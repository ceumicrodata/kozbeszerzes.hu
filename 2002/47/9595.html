<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9595)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.574/7/2002.<br>
<br>
Tárgy: a FERROÉP Rt. jogorvoslati kérelme Baja Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a FERROÉP Fõvállalkozó és Szerelõipari Rt. (6725 Szeged, Kálvária sgt. 87/B., képviseli: Dr. Ollé György ügyvéd, 6722 Szeged, Gutenberg u. 3. mfszt. 3., továbbiakban: kérelmezõ) jogorvoslati kérelmét, amelyet Baja Város Önkormányzata (6500 Baja, Szentháromság tér 1. a továbbiakban: ajánlatkérõ) "Baja Városi Kórház új központi mûtõtömb építése" tárgyú közbeszerzési eljárása ellen terjesztett elõ, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. augusztus 14-i 33. számában (6561) tette közzé részvételi felhívását nyílt elõminõsítéses közbeszerzési eljárás megindítására a rendelkezõ részben meghatározott tárgyban.<br>
Ajánlatkérõ rendelkezett a pénzügyi, gazdasági és mûszaki alkalmassági követelményekrõl és felhívása 12. pontjában határozta meg az egyéb kötelezõ elõírásait.<br>
A 12. pont ötödik francia bekezdésében elõírta, hogy: "a részvételi jelentkezésnek tartalmaznia kell a részvételre jelentkezõ(k) és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó(k) nyilatkozatait és igazolásait a Kbt. 46. § (1)-(6) bekezdésben foglaltakra."<br>
Ajánlatkérõ a hiánypótlás lehetõségét kizárta.<br>
Ajánlatkérõ dokumentációt is összeállított, ebben határozta meg a részvételre jelentkezések benyújtásával szemben támasztott tartalmi és formai követelményeit. A dokumentáció II. 3.13. pontjában elõírta, hogy a részvételre jelentkezõnek csatolnia kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja és (3) bekezdése szerinti igazolásokat arról, hogy nem áll fenn 1 évnél régebben lejárt vám-, társadalombiztosításijárulék-, a Központi Adóhatóság és ajánlatkérõ adóhatósága által nyilvántartott adótartozása.<br>
A kérelmezõ a 2002. augusztus 21. napján kelt levelében kért adóigazolást Baja Város Polgármesteri Hivatal Adóügyi Csoportjától a bajai helyi adó fizetési kötelezettsége teljesítésérõl. Kérelmében feltüntette, hogy az igazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése alapján szükséges, a bajai kórház mûtõ rekonstrukciójára kiírt pályázat beadásához. Kérelmét 2002. augusztus 23-án adta postára.<br>
A részvételre jelentkezés határidejéig, 2002. szeptember 9-ig jelentkezést nyújtott be: Magyar Építõk Rt., ZÁÉV Rt., Baucont Rt., Adeptus Rt., Gen-Ép Kft., EMEL Kft. - Konzorciumban a Beton Építõipari Kft.-vel, a Pallér Kft.-vel, az Aktív Kft.-vel és a Betonép Kft.-vel -, a Középületépítõ Rt., Kipszer FT Rt., KÉSZ Kft., Polydom Rt., STRABAG Kft. és a kérelmezõ.<br>
A kérelmezõ - mivel a helyi adóigazolás a jelentkezési határidõig nem érkezett meg részére - a jelentkezését az önkormányzati adóhatóság igazolása nélkül nyújtotta be.<br>
Ajánlatkérõ 2002. szeptember 19-én hirdette ki a részvételi szakaszt lezáró döntését. A kérelmezõ és az Adeptus Rt. jelentkezését érvénytelennek minõsítette arra hivatkozással, hogy a dokumentáció II/3.13. pontja elõírása ellenére nem csatolta az ajánlatkérõ adóhatóságának az igazolását. A többi részvételre jelentkezõt alkalmasnak minõsítette, és felhívta õket ajánlattételre.<br>
A kérelmezõ 2002. szeptember 30-án nyújtotta be a jogorvoslati kérelmét ajánlatkérõ részvételi szakaszt lezáró döntése ellen, kérte annak megsemmisítését és ideiglenes intézkedésként a közbeszerzési eljárás felfüggesztését.<br>
Kérelmében elõadta, hogy megkereste - a 2002. augusztus 23-án postára adott - kérelmével Baja Város Polgármesteri Hivatal Adóügyi Csoportját, és abban kifejezetten az eljárás tárgyát képezõ beszerzésre hivatkozással kérte a helyi adóra vonatkozó igazolás kiadását. Az igazolást azonban a részvételi jelentkezés határidejéig nem kézbesítették részére, emiatt a jelentkezését ezen igazolás nélkül nyújtotta be.<br>
Álláspontja szerint ajánlatkérõ jogsértõ eljárása miatt kellett benyújtania igazolás nélkül a jelentkezését, és ezért nem nyilváníthatta volna érvénytelennek a jelentkezést az ajánlatkérõ. E körben utalt arra, hogy ajánlatkérõ megsértette mind az államigazgatási eljárás általános szabályairól szóló 1957. évi IV. törvény (a továbbiakban: Áe.) 3. § (3) bekezdését, 15. § (1) bekezdését, mind a Ptk. 4. § (1) és (4) bekezdését. Ajánlatkérõ adóhatóságának kötelessége lett volna a folyamatban levõ közbeszerzési ügyre tekintettel az elõtte ismert határidõre kiadni az igazolást. Ajánlatkérõ eljárása nem felel meg a jóhiszemûséggel és az együttmûködési kötelezettséggel szemben a Ptk. fenti rendelkezéseiben támasztott követelményeknek. Ajánlatkérõ saját felróható magatartására - adóhatósága nem adta ki az igazolást - nem alapíthatja az érvénytelenné nyilvánítást.<br>
Hivatkozott arra is tárgyalási nyilatkozatában, hogy szemben az államigazgatási eljárásban irányadó 30 napos ügyintézési határidõvel (amely alatt kell kiadni a helyi adóhatósági igazolást) az ajánlatkérõ által megállapított részvételi jelentkezési határidõ rövidebb.<br>
A kérelmezõ az eljárás során csatolta a 2002. augusztus 29. napján kelt, a postabélyegzõ szerint 2002. szeptember 27. napján feladott azon hatósági bizonyítványt, amelyben Baja Város Polgármesteri Hivatal Önkormányzati Iroda Adóügyi Osztálya igazolta részére, hogy a kérelem benyújtásakor adótartozása nincs.<br>
Ajánlatkérõ nyilatkozatában kérte a jogorvoslati kérelem elutasítását, álláspontja szerint jogszerûen nyilvánította érvénytelenné a kérelmezõ részvételre jelentkezését.<br>
Elõadta, hogy mind a felhívásában, mind a dokumentációjában elõírta, hogy kéri a helyi adóra vonatkozó igazolás csatolását, ugyanakkor a hiánypótlás lehetõségét kizárta. A kérelmezõ nem csatolta az igazolást, így jogszerû az érvénytelenné nyilvánítása jelentkezésének a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Az 1991. évi XX. törvény a jegyzõ hatáskörébe utalja az adóhatósági jogkör gyakorlását.<br>
A kérelmezõ tévesen hivatkozik arra, hogy ajánlatkérõvel azonos személy állítja ki az igazolást, ugyanis ajánlatkérõ Baja Város Önkormányzata, míg az igazolást az önálló jogi személyiséggel rendelkezõ Polgármesteri Hivatal egyik szervezeti egysége adja ki.<br>
A kérelmezõnek kellett volna kellõ gondossággal eljárnia és ismételten megkeresni a helyi adóhatóságot az igazolás határidõben történõ kiadása érdekében.<br>
Tárgyalási nyilatkozata szerint a kérelmezõ a helyi adóhatóság eljárását más jogorvoslati eljárás keretében támadhatja meg, a közbeszerzési eljárásban ezen igénye nem érvényesíthetõ.<br>
A Döntõbizottság megállapította, hogy a kérelmezõ jogorvoslati kérelme az alábbi indokokra tekintettel nem alapos.<br>
A kérelmezõ jogorvoslati kérelme arra irányult, hogy a Döntõbizottság semmisítse meg ajánlatkérõnek a jelentkezését, érvénytelenné nyilvánító döntését, illetve a részvételi szakaszt lezáró döntését. Ugyanis ebben ajánlatkérõ amiatt nyilvánította érvénytelenné a jelentkezést, mert a kérelmezõ nem csatolta az önkormányzati adóhatóság igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése lehetõvé teszi, hogy "ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve ha a hitelezõ az adósság késõbbi idõpontjában történõ megfizetéséhez írásban hozzájárult."<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése alapján az ajánlattevõ, illetve a részvételre jelentkezõ - ha az ajánlatkérõ elõírta a fenti (3) bekezdés alapján a helyi köztartozás figyelembevételét - köteles csatolni a köztartozás nyilvántartó hatóságnak az eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban jár le, és annak megfizetésére halasztást kapott-e.<br>
A Döntõbizottság megállapította, hogy ajánlatkérõ felhívása, illetve dokumentációja fentiekben hivatkozott részében elõírta az önkormányzati adóhatóság igazolásának csatolását. A Döntõbizottság megállapította azt a kérelmezõ által sem vitatott tényt, hogy ez nem került benyújtásra a részvételi jelentkezés részeként.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja értelmében érvénytelen a részvételre jelentkezés, ha az nem felel meg a felhívásban, illetve a dokumentációban támasztott követelményeknek.<br>
A Döntõbizottság a Kbt. e rendelkezése alapján megállapította, hogy a kérelmezõ részvételre jelentkezése az elõírt feltétel teljesítésének hiánya miatt érvénytelen, így ajánlatkérõ döntésének megsemmisítésére nincs lehetõség.<br>
A Döntõbizottság álláspontja szerint a kérelmezõ által a jogorvoslati kérelmében, illetve tárgyaláson tett nyilatkozatában hivatkozott körülmények (Ptk. és az Áe. szabályainak a megsértése az igazolást kiadó önkormányzati adóhatóság által) nem nyújtanak alapot ajánlatkérõ érvénytelenné nyilvánító döntésének felülvizsgálatára.<br>
Ajánlatkérõ közbeszerzési eljárást folytatott le, amelyre a Kbt. szabályai az irányadóak, méghozzá a Kbt. 25. §-a értelmében e szabályozás kógens, csak annyiban lehet eltérni tõle, amennyiben azt maga a Kbt. megengedi. Az érvénytelenség jogintézményének alkalmazása a Kbt. 52. § (1) bekezdése értelmében kötelezõ, és a Kbt. 53. § (2) bekezdése is kimondja, hogy az eljárás további szakaszában nem vehet részt az, aki érvénytelen jelentkezést nyújtott be. A Döntõbizottság hatáskörét a Kbt. 76. § (1) bekezdése állapítja meg az alábbiak szerint:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
E hatásköri szabályozás alapján megállapította a Döntõbizottság, hogy nem rendelkezik hatáskörrel a kérelmezõ jogorvoslati kérelmének az önkormányzati adóhatóság eljárását sérelmezõ részének elbírálására. Így azt sem veheti figyelembe, hogy a helyi adóhatóság esetleges nem megfelelõ eljárása miatt a kérelmezõ milyen hátrányokat szenvedett jelentkezése benyújtásakor. A kérelmezõ ezzel kapcsolatos igényét az erre hatáskörrel rendelkezõ szervnél érvényesítheti.<br>
Nem megalapozott a kérelmezõ azon hivatkozása sem, hogy az ajánlatkérõ és az önkormányzati adóhatóság azonos személy, így magatartását értékelni kell.<br>
Az ajánlatkérõ helyi önkormányzat önálló jogi személyiséggel rendelkezõ szerv. Ugyanakkor a Kbt. szerinti köztartozás-nyilvántartó önkormányzati adóhatóság egy másik önálló szervezet része, miként azt a Kbt. 10. § s) pontja is kimondja: "önkormányzati adóhatóság az adózás rendjérõl szóló törvényben így meghatározott fogalom".<br>
Az adózás rendjérõl szóló 1990. évi XCI. törvény 6. §-a határozza meg az adóhatóságokat és a c) pont szerint: "adóhatóság az önkormányzat jegyzõje (a továbbiakban: önkormányzati adóhatóság)". E szabályozásból megállapítható, hogy az önkormányzati adóhatóság elkülönül az önkormányzattól, önálló hatósági jogkörrel rendelkezik, és saját feladata - a helyi önkormányzatok és szerveik, a köztársasági megbízottak, valamint egyes centrális alárendeltségû szervek feladat- és hatásköreirõl szóló 1991. évi XX. törvény 140. § (2) bekezdés d) pontja értelmében - külön jogszabály rendelkezése alapján, az ügyfél kérelmére vagy hatóság megkeresésére kiállítsa, illetõleg megküldje az adó- és értékbizonyítványt.<br>
A fenti rendelkezések összevetése alapján megállapítható, hogy az ajánlatkérõ önkormányzattól elkülönült hatósági jogkörben kerül kiállításra a kért adóigazolás.<br>
A Döntõbizottság a fenti indokokra tekintettel megállapította, hogy a kérelmezõ jogorvoslati kérelme részben nem megalapozott, illetve annak egy része elbírálására a Döntõbizottság nem rendelkezik hatáskörrel, ezért azt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 16.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>