<html><head><title> 
A Közbeszerzések Tanácsa elnökének
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black>
<h2 align="center"><b> A Közbeszerzések Tanácsa elnökének </b></h2>
<p align="center"><FONT size=3> <font size="+1"><b>t á j é k o z t a t ó j a<br>
  a Kbt. 71/B. § (2) bekezdése szerinti tájékoztatás elmulasztásának jogkövetkezményeirõl</b></font></FONT></p>
<p><FONT size=3><br>
  A közbeszerzésekrõl szóló 1995. évi XL. törvény (a továbbiakban: Kbt.) 71/B. 
  § (2) bekezdése szerint a hirdetmény közzététele nélkül induló tárgyalásos eljárás 
  megkezdésekor a Közbeszerzési Döntõbizottság elnökének meg kell küldeni - telefaxon 
  is - az ajánlati felhívást, továbbá a meghívni kívánt szervezetek (személyek) 
  nevérõl, székhelyérõl, valamint a tárgyalásos eljárás alkalmazását megalapozó 
  körülményekrõl szóló tájékoztatást.<br>
  A Közbeszerzések Tanácsa elnöke felhívja a közbeszerzési eljárások ajánlatkérõinek 
  figyelmét arra, hogy fenti tájékoztatás elmaradása a közbeszerzési eljárás jogtalan 
  mellõzésének megállapítását is maga után vonhatja.<br>
  A Kbt. 88. § (5) bekezdése szerint, ha a jogsérelem a közbeszerzési eljárás 
  jogtalan mellõzésével valósul meg, a kiszabandó bírság legalább a bírság minimális 
  összegének kétszerese.<br>
  </FONT></p>
<p align="center"><FONT size=3><br>
  <br>
  <font size="+1"><b>A Közbeszerzések Tanácsa elnökének<br>
  t á j é k o z t a t ó j a<br>
  a Kbt. 46. §-a szerinti hatósági igazolásokról<br>
  </b></font><b> </b> </FONT></p>
<p><FONT size=3><br>
  A közbeszerzésekrõl szóló 1995. évi XL. törvény (a továbbiakban: Kbt.) 46. §-a 
  meghatározza az ajánlatokhoz, illetve a részvételi jelentkezésekhez csatolandó 
  hatósági igazolások körét, valamint az erre vonatkozó részletszabályokat.<br>
  Elõzetesen felhívjuk a figyelmet arra, hogy a Kbt. 43. § (3) bekezdésére tekintettel 
  a Kbt. 46. §-át az ajánlattevõre és a teljesítéshez a közbeszerzés értékének 
  tíz százalékát meghaladó mértékben igénybe venni kívánt alvállalkozókra (a továbbiakban: 
  alvállalkozó) is alkalmazni kell, az ajánlatkérõ külön elõírása nélkül is.<br>
  <br>
  I. A Kbt. 46. § (1) bekezdés b) pontja alapján a közbeszerzési eljárásban nem 
  lehet ajánlattevõ vagy alvállalkozó, aki egy évnél régebben lejárt vám-, társadalombiztosítási 
  járulék- vagy a központi adóhatóság által nyilvántartott adófizetési kötelezettségének, 
  továbbá elkülönített állami pénzalappal szemben fennálló fizetési kötelezettségének 
  nem tett eleget, kivéve, ha a hatóság az adósság késõbbi idõpontban történõ 
  megfizetéséhez írásban hozzájárult.<br>
  A Kbt. 46. § (3) bekezdésére tekintettel, amennyiben az ajánlatkérõ helyi önkormányzat, 
  kisebbségi települési önkormányzat, helyi kisebbségi önkormányzat, helyi önkormányzati 
  vagy helyi kisebbségi önkormányzati költségvetési szerv, az ajánlati, illetve 
  részvételi felhívásban elõírhatja, hogy az ajánlattevõ, valamint az alvállalkozó 
  csatoljon hatósági igazolást az önkormányzati adóhatóságtól is. Ebben az esetben 
  azonban csak az ajánlatkérõ székhelye szerinti önkormányzati adóhatóságtól kell 
  hatósági igazolást beszerezni.<br>
  A Kbt. 46. § (5) bekezdése szerint az ajánlattevõnek az ajánlatához, illetve 
  a részvételi jelentkezéshez legkésõbb az ajánlattételi, illetve részvételi jelentkezési 
  határidõ lejártáig csatolnia kell saját maga és alvállalkozója vonatkozásában 
  a 46. § (1) bekezdés b) pontjában és a (3) bekezdésében elõírt igazolásokat.<br>
  Elõzõeken túl az elkülönített állami pénzalapok tekintetében a Kbt. 46. § (4) 
  bekezdésére figyelemmel az ajánlattevõnek, illetõleg az alvállalkozónak nyilatkoznia 
  kell, hogy mely alap irányában áll fenn jogszabály alapján fizetési kötelezettsége. 
  A Kbt.-nek való teljes megfelelés érdekében célszerû egyrészt arról nyilatkoznia 
  az ajánlattevõnek, hogy mely alappal szemben nem áll fenn, másrészt arról, hogy 
  mely alappal szemben áll fenn jogszabály alapján fizetési kötelezettsége. A 
  Kbt. 46. § (4) bekezdése szerint ezen nyilatkozatot az ajánlathoz, illetve a 
  részvételi jelentkezéshez kell csatolni. Ezzel egyidejûleg a Kbt. 46. § (6) 
  bekezdésére tekintettel az ajánlattevõnek, illetve az alvállalkozónak azon alap 
  kezelõjétõl igazolást is kell csatolnia, amellyel szemben jogszabály alapján 
  fizetési kötelezettsége áll fenn.<br>
  Fentieknek megfelelõen a csatolandó igazolások a következõk:<br>
  A) 1. A területileg illetékes APEH igazolása a központi adóhatóság által nyilvántartott 
  adófizetési kötelezettség és a társadalombiztosítási járulék vonatkozásában.<br>
  2. A Vám- és Pénzügyõrség Országos Parancsnokságának igazolása a VPOP mint központi 
  adóhatóság által nyilvántartott adófizetési kötelezettség és a vámtartozások 
  vonatkozásában.<br>
  B) 1. Ha az ajánlattevõnek, illetve az alvállalkozónak a Munkaerõ-piaci Alappal 
  szemben jogszabály alapján fizetési kötelezettsége áll fenn, a Kbt. 46. § (4) 
  bekezdése szerinti nyilatkozat mellett<br>
  a) mind a területileg illetékes munkaügyi központtól - a Munkaerõ-piaci Alaptól 
  felvett támogatás(ok) tekintetében,<br>
  b) mind a területileg illetékes APEH-tól - a munkaadói járulék, a munkavállalói 
  járulék, a rehabilitációs hozzájárulás és a szakképzési hozzájárulás tekintetében 
  hatósági igazolást kell beszereznie, függetlenül attól, hogy van-e tartozása 
  az alappal szemben. [Megjegyezzük, hogy az A) 1. pontban és a B) 1. b) pontban 
  írtakat egy APEH-igazolás foglalja magába.]<br>
  Nyomatékosan felhívjuk az ajánlattevõk figyelmét arra, hogy amennyiben a Munkaerõ-piaci 
  Alappal szemben fizetési kötelezettségük áll fenn, az APEH által kiállított 
  igazolás mellett a munkaügyi központ igazolását abban az esetben is be kell 
  szerezniük, ha a Munkaerõ-piaci Alapból támogatásban nem részesültek, illetve 
  visszafizetési kötelezettségük az alappal szemben nem áll fenn. Ennek magyarázata 
  az, hogy a Munkaerõ-piaci Alapba történõ be- és visszafizetéseket az APEH és 
  a munkaügyi központok együttesen tartják nyilván.<br>
  2. Ha az ajánlattevõnek, illetve az alvállalkozónak a Központi Nukleáris Pénzügyi 
  Alappal szemben jogszabály alapján fizetési kötelezettsége áll fenn, a Kbt. 
  46. § (4) bekezdése szerinti nyilatkozat mellett az alap kezelõjétõl, az Országos 
  Atomenergiai Hivataltól kell hatósági igazolást beszereznie, függetlenül attól, 
  hogy van-e tartozása.<br>
  Azt, hogy az elkülönített állami pénzalapokkal szemben mely szervezeteknek (személyeknek) 
  áll fenn jogszabály alapján fizetési kötelezettségük, az alapokra irányadó jogszabályok 
  - jelenleg a foglalkoztatás elõsegítésérõl és a munkanélküliek ellátásáról szóló 
  1991. évi IV. törvény, valamint az atomenergiáról szóló 1996. évi CXVI. törvény 
  - vonatkozó rendelkezései állapítják meg.<br>
  C) Abban az esetben, ha az ajánlatkérõ helyi önkormányzat, kisebbségi települési 
  önkormányzat, helyi kisebbségi önkormányzat, helyi önkormányzati vagy helyi 
  kisebbségi önkormányzati költségvetési szerv, és a felhívásban külön elõírja, 
  az ajánlattevõnek, illetve az alvállalkozónak az ajánlatkérõ székhelye szerint 
  illetékes helyi önkormányzati adóhatóság igazolását is csatolnia kell.<br>
  <br>
  II. Felhívjuk az ajánlattevõk és az alvállalkozók figyelmét arra, hogy a közbeszerzési 
  eljárásban a hatósági igazolások esetében az igazolás megkérésekor egyértelmûen 
  meg kell jelölni, hogy azt közbeszerzési eljárásban való részvételhez kérik. 
  A hatósági igazolás felhasználási céljának pontos meghatározása ugyanis kihatással 
  van a hatósági igazolás tartalmára. (Ennek hiányában pl. az APEH által kiadott 
  igazolás nem feltétlenül terjed ki valamennyi, a közbeszerzési eljáráshoz szükséges 
  és az APEH által nyilvántartott fizetési kötelezettség igazolására.)<br>
  <br>
  III. Az igazolások benyújtásának módjával kapcsolatban kiemeljük, hogy azok 
  a Kbt. 46. § (5) bekezdése alapján egyszerû másolati formában is benyújthatóak. 
  A Kbt. 46. § (5) bekezdésében foglaltakból következik továbbá az is, hogy az 
  ajánlatkérõ sem írhat elõ ennél szigorúbb feltételeket a felhívásában (pl. azt, 
  hogy eredeti hatósági igazolást kell csatolni).<br>
  <br>
  IV. Felhívjuk a figyelmet arra is, hogy az ajánlatkérõ a Kbt. 46. §-ára és a 
  25. §-ára figyelemmel nem bõvítheti a csatolandó hatósági igazolások körét (így 
  nem lehet például illetékhivatali igazolás csatolását elõírni).<br>
  <br>
  V. A Kbt. 46. § (8) bekezdése értelmében a kizárólag külföldi székhellyel rendelkezõ 
  ajánlattevõnek vagy alvállalkozónak nyilatkozatot kell benyújtania arról, hogy 
  a székhelye szerinti ország jogrendszerében milyen köztartozások felelnek meg 
  a fent részletezetteknek, illetve arról is, hogy azokat mely szervezet tartja 
  nyilván. (A jogviták elkerülése érdekében célszerû, ha az ajánlattevõ nyilatkozik 
  arról is, ha valamely, a Kbt. 46. §-a szerinti köztartozás az adott jogrendszerben 
  nem létezik.) A kizárólag külföldi székhellyel rendelkezõ ajánlattevõnek vagy 
  alvállalkozónak a nyilatkozatban megjelölt köztartozások vonatkozásában kell 
  a székhelye szerinti ország hatóságaitól igazolásokat beszereznie és a részvételi 
  jelentkezéshez/ajánlathoz csatolnia.<br>
  Hangsúlyozandó, amennyiben a közbeszerzési eljárásban az ajánlattétel nyelve 
  magyar, akkor ezen igazolásokat és nyilatkozatokat is az ajánlatkérõ által elõírt 
  fordításban kell csatolni.<br>
  </FONT></p>
<p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>