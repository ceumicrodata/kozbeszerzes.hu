<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0057)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.718/10/2001.<br>
<br>
Tárgy: a FETTI Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a FETTI Kft. (2225 Üllõ, Petõfi u. 36., továbbiakban: kérelmezõ) jogorvoslati kérelmét, amelyet a Magyar Államvasutak Részvénytársaság (1026 Budapest, Podmaniczky u. 24/A., képviseli: dr. Tasnádi Gábor ügyvéd, 1111 Budapest, Kende u. 18., továbbiakban: ajánlatkérõ) "munka- és védõruházat körébe tartozó felsõruházati termékek konfekcionálása és meghatározott telephelyre történõ kiszállítása" tárgyú közbeszerzési eljárása ellen nyújtott be elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. július 25-i 30. számában (5195) tette közzé ajánlati felhívását nyílt eljárás megindítására a rendelkezõ részben megjelölt tárgyban.<br>
Ajánlatkérõ dokumentációt is készített ebben határozta meg részletesen a beszerzés tárgyával, az eljárás lefolytatásával kapcsolatos követelményeket.<br>
Ajánlatkérõ a felhívása 3. b) és d) pontjában részajánlattétel lehetõségét biztosította, a dokumentációban részletezett feltételek mellett, továbbá többváltozatú ajánlatot is lehetett benyújtani.<br>
Ajánlatkérõ a felhívása 11. a) pontjában elõírta, hogy ajánlattevõk a gyártásnál felhasználásra kerülõ alapanyagok mintáit az ajánlattételi határidõig adják át ajánlatkérõnek.<br>
A dokumentáció 9. pontjának 12. francia bekezdésében ajánlatkérõ tájékoztatta az ajánlattevõket, hogy: "A beadott alapanyagmintákat a MÁV Rt. ellenõrzõ vizsgálatnak veti alá annak érdekében, hogy az alapanyag megfelel-e az ajánlati felhíváshoz tartozó dokumentációban rögzített mûszaki paramétereknek, az MSZ 1099:1987 számú szabvány, valamint az 5/1998. (I. 16.) IKIM rendelet figyelembevételével.<br>
Az ajánlathoz – az ellenõrzõ vizsgálatok meggyorsítása érdekében – az alkalmazott alapanyagokra vonatkozóan, gyártótól független laboratóriumi vizsgálati jegyzõkönyvet kell csatolni."<br>
Az ajánlattételi határidõig, 2001. szeptember 10-ig az esõkabátok vonatkozásában a Dunavért Kft., a GYSEV Rt. és a kérelmezõ nyújtott be részajánlatot.<br>
Ajánlatkérõ 2001. október 8-án hirdetett ki az eljárást lezáró döntését, az esõkabátok rész vonatkozásában a GYSEV Rt. és a kérelmezõ ajánlatát érvénytelennek nyilvánították, a nyertesnek pedig a Dunavért Kft.-t hirdették ki.<br>
Az eredményhirdetésen ajánlatkérõ tájékoztatta a jelen levõ kérelmezõt, hogy a benyújtott alapanyagok mintái nem feleltek meg az ajánlatkérõ által a dokumentációban meghatározott mûszaki feltételeknek.<br>
Ajánlatkérõ az elkészített írásbeli összegezésében az érvénytelenség okaként azt jelölte meg, hogy: "az esõkabátok konfekcionálásához felhasznált alapanyag láncirányú és vetülékirányú továbbszakító ereje, nem felel meg az ajánlatkérõ által a dokumentációban elõírtaknak."<br>
Az írásbeli összegezést ajánlatkérõ 2001. október 12-én adta postára, a kérelmezõ részére azt október 16-án kézbesítették.<br>
A kérelmezõ a 2001. október 18-án kelt levelében közölte ajánlatkérõvel, hogy nem fogadja el, hogy nem felel meg az alapanyaga továbbszakító ereje a dokumentációban meghatározott követelményeknek. Hivatkozott arra, hogy az ajánlatához csatolt laborvizsgálati jegyzõkönyv szerint többszörösen túlteljesíti a követelményt. Kérte a vizsgálati eredmények közlését és azt, hogy ajánlatkérõ függessze fel az ajánlatuk érvénytelenítését az indokok megalapozottságának eldöntéséig.<br>
Ajánlatkérõ a 2001. október 29-én kelt levelében tájékoztatta a kérelmezõt, hogy a dokumentációban meghatározott szabványok szerint kerültek elvégzésre az ellenõrzõ vizsgálatok, így megalapozottan állapította meg az érvénytelenséget.<br>
Utalt arra, hogy a kérelmezõ által becsatolt vizsgálati eredmény más szabvány szerinti vizsgálatra vonatkozik.<br>
A kérelmezõ 2001. november 5-én megbízta az INNOVATEXT Textilipari Mûszaki Fejlesztõ és Vizsgáló Intézetet, hogy az általa átadott mintát az ajánlatkérõ által megjelölt szabvány alapján vizsgálja meg, a vizsgálati jegyzõkönyv 2001. november 12-én készült el.<br>
A kérelmezõ 2001. november 13-án nyújtotta be jogorvoslati kérelmét.<br>
Ebben és tárgyaláson tett nyilatkozatában kérte jogsértés megállapítását.<br>
Álláspontja szerint az általa beadott minta – továbbszakító erõ vonatkozásában is – megfelel az ajánlatkérõ követelményeinek. Ezt támasztja alá az ajánlatához becsatolt vizsgálati eredmény, továbbá az INNOVATEXT Rt. vizsgálati eredménye és az is, hogy a Munkabiztonsági és Munkaügyi Fõfelügyelõség azt nagyon jónak minõsítette.<br>
Elõadta, hogy az eredményhirdetésen személyesen jelen voltak. Ott tájékoztatták õket, hogy az alapanyag nem felel meg a mûszaki követelményeknek, ezért érvénytelenítették az ajánlatukat. Az írásbeli összegezést pedig október 16-án kézbesítették részükre. Nem fogadták el, hogy az alapanyaguk nem felel meg a követelményeknek, ezért fordultak elõször levélben az ajánlatkérõhöz, majd ajánlatkérõ válasza után újabb vizsgálatot végeztettek el, mely szerint az alapanyag megfelel az ajánlatkérõ által támasztott elõírásoknak.<br>
Ajánlatkérõ a jogorvoslati kérelem elutasítását kérte.<br>
Elsõdlegesen arra hivatkozott, hogy a jogorvoslati kérelem elkésett. A közbeszerzésekrõl szóló 1995. évi XL. tv. 79 § (7) bekezdése értelmében a tudomásszerzéstõl számított 15 napon belül nyújtható be a jogorvoslati kérelem. A kérelmezõ jelen volt az eredményhirdetésen, de még az írásbeli összegezés kézbesítéséhez képest is elkésett a jogorvoslati kérelem.<br>
Másodlagosan megalapozatlanság miatt kérte a jogorvoslati kérelem elutasítását. Álláspontja szerint az eljárását jogszerûen folytatta le. A kérelmezõ egy általa ismeretlen mintát vizsgáltatott be, így annak eredménye nem vehetõ figyelembe. Bejelentette, hogy ajánlatkérõ az eljárást lezáró szerzõdést 2001. október 24-én a nyertessel megkötötte.<br>
A Döntõbizottság elsõdlegesen azt vizsgálta, hogy kérelmezõ a jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott jogvesztõ határidõn belül nyújtotta-e be, és az alábbi indokokra tekintettel megállapította, hogy kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencvenedik napon lehet kérelmezni vagy kezdeményezni ... E határidõk elmulasztása jogvesztéssel jár."<br>
A Döntõbizottság a felek egyezõ nyilatkozata és a dokumentumok alapján tényként állapította meg, hogy a kérelmezõ, illetve képviselõje jelen volt a 2001. október 8. napján tartott eredményhirdetésen és ekkor tájékoztatták, hogy a beadott alapanyagmintája nem felel meg a dokumentációban meghatározott feltételeknek, ezért az esõkabátokra benyújtott részajánlata érvénytelen.<br>
A Döntõbizottság álláspontja szerint ez minõsül a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott tudomásszerzés idõpontjának. Kérelmezõ ekkor megtudta, hogy részajánlatát, az alapanyag meg nem felelõsége miatt érvénytelenítették. A kérelmezõ – hivatkozása szerint –, mint a követelményeket kielégítõt, ezt alátámasztó vizsgálati eredményt csatolva nyújtotta be részajánlatát. Így csak az vehetõ figyelembe jogsértésrõl való tudomásszerzésnek, mikor az ezzel ellentétes ajánlatkérõi döntésrõl értesül. Egyébként a kérelmezõ maga is már a 2001. október 18-i levelében közölte ajánlatkérõvel, hogy nem fogadja el az eredményt és kérte a döntés felfüggesztését, illetve ekként nyilatkozott a tárgyaláson is.<br>
A tudomásszerzés 2001. október 8-i idõpontjához képest, a jogorvoslati kérelem csak november 13-án került benyújtásra és ennek alapján Döntõbizottság megállapította, hogy kérelmezõ jogorvoslati kérelme a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján elkésett, mert azt a 15 napos jogvesztõ határidõ letelte után nyújtotta be.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva fentiekben megállapította, hogy a kérelmezõ jogorvoslati kérelme elkésett, ezért azt a Kbt. 80. § (4) bekezdése alapján elutasította.<br>
Erre tekintettel a Döntõbizottság a jogorvoslati kérelem érdemi részét nem vizsgálta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése és a 89–90. §-a biztosítja.<br>
<br>
Budapest, 2001. december 7.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>