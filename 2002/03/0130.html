<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0130)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.720/19/2001.<br>
<br>
Tárgy: a HUN-M.E.D. Kft. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HUN-M.E.D. Kft. (1015 Budapest, Hunfalvy u. 8., képviseli: dr. Kersch Ferenc ügyvéd, 1012 Budapest, Várfok u. 15/C. III/10., továbbiakban: kérelmezõ) kérelmének, melyet a Semmelweis Egyetem (1085 Budapest, Üllõi út 26., képviseli: dr. Salamon Ferenc ügyvéd, 1012 Budapest, Vérmezõ u. 12., továbbiakban: ajánlatkérõ) "1 db nagy teljesítményû, csúcskategóriájú ultrahangdiagnosztikai berendezés beszerzése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) és 59. § (1) bekezdését, ezért a Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki.<br>
Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. augusztus 1-jei számában 5212/2001. szám alatt nyílt közbeszerzési eljárásra vonatkozó ajánlati felhívást tett közzé a rendelkezõ részben megjelölt beszerzés tárgyában.<br>
Az ajánlati felhívás 2. b) pontja szerint a szerzõdés meghatározása, amire ajánlatot kérnek: ügynöki, tevékenységre vonatkozó megbízási szerzõdés alapján létrehozandó külkereskedelmi szerzõdés.<br>
Az ajánlati felhívás 6. c) pontja szerint az ajánlattétel nyelve magyar.<br>
A 13. pont tartalmazta, hogy ajánlattevõ az összességében legelõnyösebb ajánlatot kívánja kiválasztani az alábbi részszempontok és súlyszámok alkalmazásával:<br>
részszempontok	súlyszámok<br>
– az orvos szakmai igények teljesítése, az igényekhez alkalmazkodó, javasolt legoptimálisabb kiépítés és a "side by side" bemutatás mellett	0,9<br>
– a kiírásnak történõ megfeleltetés (minimumfeltételek), valamint a megajánlott termék mûszaki paraméterei	0,8<br>
– az árak, fizetési feltételek	0,5<br>
– a szavatossági feltételek (törvény feletti többletajánlat), szervizháttér	0,2<br>
– a jótállási feltételek (dokumentációban elõírtnál többletvállalás)	0,2<br>
– teljesítési határidõ	0,2<br>
Az értékelés során adható pontszám részszempontonként: 1—10.<br>
Az ajánlatkérõ ajánlati dokumentációt is kibocsátott, mely az ajánlati felhíváson kívül tartalmazta az utasításokat a pályázó részére, az ajánlatok felbontásának és elbírálásának szabályait. Az ajánlatkérõ mûszaki specifikációt is adott, melyben elõírta a mûszerrel szemben támasztott, annak javításával, üzemeltetésével kapcsolatos szerviz, garanciális, valamint az orvosszakmai feltételeket.<br>
Az ajánlati specifikáció táblázati formában is tartalmazta a készülékkel szemben támasztott mûszaki és orvosszakmai feltételeket, valamint garanciális, szavatossági feltételeket illetve hatósági engedéllyel kapcsolatos feltételeket.<br>
Az ajánlati dokumentáció tartalmazta az ügynöki, külkereskedelmi és szállítási szerzõdés tervezeteket is.<br>
Az ajánlati dokumentációt 4 cég vásárolta meg, melyek közül kérelmezõ és a Kardia B.V. Holland cég kizárólagos képviselõjeként eljáró Kardia Hungary Kft. nyújtott be ajánlatot, utóbbi 2 készülék vonatkozásában.<br>
A Kardia-Hungary Kft. angol nyelven becsatolt, és a Kardia B.V. Társaság által kiállított nyilatkozat szerint (Almere, 2001. május) a Kardia-Hungary Kft. nevezetett cég magyarországi képviselõje az Acuson termékek tekintetében. A Kardia B.V. Társaság által kiállított másik nyilatkozat (Almere, 2001. május szerint) Richter Péter és Mészáros László (a Fõvárosi Bíróság, mint Cégbíróság Cg. 01-09-376880 szám alatt bejegyzett KARDIA-HUNGARY Kft. önálló cégjegyzési joggal rendelkezõ ügyvezetõi) a Kardia B.V. Társaság képviseletében ajánlattételre és szerzõdés aláírására jogosultak bármely orvosi tenderen.<br>
A Fõvárosi Bíróság Cg.01-09-367880 számú cégkivonata szerint a KARDIA-HUNGARY Kft. kizárólagos tulajdonosa a KARDIA B.V. Társaság (NL, De Pall 38, 1351 TE Almere). A KARDIA-HUNGARY Kft. becsatolta a Richter Péter 2001.08.22-i nyilatkozatát is, mely hivatkozik a KARDIA B.V. Holland "generál megbízására" a KARDIA-HUNGARY Kft. képviseleti jogára vonatkozóan, valamint az ACUSON cég kizárólagos képviseletére vonatkozóan. Az ajánlatkérõ az ajánlattételi határidõ lejártakor 2001. szeptember 11-én bontotta fel az ajánlatokat.<br>
Az eredményhirdetés az idõközi határidõ módosítás szerint 2001. november 12-én történt meg, ahol ajánlatkérõ az eljárás nyertesének a Kardia-Hungary Kft.-t hirdette ki, akivel az ügynöki szerzõdést 2001. november 26-án 298 000 euró, azaz 75 075 140 Ft összegben megkötötte.<br>
Ezen ügynöki megbízási szerzõdés alapján a megbízott Kardia-Hungary Kft. köteles a 018 Seq/KH/2001. számú, 2001. augusztus 22. keltû szállítói ajánlatnak megfelelõ tartalmú külkereskedelmi szerzõdést az ajánlatkérõ és a szállító között létrehozni, majd annak létrejötte után az ajánlatkérõt segíteni a hatósági engedélyek és bejelentések megtételében, beszerzésében. A Kardia-Hungary Kft. köteles a külkereskedelmi (szállítási) szerzõdés teljesítése fogadásának az elõkészítéséhez a szükséges iratok elkészítésére, valamint a külkereskedelmi szerzõdés tárgyának átvételével, az ellenszolgáltatás kiegyenlítésével kapcsolatos feladatok elvégzésére, a szavatossági, jótállási igények érvényesítésére.<br>
A kérelmezõ 2001. november 14-én terjesztett elõ jogorvoslati kérelmet, melyet a tárgyaláson pontosítva kérte a jogsértés megállapítása mellett az ajánlatkérõ eljárást lezáró döntésének megsemmisítését, valamint ideiglenes intézkedéssel a szerzõdéskötés megtiltását. Kérte továbbá az ügyben tárgyalás tartását is.<br>
Kérelmét azzal indokolta, hogy:<br>
– A bemutatásra kitûzött idõpontban csak az õ készülékét próbálták ki, ezzel sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a szerinti nyilvánossági követelmény, valamint jogsértést valósított meg az ajánlatkérõ a side by side bemutatás elmulasztásával.<br>
– A megajánlott és nyertes mûszer csatlakoztathatósága a kiépített CAT klinikai hálózathoz (UTP csatlakozó) a nyertes ajánlat opciójában szereplõ 4000 euró értékû "Dicom Modality Worklist SCU" megvételével eszközölhetõ csak.<br>
– A nyertes készülék nem alkalmas az MO képek PC-én történõ on line megjelenítésre.<br>
Sérelmezte azt is, hogy ajánlatkérõ a 32%-kal drágább készüléket választotta.<br>
A Döntõbizottság 2001. november 28-án a D.720/10/2001. számú határozatával a szerzõdéskötést megtiltotta, azonban ajánlatkérõ a szerzõdést már két nappal korábban megkötötte.<br>
A kérelmezõ 2001. december 3-án a november 29-i iratbetekintést követõen újabb észrevételeket terjesztett elõ, melyben a Kardia-Hungary Kft. ajánlata érvénytelennek nyilvánítását kérte, tekintettel arra, hogy a dokumentáció 16. oldalán a karbantartási, illetve szervizkötelezettség 5 évi idõtartamban került meghatározásra, ugyanakkor a Kardia-Hungary Kft. csak alkalmankénti karbantartásra vállalt kötelezettséget. Ekként kérte annak megállapítását, hogy a nyertes ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A kérelmezõ az ajánlattevõ észrevételére a tárgyalást követõen válasziratot nyújtott be, melyben hivatkozott arra, hogy az ajánlatkérõ az ajánlati dokumentációban [5. oldal 11. b) pont 6. francia bekezdés] az alkalmatlanság körében kizárólag azt írta elõ, hogy az ajánlattevõ márkaszervizében legalább 1 fõnek rendelkeznie kell a gyártó által rendszeresített szerviztanfolyam elvégzését igazoló dokumentummal. Így álláspontja szerint az ajánlattevõ és a megajánlott termék szervizelõje nem kellett hogy azonos személy legyen. Hivatkozott arra is, hogy az ajánlatkérõi észrevételekben elõadottakkal ellentétben a nem garanciális, átalánydíjas javítást az ajánlatában éves lebontásban is megadta (Ajánlat "Garanciális és garancián túli szervizellátás feltételei" címû fejezet 3. o.).<br>
Az ajánlatkérõ kérte a jogorvoslati kérelem elutasítását részben elkésettség, részben pedig megalapozatlanság okából. Ezt azzal indokolta, hogy az orvosi szakmai igények optimális teljesítését és a bemutatási kötelezettséget írták csak elõ, melynek mindkét ajánlattevõ eleget tett a jegyzõkönyvben bizonyított módon. A side by side módon történõ bemutatás nem egyidejû – párhuzamos – bemutatást jelenthet csak.<br>
Ezen túlmenõen a jogorvoslati kérelem e részében elkésett a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint, mivel 2001. szeptember 11–12-tõl, azaz a kérelmezõ által tartott bemutató idõpontjától számítandó a 15 napos jogvesztõ határidõ.<br>
Véleménye szerint a kérelmezõ következtetése hibás, mivel a CAT hálózathoz 15 000 Ft értékû kártya felhasználásával lehetséges a csatlakozás.<br>
Álláspontja szerint a nyertes készülék alkalmas arra, hogy a vizsgálófejrõl az információ a képernyõn megjeleníthetõ legyen mind on line mind pedig off line a hard disken tárolt információ és a beépített magneto optikai disk adata (MO kép) vonatkozásában, az adatok vezetékes kapcsolaton keresztül két irányban átjátszhatóak.<br>
Az ajánlatkérõ a tárgyaláson vállalt kötelezettségének megfelelõen újabb észrevételeket terjesztett elõ, melyben az ajánlati dokumentáció 16. oldalán található, a szervizellátással kapcsolatos követelményekkel kapcsolatban az alábbiakat adta elõ:<br>
Az ajánlati dokumentáció elõírta, hogy az ajánlatban meg kell adni a mûszerek folyamatos mûködését biztosító szervizellátás költségkimutatását, alkatrészellátással és a nélkül éves bontásban 5 éves intervallumra.<br>
Az ajánlatkérõ elismerte, hogy a Kardia-Hungary Kft. ajánlata valóban nem felel meg az ajánlati dokumentáció fenti feltételének, ugyanis a karbantartási összeg alkalmanként került meghatározásra, nem pedig éves bontásban. Az ajánlatkérõ ugyanakkor az érvénytelenségnek csupán a megállapítását kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján és a jogsértés megtörténtének megállapításán túl kérte mellõzni a Kbt. 88. § (1) bekezdés f) pontja szerinti jogkövetkezmény alkalmazását.<br>
Az ajánlatkérõ ugyanakkor rámutatott arra, hogy a kérelmezõ ajánlata is érvénytelen a fenti körben.<br>
Álláspontja szerint az ajánlati dokumentáció elõírta, hogy a garanciális idõszak lejártát követõ 5 éves idõtartamra vállalt szervizellátást az ajánlattevõnek saját magának kell vállalnia. A kérelmezõ ajánlatában viszont a szervizkimutatás címû 6. pontjában más cég (MEDIN Kft.) útján vállalta a szervizellátást. Kifogásolta továbbá, hogy a kérelmezõ sem adta meg éves bontásban a szervizellátás költségkimutatását, hanem éves bontás helyett, úgy a 6/A., mint a 6/B. pontban összesített adatot ad meg.<br>
Tehát a fentiek alapján a kérelmezõ ajánlata is érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Az ügyben egyéb érdekelt Kardia-Hungary Kft. írásos észrevételében és a tárgyaláson azt nyilatkozta, hogy a side by side elõírás csak lehetõségként, nem pedig alapfeltételként szerepelt a felhívásban. A szerzõdés teljesítésére alkalmatlanná minõsítés feltételei között [11. b)] ez az elõírás nem szerepel.<br>
Az általa megajánlott rendszer UTP-csatlakozóval rendelkezik, mely a munkaállomás szerves része. A specifikációs táblázatuk 26. pontjában az UTP-csatlakozás módjáról nyilatkoztak. A kiíró egyébként is a csatlakozási lehetõséget, nem pedig a tényleges csatlakoztatást írta elõ a dokumentációban. Az ultrahang berendezés és a munkaállomás között a kommunikáció on line és off line módon is történhet, tehát ezen feltétel is teljesült ajánlatukban. A fentiek alapján kérte a jogorvoslati kérelem elutasítását.<br>
A tárgyalást követõen a Kardia-Hungary kft. 2001. december 5-én iktatott beadványában arra hivatkozott, hogy a pályázati anyaguk szervizháttér, üzemben tartás fejezetének 3. b) pontjában leírt karbantartási, illetve 3. c) pontjában leírt karbantartási és javítási költségek mellett szereplõ "/alk." meghatározás elírásnak tekintendõ, a helyes meghatározás "/év". Ezen beadványához csatolta a gyártó cég technológiai utasításának kivonatát (Chapter 7. Preventive maintenance).<br>
A Döntõbizottság a gazdasági és közbeszerzési eljárásban keletkezett iratok, a felek írásbeli és a tárgyaláson megtett nyilatkozatai alapján megállapította, hogy a jogorvoslati kérelem részben alapos az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése azt tartalmazza, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy a nyertes ajánlattevõ az ajánlati dokumentáció részét képezõ, a mûszaki specifikáció 16. oldalán elõirt a garanciális (jótállási) idõ leteltét követõ 5 éves idõszakra vonatkozó szerviz ellátásra vonatkozó feltételeinek a Kardia-Hungary Kft. ajánlata nem felelt meg, mivel az ajánlati dokumentáció elõírta, hogy a szervizellátás költségeit alkatrészellátással és a nélkül éves bontásban kell megadni. A Kardia-Hungary Kft. ezen feltételnek nem felelt meg, tekintettel arra, hogy ajánlatában alkalmanként határozta meg a költségeket, nevezetesen 40 000 Ft/alkalom fõvárosi és 50 000 Ft/alkalom vidéki viszonylatban.<br>
A Döntõbizottság megjegyzi, hogy az ajánlatkérõ maga is kérte, hogy a Döntõbizottság állapítsa meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja szerint, hogy jogsértést követett el azzal, hogy mind a Kardia-Hungary kft. ajánlatát, mind pedig – álláspontja szerint – a kérelmezõ ajánlatát elfogadta, pedig azok a Kbt. 52. § (2) bekezdés d) pontja alapján érvénytelenek.<br>
A fentiek alapján kétséget kizáróan megállapította a Döntõbizottság, hogy az ajánlatkérõ elmulasztotta megállapítani, hogy nyertes ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján. Miután pedig érvénytelen ajánlatot hirdetett ki nyertesnek, megsértette a Kbt. 59. § (1) bekezdését is.<br>
A kérelmezõ jogorvoslati kérelmének a side by side bemutatással, valamint a nyertes ajánlatban (Kardia-Hungary Kft. 1. sz. ajánlata) szereplõ készülék két megjelölt mûszaki hiányosságával kapcsolatos részét nem, illetve csak részben találta megalapozottnak a Döntõbizottság az alábbiak miatt:<br>
A Döntõbizottság megállapította, hogy az ajánlatkérõ sem az ajánlati felhívásban, sem a dokumentációban nem írta elõ, hogy a garanciális idõ lejártát követõen a térítéses javítást ajánlattevõnek saját magának kell elvégeznie. A kérelmezõ az éves szervizköltség kimutatási kötelezettségének is eleget tett (ajánlati dokumentáció garanciális, szavatossági feltételek, hatósági engedélyek címû rész), tehát a Döntõbizottság erre tekintettel a kérelmezõ ajánlatát nem tartotta érvénytelennek.<br>
A side by side bemutatással kapcsolatos kötelezettség kétségtelenül elõírásra került az ajánlati felhívás 13. b) pont elsõ francia bekezdésében, mely kötelezettséget megerõsített az ajánlatkérõ 2001. szeptember 5-én kelt tájékoztató levele, mely szerint az ajánlati dokumentációban elõirt side by side bemutatás az ajánlatok elfogadásának a feltétele. Ezt támasztja alá ajánlatkérõ gazdasági fõigazgató-helyettesének Mf.722/2001. számú levele is, mely a közbeszerzési eljárás iratai között fellelhetõ. <br>
A side by side fogalom felek által sem vitatottan több módon értelmezhetõ.<br>
A jogorvoslati tárgyaláson az ajánlatkérõ által elõadott fogalmi magyarázat (azonos körülmények közötti összehasonlítás) és a készülék ennek megfelelõ kipróbálása arra a következtetés levonására adtak alapot a Döntõbizottságnak, hogy nem sérültek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>szerinti nyilvánosságra vonatkozó követelmények. A bemutatás tartalmi ismérveire a kérelmezõ sem kért kiegészítõ információt, csak annak idõpontjával, helyszínével kapcsolatban folytatott levelezést az ajánlatkérõvel.<br>
A kérelmezõ által elõterjesztett, a nyertes készülék mûszaki hiányosságaival kapcsolatos kifogások tárgyában a Döntõbizottság megállapította, hogy a nyertes mûszer CAT klinikai hálózathoz történõ csatlakoztathatóságával kapcsolatos kifogás alaptalan, míg az MO képek PC-n történõ megjeleníthetõségével kapcsolatos kifogás alapos.<br>
A Döntõbizottság megállapította, hogy a nyertes mûszer a kiépített CAT klinikai hálózathoz csatlakoztatható, ugyanis a Kardia-Hungary Kft. ajánlatában az ártáblázatban a 19. pontban történõ leírás alapján a kiépített CAT klinikai hálózathoz való csatlakozás UTP-csatlakozóval bizonyított. A Döntõbizottság ezen megállapításánál nem tudta – hátrányként – figyelembe venni a Kardia-Hungary Kft. opcióra való utalását, mert annak tartalma alapján nem volt egyértelmûen megállapítható, hogy a közlés mire vonatkozik. Az MO képek PC-n való megjelenítésének való megfelelõséget nem találta elfogadottnak a Döntõbizottság, mert a Kardia-Hungary Kft. ajánlatában az ajánlati specifikáció V/1. részében csak az MO disc kapacitás (530 Mb) van megadva, míg a csatlakozhatóságról nincs adat.<br>
A fenti indokok alapján a Döntõbizottság a megállapított jogsértésekre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés d), f) és h) pontja szerinti jogkövetkezményeket alkalmazta ajánlatkérõvel szemben, míg a kérelem megalapozatlan részét a Kbt. 88. § (1) bekezdés a) pontja alapján elutasította.<br>
A Döntõbizottság az ajánlatok érvényességét kérelemre vizsgálva megállapította, hogy a KARDIA-HUNGARY Kft. ajánlata az ajánlati felhívás 6. c) pontjában foglalt – az ajánlattétel nyelve a magyar – követelményre figyelemmel is érvénytelen.<br>
A Döntõbizottság az ajánlatkérõ 2001. november 29-i nyilatkozatára, valamint a tárgyaláson tett nyilatkozatára figyelemmel megállapította, hogy a közbeszerzési eljárást lezáró szerzõdést megkötötték. A Döntõbizottság ezt a tényt a Kardia-Hungary Kft. képviseleti jogosultságát igazoló nyilatkozatok és cégiratok szerint is megtörténtnek tekintette. Ugyanakkor a bírság mértékének meghatározásánál tekintettel volt a Döntõbizottság arra, hogy a külkereskedelmi (szállítási) szerzõdés még nem került megkötésre, a rendelkezésre álló adatok szerint.<br>
A bírság összegének megállapításakor a Döntõbizottság a megállapított tényállást és jogsértést, valamint a jogorvoslati eljárás során az ajánlatkérõ részérõl tanúsított segítõ együttmûködõ magatartást is mérlegelve döntött annak mértékérõl, tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésére is.<br>
A kiszabott bírság nem éri el a beszerzési érték 3%-át sem, szemben a törvény fentebb hivatkozott rendelkezése szerint kiszabható 30%-kal.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 18.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>