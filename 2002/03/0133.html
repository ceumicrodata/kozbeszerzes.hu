<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0133)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.721/11/2001.<br>
<br>
Tárgy: a Közbeszerzések Tanácsa Közbeszerzési Döntõbizottság által kezdeményezett jogorvoslati eljárás az Országos Vízügyi Fõigazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Országos Vízügyi Fõigazgatóság (1012 Budapest, Márvány u. 1/C.) "Bodrogközi árvízvédelmi rendszer fejlesztése II. ütem, Tisza jobb parti töltésfejlesztés a 24+250–27+320 tkm között (Tiszakarád) tárgyú szerzõdés kiegészítõ munkái" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdés a) és b) pontját, ezért ajánlatkérõnek a Kbt. 70. § (2) bekezdés a) és b) pontjára alapított közbeszerzési eljárást indító és azt követõ döntéseit megsemmisíti, valamint az ajánlatkérõvel szemben 5 000 000 Ft, azaz ötmillió forint bírságot szab ki.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett, a rendelkezésére álló iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg:<br>
Az ajánlatkérõ 2000 júliusában nyílt elõminõsítési eljárást indított, amelynek tárgyát és mennyiségét az alábbiak szerint határozta meg a részvételi felhívásban: Tisza jobb parti töltés fejlesztése (24+250–27+320 tkm) Tiszakarád. Meglévõ árvízvédelmi töltés erõsítése, jelenlegi 1:2,5 mentett oldali rézsû 1:4-es átépítése, a töltéskorona vízoldal felé történõ áthelyezésével, vízoldalon 1,5–2,0 m mély agyagék beépítése, fenntartó sáv kialakítása.<br>
Kivitelezés fõbb mennyiségei:<br>
– fejlesztendõ töltéshossz:	3 070 m<br>
– beszállítandó kötött földanyag:	87 000 m3<br>
– beszállítandó szemcsés földanyag:	6 400 m3<br>
– áthelyezendõ töltéstest:	~36 000 m3<br>
Az eljárás során kiadott részvételi és ajánlati dokumentáció, valamint a VÍZITERV Consult Kft. által 794. tervszámon készített engedélyezési terv a Tisza folyó jobb parti töltésének 24+250–25+430 közötti, valamint a 25+700–27+320 tkm szakaszára vonatkoztak, nem érintették a 24+250-27+330 tkm közötti töltésszakaszt.<br>
Az ajánlatkérõ 2000. október 30-án vállalkozási szerzõdést kötött az eljárás nyertesével, a Betonútépítõ Nemzetközi Építõipari Rt.-vel nettó 191 622 908 Ft összegben. A szerzõdést az ajánlatkérõ megbízásából a FÕBER Rt. írta alá, aki a szerzõdés szerint az ajánlatkérõ nevében és helyett tevékenykedik a szerzõdés érdekében.<br>
A Betonútépítõ Nemzetközi Építõipari Rt. 2000. december 22-én csõdöt jelentett be. Ennek, valamint a Tiszán 2001 tavaszán levonult rendkívüli árhullám okozta késedelmes munkakezdés alapján az ajánlatkérõ nevében eljáró FÕBER Rt. kétségeit fejezte ki a létesítmény határidõre történõ befejezésével kapcsolatban.<br>
Ezt követõen a Betonútépítõ Nemzetközi Építõipari Rt. 2001. május 29-én társvállalkozói szerzõdést kötött a KEVIÉP Kft.-vel, amelyben a szerzõdés vállalási összegét nettó 191 622 908 Ft-ban, a szerzõdés módosított befejezési határidejét 2001. augusztus 31-ben határozták meg. A Betonútépítõ Nemzetközi Építõipari Rt. a teljes vállalkozói összeget engedményezte KEVIÉP Kft.-re. Az ajánlatkérõ és a képviseletében eljáró FÕBER Rt. megállapodást ellenjegyzésével látta el.<br>
A társvállalkozói szerzõdés alapján a kivitelezést a KEVIÉP Kft. végezte.<br>
A FÕBER Rt., a kivitelezõ és az Észak-Magyarországi Vízügyi Igazgatóság (a továbbiakban: ÉVIZIG) által 2001. június 27-én tartott megbeszélésen a KEVIÉP Kft. részérõl felmerült, hogy a kivitelezéssel érintett területen a talajvízszint változása miatt az agyagék beépítése jelentõs többletköltséggel jár, valamint az ÉVIZIG javasolta a kivitelezéssel nem érintett 25+400–25+700 tkm-szelvények közötti szakaszon a fenntartási munkák folyamatának biztosítása érdekében a fenntartási sáv kiépítését.<br>
A KEVIÉP Kft. ezt követõen felkérte a tervezõt a várható, az eredeti tervtõl eltérõ pótmunkák, kivitelezési technológiák véglegesítésére.<br>
A 2001. július 5-i a FÕBER Rt., a KEVIÉP Kft. és az ÉVIZIG elfogadták, hogy a 2001. június 27-én felmerült munkákat pótmunkának tekintik, és erre vonatkozóan kérték a tervezõtõl a méret és mennyiségi kimutatás elkészítését, amelyet a tervezõ 2001. július 17-én meg is adott. Eszerint az agyagék megépítéséhez 17 000 m3 földmennyiség a fenntartási sávhoz 3100 m3 földmennyiség szükséges.<br>
A kivitelezõ a munkákat 2001. augusztus 28-án készre jelentette.<br>
A FÕBER Rt. 2001. augusztus 31-én az építési naplóban elrendelte a pótmunkák elkezdését a 25+400–25+700 tkm közötti szakaszon.<br>
A beruházás mûszaki átadás-átvétele 2001. szeptember 26-án kezdõdött meg. Az errõl készült jegyzõkönyv tartalmazta a jelen közbeszerzési eljárással érintett pótmunkákat is, a munkák elvégzése ezekkel együtt történt meg. A munkák tényleges befejezésének idõpontjaként 2001. augusztus 30-a szerepelt a jegyzõkönyvben. Az észlelt hibák javítására 2001. november 19-i határidõt állapítottak meg.<br>
Az építési napló utolsó bejegyzésének dátuma 2001. november 21.<br>
A mûszaki átadás-átvétel 2001. november 28-án fejezõdött be.<br>
A létesítményt az ÉVIZIG 2001. november 28-án átvette üzemeltetésre.<br>
Az ajánlatkérõ képviseletében a FÕBER Rt. 2001. október 31-én telefaxon tájékoztatta a Döntõbizottság elnökét arról, hogy a Bodrogközi árvízvédelmi rendszer fejlesztése II. ütem, Tisza jobb parti töltésfejlesztés a 24+250–27+330 tkm között (Tiszakarád) tárgyú építési szerzõdésben rögzített munkálatoknál a tervezõ és a lebonyolító az építési naplóban a kivitelezõnél, a KEVIÉP Kft.-nél pótmunkákat rendelt meg. A KEVIÉP Kft.-t a munkálatok elvégzésére, és árajánlat megtételére kérte fel. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)–b) pontja alapján hirdetmény közzététele nélküli tárgyalásos eljárást indítottak. Ennek indoka az, hogy a tárgyi munkára az ajánlatkérõnek a KEVIÉP Kft.-vel van érvényes szerzõdése. Az elrendelt pótmunkák szükségesek ahhoz, hogy a jelzett töltéskilométer közötti árvízvédelmi töltés teljes hosszában elkészüljön. A munkálatok a KEVIÉP Kft. munkaterületén belül folynak. Az esetleges más vállalkozóval végzendõ munka az eredeti építést akadályozná, az elrendelt pótmunkák az eredeti szerzõdés megvalósításához kötõdnek.<br>
Az ajánlatkérõ az ajánlati felhívást 2001. október 31-én megküldte a KEVIÉP Kft.-nek.<br>
Az ajánlatkérõ ezt követõen, 2001. november 13-án küldte meg levélben is a tájékoztatót a Döntõbizottság elnöke részére, amelyhez ekkor már mellékelte az ajánlati felhívást is.<br>
A felhívás a következõket tartalmazta:<br>
Az ajánlatkérõ nevét, címét, telefon- és telefaxszámát, a beadandó iratok megjelölését, az ajánlatkérõ pénzügyi ellenszolgáltatása feltételét, amelynél rögzítette, hogy a legalacsonyabb összegû ajánlat szempontja alapján bírálja el az ajánlatot. Tartalmazta a felhívás az eljárás lefolytatásának menetét, az ajánlatkérõ által elõírt különös szabályokat. Itt határozta meg az ajánlatkérõ azt, hogy a Tisza jobb parti töltésfejlesztés 24+250–27+330 tkm közötti (Tiszakarád) szakaszának építési munkái során elrendelt pótmunkákra vonatkozóan kéri az ajánlattevõ által összeállított pótköltségvetést. Azon tételeket, amelyekre vonatkozóan az eredeti költségvetésben is szerepeltek egységárak, ezeket az egységárakat fogadja el. A munkák közül kérte külön választani az elrendelt többletet, a mintegy 300 fm töltésépítéshez tartozó pótmunkát. Az ajánlattételi határidõt és a tárgyalás idõpontját 2001. november 13-ban határozta meg.<br>
A KEVIÉP Kft. határidõben benyújtotta az ajánlatát, amely szerint ajánlati ára nettó 58 500 000 Ft, a kivitelezési munkák befejezésének idõpontja 2001. november 20.<br>
Az ajánlatkérõ a tárgyalást lefolytatta, de a jogorvoslati eljárásra tekintettel eredményt nem hirdetett.<br>
A Döntõbizottság elnöke 2001. november 14-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (2) bekezdés a)–b) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2001. október 31-ét, az ajánlati felhívás részére történõ megküldésének napját jelölte meg.<br>
Az ajánlatkérõ észrevételében jogszerûnek tartotta az eljárás lefolytatását. Elõadta, hogy a pótmunkák egy része a töltésfejlesztés közbensõ szakaszára esik, egy olyan szakaszra, ami az eredeti tervekbõl kimaradt. Ez egy magas partszakasz, és az üzemeltetõ szempontjából itt szükségessé vált a fenntartó sáv kialakítása. Ezzel a fakadóvíz veszélyét is csökkentik.<br>
Döntõbizottság megállapította, hogy a Döntõbizottság elnökének kezdeményezése megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)–b) pontjaira alapozta.<br>
E rendelkezés szerint az ajánlatkérõ tárgyalásos eljárást alkalmazhat építési beruházás, illetve szolgáltatás megrendelése esetén, ha elõre nem látható körülmények folytán az építési beruházás, illetve szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése kimondja, hogy a Kbt. 1. § szerinti szervezet árubeszerzése, építési beruházása, illetve szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés) köteles e törvény szabályai szerint eljárni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint az ajánlatkérõ által választott hirdetmény közzététele nélküli tárgyalásos eljárás az ajánlati felhívás kiküldésével kezdõdik.<br>
A Döntõbizottság megállapította, hogy az ajánlatkérõnek az eljárás megindításakor, 2001. október 31-én beszerzési igénye már nem volt, hiszen a FÕBER Rt. már 2001. augusztus 31-én megrendelte a pótmunkák elvégzését, a beruházás készre jelentése pótmunkákkal együtt 2001. augusztus 28-án megtörtént és a mûszaki átadás 2001. szeptember 26-án elkezdõdött. Az ajánlatkérõ által is elismerten a közbeszerzési eljárást egyrészt a kivitelezés során az eredeti beruházással érintett töltésszakaszon felmerült és folyamatosan elvégzett pótmunkákra indították, másrészt pedig az eredeti tervben nem szereplõ töltésszakasz fenntartási sávjának a kiépítésére, amely szintén elkészült 2001. október 31-ig.<br>
A fentiek alapján tehát jogsértõ az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)–b) pontjaira alapított közbeszerzési eljárása, már az eljárásfajta választásától függetlenül is, hiszen magának a közbeszerzési eljárás lefolytatásának jogalapja hiányzik.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)–b) pontjaiban meghatározott feltételek az alábbiak szerint sem állnak fenn:<br>
A beszerzés értéke ugyan nem haladja meg az eredeti szerzõdéses érték ötven százalékát és a beszerzés tárgyára vonatkozóan fennáll az a feltétel is, hogy aránytalan nehézség nélkül nem lehet mûszakilag és gazdaságilag elválasztani a korábban kötött szerzõdéstõl. Az agyagékekre vonatkozó munkák esetében teljesül az a feltétel is, hogy elvégzésük elõre nem látható körülmények folytán az eredeti szerzõdés teljesítéséhez szükséges.<br>
Az eredeti tervben nem szereplõ töltésszakasz esetében az ajánlatkérõ beszerzési igénye a 2001. tavaszi árvizet követõen merült fel, amikor is nyilvánvalóvá vált, hogy ezt a töltést is meg kell erõsíteni. Ez a munka azonban <br>
– az ajánlatkérõ által is elismerten – nincs összefüggésben az eredeti szerzõdés szerinti építési beruházással oly módon, hogy enélkül az eredeti szerzõdés ne lenne teljesíthetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint a korábbi nyertes ajánlattevõvel lehet elvégeztetni az e szakaszban meghatározott egyéb feltételek fennállása esetén a munkát. Jelen esetben ez a feltétel sem teljesült. Az eredeti beruházására vonatkozó közbeszerzési eljárás nyertese a Betonútépítõ Nemzetközi Építõipari Rt. volt. Az ajánlatkérõ ezzel a céggel kötött vállalkozási szerzõdést a beruházásra, amelyet nem bontottak fel, annak ellenére, hogy a Betonútépítõ Nemzetközi Építõipari Rt. egyáltalán nem vett részt a kivitelezésben, így az ajánlatkérõ továbbra is a Betonútépítõ Nemzetközi Építõipari Rt.-vel állt szerzõdéses jogviszonyban az eredeti beruházásra vonatkozóan. A KEVIÉP Kft. is részt vett ajánlattevõként az eredeti beruházására vonatkozó közbeszerzési eljárásban, de a Betonútépítõ Nemzetközi Építõipari Rt.-nek nem volt alvállalkozója, és ajánlatot sem tettek közösen. Az ajánlattételre felkért KEVIÉP Kft. "társvállalkozói" minõségben végezte a munkát.<br>
A Döntõbizottság a jogorvoslati eljárás során észlelte, hogy az ajánlati felhívás a Kbt. által elõírt kötelezõ tartalmi elemeket hiányosan tartalmazza.<br>
A tárgyalásos eljárásban az ajánlattevõk részére közvetlenül megküldött ajánlati felhívás kötelezõ tartalmai elemeit a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés a)–g) pontjai tartalmazzák. Ezeknek a követelményeknek az ajánlatkérõ által megküldött ajánlati felhívás meg is felelt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint azonban a hirdetmény közzététele nélküli tárgyalásos eljárások esetében az ajánlati felhívásnak a Kbt. 70. § (4) bekezdésében foglaltakon kívül tartalmaznia kell a tárgyalásos eljárás jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani. Az ajánlatkérõ által kiküldött ajánlati felhívás a Kbt. 71/B. § (1) bekezdése szerinti követelményeknek nem felelt meg.<br>
Tekintettel arra, hogy a Döntõbizottság az eljárás jogalapja vonatkozásában a jogsértést megállapította, az ajánlati felhívás jogszerûségének vizsgálata során észlelt hiányosságok miatti jogsértés megállapítását mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) és d) pontjai szerinti jogkövetkezményeket alkalmazta, valamint az f) pont alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001–2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg egymillió Ft.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, különös tekintettel a beszerzés összegét, a szerzõdéskötés elmaradásától függetlenül a munkák tényleges elvégzésének tényét, az elkövetett jogsértés súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 18.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>