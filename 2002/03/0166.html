<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (0166)
</b></h2><FONT size=3><i><u></i></u><br>
<br>
3.K.36.481/2000/2.<br>
<br>
A Fõvárosi Bíróság a dr. Zsoldos Mária ügyvéd által (6800 Hódmezõvásárhely, Lázár u. 10.) képviselt Hódmezõvásárhelyi Útépítõ Kft. (6800 Hódmezõvásárhely, Lázár u. 10.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság az alperes 2000. november 29. napján kelt D.534/15/2000. számú határozatát megváltoztatja, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) és 59. § (1) bekezdését.<br>
A feljegyzett 10 000 Ft illetéket az állam viseli. A felperes a kereseti kérelmén tévesen lerótt 10 000 Ft illetéket az ítélet jogerõre emelkedése után a Fõvárosi Illetékhivataltól visszaigényelheti.<br>
Kötelezi a bíróság az alperest, hogy 15 napon belül fizessen meg a felperesnek 7500 Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 pld.-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
Szarvas Város Önkormányzata mint ajánlatkérõ a Közbeszerzési Értesítõ 2000. augusztus 30-i, 35. számában tette közzé ajánlati felhívását nyílt eljárás lefolytatására a Lóna-majori út II. ütem útfelújítása, a Martos Flóra út–Hunyadi út közötti szakasz szilárd útburkolatának megépítése, a Béke u.-i (Bem J. u.–Benka Gy. u. közötti szakaszának) és a Deák Ferenc u.-i (Arany J. u.–Benka Gy. u. közötti szakaszának) útfelújítása tárgyában vállalkozási szerzõdés keretében történõ kivitelezésére. Az ajánlati felhívás részletesen rögzítette, hogy az egyes útfelújítási munkálatok a meglévõ útburkolatnál, a szélesítésnél, az útrekonstrukciónál mely feladatok elvégzését milyen feltételek mellett várja el. Az ajánlati felhívás 13. pontja szerint az ajánlatok elbírálásának szempontja az összességében legelõnyösebb ajánlat volt az alábbi szempontok szerint, a zárójelben jelzett súlyszámokkal:<br>
– helyi vállalkozók bevonása (5);<br>
– a vállalt garanciális idõtartam a jogszabályi kötelezettségen felül (3);<br>
– ajánlati ár (2);<br>
– befejezési határidõ (1).<br>
Az egyes részszempontok 1–100 pont között kerültek értékelésre az ajánlati felhívás szerint. Az ajánlatkérõ tenderdokumentációt bocsátott az ajánlattevõk rendelkezésére, melynek mellékletét képezte a vállalkozási szerzõdéstervezet, melynek 5. pontja szerint a jótállás tekintetében az ajánlatkérõ nyilatkozatot várt el az ajánlattevõtõl az egyes nyomvonal jellegû építményszerkezetek kötelezõ alkalmassági idejérõl szóló 12/1988. (XII. 27.) ÉVM–IPM–KM-MÉM–KVM együttes rendeletben (a továbbiakban: együttes rendelet) "kötelezõ alkalmassági idõn belül ... (legalább 3) év, ezenfelül ... (legfeljebb 2) év teljes körû jótállás" vállalására annak tudatában, hogy a téli üzemeltetés sózással és ekézéssel történik. A tenderdokumentáció 1. sz. mellékletében szereplõ ajánlattevõi nyilatkozat a jótállási idõtartamra egy meghatározott szám szerint várta el azon évek rögzítését, amelyre az ajánlattevõ a jótállást vállalja.<br>
Az ajánlattétel idõszakában a felperes kérdésére az ajánlatkérõ rögzítette, hogy az útvastagság 5 cm lehet, amennyiben bármely ajánlattevõ helyi vállalkozót kíván bevonni, az csak úgy történhet, hogy írásbeli megállapodást kell csatolni az ajánlathoz, az alvállalkozókról információ a Békés megyei kamaránál, illetve a polgármesteri hivatalnál kérhetõ.<br>
Az ajánlatok benyújtásának idõpontjára 2000. október 10-ére a felperes, a Mota Hungária Rt., az Integrál Rt., a Vakond Kft., a Geosaurus Kft., a Debmut Rt. és a Strabag Építõ Kft. nyújtotta be ajánlatát. Az ajánlatokat a Szarvas Város Terv Kft. értékelte, majd az ajánlatkérõ képviselõtestületének gazdasági bizottsága az értékelést elfogadásra javasolta. Az ajánlatkérõ képviselõ-testületének döntését 2000. október 20-án hirdette ki nyilvánosan, melynek alapján a nyertes az Integrál Rt. lett. Az értékelésrõl készített összegzés tanúsága szerint az 1. elbírálási szempont tekintetében az értékelési pontszámok megegyeztek a helyi vállalkozók bevonásának %-os arányával. Abban az esetben, ha nem volt megállapítható, hogy az igénybe veendõ alvállalkozó az ajánlati ár 10%-át meghaladó munkát végez-e, a helyi vállalkozó 10%-os bevonással került számításra. Ennek megfelelõen a nyertes ajánlattevõ erre a részszempontra 30%-ot, azaz 30 pontot kapott, mivel az ajánlattevõnek ugyan a bevonni kívánt alvállalkozója nem helyi illetõségû, de az ajánlattevõ székhelye Szarvason van. Az ajánlattevõ a Strabag Kft.-t kívánta alvállalkozóként igénybe venni, aki a munka teljes teljesítésének 70%-át végezte volna el, ezért került 30%-os mértékben figyelembevételre az ajánlattevõ munkája. és ekként a 30 pont kiosztása. A felperes a helyi Vízmû Építõ Kkt.-t kívánta a munkába bevonni. Esetében 10%-ban került számításba vételre az alvállalkozó, ily módon 10 pontot kapott a felperes. A Geosaurus Kft. a Vízmû Építõ Kkt.-t, valamint a Doba és Társai Kft.-t nevezte meg helyi alvállalkozóként. Esetében 2 × 10% került számításba vételre, ily módon 20 pontot kapott. Míg a Strabag Kft., az Integrál Rt., az Épker Kft. és Komép Kft. alvállalkozókénti bevonását jelezte 9-9%-ban, így 27%, vagyis 27 pont kiosztása történt meg. A többi ajánlattevõ helyi alvállalkozót nem nevezett meg. A 2. részszempont tekintetében az értékelés során az ajánlatkérõ azon álláspontját fejtette ki, hogy: "A szavatosság a szerzõdést hibásan teljesítõ vállalkozó törvényben, jog<br>
szabályban elõírt felelõssége. A szavatosság fogalmát gyakran összetévesztik a jótállás – idegen szóval garancia – fogalmával. A kettõ között az az alapvetõ különbség, hogy a szavatosság kötelezõ, a garanciát pedig a vállalkozó önként vállalja." Ily módon a garancia idõtartama 1 év esetében 10 pontban, 10 év vállalás esetében 100 pontban került meghatározásra. Ekként a legtöbb pontot a nyertes ajánlattevõ kapta meg, mivel 10 év jótállást vállalt. A Vakond Kft., illetõleg a Strabag Kft. a vállalkozási szerzõdés 5. pontjában rögzítettek szerint 3 évet, míg a többi ajánlattevõ összesen 5 évet, vagyis 3 + 2 évet határozott meg. Ezért az ajánlatkérõ 30–50 pont között értékelte ezen ajánlatokat. Az egyes részszempontok súlyszámokkal történõ megszorzását követõen a nyertes ajánlattevõ 686 (150 + 300 + 136 + 100) pontot kapott, a második legtöbb pontot a felperes kapta, 463 (50 + 150 + 200 + 63) ponttal.<br>
A felperes nyújtott be jogorvoslati kérelmet az alpereshez, többek között kifogásolva az egyes részszempontok szerinti értékelését az ajánlatkérõnek az 1–3. részszempontok tekintetében.<br>
Az alperes a 2000. november 29. napján kelt D.534/15/2000. számú határozatában a felperes jogorvoslati kérelmét elutasította. Az 1-es részszempontnál megállapította, hogy az ajánlatkérõ helytelenül értékelt akkor, amikor egyes ajánlattevõknek 0 pontot adott ki, eltérve ezáltal a felhívás azon feltételétõl, mely szerint 1 pont volt a minimálisan adható pontszám. Ugyanakkor a nyertes ajánlattevõ 30 pontot kapott, amely értékelés azért volt jogsértõ az ajánlatkérõ részérõl, mivel az ajánlattevõ szarvasi székhelyét vonta be az értékelésbe, holott ezt az egyes részszempontnál nem tehette volna meg. Így akkor járt volna el helyesen az ajánlatkérõ, ha a nyertes ajánlattevõnek a minimumpontszámot, vagyis az 1 pontot osztja ki. Ugyanakkor az alperes ezen részszempont értékelése tekintetében azt is rögzítette, hogy az ajánlatkérõ által adott pontszámok nem a valós vállalásokat tükrözik. A 2. részszempont tekintetében a szerzõdéstervezet 5. pontjában foglaltakra figyelemmel az alperes arra a következtetésre jutott, hogy az ajánlatkérõ e részszempontnál arányaiban is megfelelõen pontozta az ajánlati vállalásokat, mivel a beszerzés tárgya és mennyiségének megvalósítása, kivitelezése vonatkozásában a plusz 2 éves többletvállalásra figyelemmel maximum 12 éves garanciális vállalást lehetett tenni az ajánlattevõknek A nyertes ajánlattevõ 10 éves garanciális vállalást tett, e részszempontnál az õ ajánlati vállalása volt kimagaslóan a legkedvezõbb az ajánlatkérõ számára. Az alperes a további két részszempontot is értékelve megállapította, hogy összességében az ajánlatkérõ értékelése megfelelt a törvényi követelményeknek, az 1-es részszempontnál történt értékelési hibák nem olyan mértékûek, amelyek megváltoztatnák a helyezési sorrendet attól függetlenül is, hogy a nyertes ajánlattevõ pontozása nem volt megfelelõ.<br>
A felperes pontosított keresetében kérte az alperes határozatának megváltoztatását, és az ajánlatkérõ terhére a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének és 59. § (1) bekezdésének sérelme kimondását vitatva az alperes határozatában az 1-es és 2-es részszempontok tekintetében tett megállapításokat. Az 1-es részszempont esetében vitatta, hagy a vállalásokkal arányos pontozás történt volna, figyelemmel arra, hogy az 1–100 pont közötti pontszámok kiosztása nem történt meg. A legkedvezõbb ajánlatot tevõ Strabag Építõ Kft. is 27 pontot kapott. A felperesi álláspont szerint erre a részszempontra a felperesnek 33,33 pontot kellett volna kapnia, míg a 2-es részszempont tekintetében sérelmesnek találta a felperes azt, hogy az ajánlati felhívás ellentétes a dokumentáció részét képezõ szerzõdéstervezet 5. pontjában megjelölt idõtartammal. Az utóbbi idõbeli korlátozást határoz meg a felsõ vállalási határidõként. Utalt a felperes arra, hogy az együttes rendelet a kötelezõ alkalmassági idõt nem egységesen határozza meg. Az útalapokra 10 év, az aszfalt kopórétegére 5 év alkalmassági idõt ír elõ. A felhívás szerint teljesítendõ munkák jelentõs többsége aszfaltozási munka. Így erre tekintettel maximum 7 év jótállást lehetett volna vállalni. A nyertes ajánlattevõ vállalása ezzel ellentétes, ekként a közbeszerzési kiírással is ellentétes.<br>
Az alperes ellenkérelmében a kereset elutasítását és perköltségének megállapítását kérte. Hivatkozott arra, hogy eljárása során azt kellett vizsgálnia, hogy az ajánlatkérõ értékelésekor a jogszabályi kötelezettségeknek eleget tett-e. Mivel pedig a Kbt. rendelkezései kötelezõen nem írják elõ a maximálisan adható pontszámok kiosztását, így nem találta jogsértõnek, hogy az 1-es részszempont tekintetében az ajánlatkérõ a legjobb ajánlatot is csak 27 ponttal értékelte. A 2-es részszempont értékelése körében nem vitatta, hogy az egyes munkák más-más feladatok teljesítését kívánták meg az ajánlattevõktõl, ehhez képest a kötelezõ alkalmassági idõ jogszabályi elõírásai is eltérõek voltak. Ehhez képest a határozatának indokolásában foglaltakat fenntartotta.<br>
A bíróság értesítette a beavatkozás lehetõségérõl az ajánlatkérõt, aki azzal élni nem kívánt.<br>
A kereset alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (1) és (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõnek lehetõsége van annak eldöntésére, hogy a legalacsonyabb összegû ellenszolgáltatás vagy az összességében legelõnyösebb ajánlat szempontja alapján bírálja el az ajánlatokat. Amennyiben az összességében legelõnyösebb ajánlat szempontját kívánja választani, úgy a Kbt. 34. § (3) bekezdése szerint, az ajánlati felhívásban köteles meghatározni az egyes részszempontokat, az egyes részszempontok mellé súlyszámokat megadni, valamint a részszempontok szerinti tartalmi elemek értékelése során adható pontszám alsó és felsõ határát is köteles rögzíteni, mely minden részszempont esetében azonos. Az értékelés során a Kbt. 55. § (6) bekezdése szerint az ajánlatkérõ az egyes részszempontok szerint az ajánlatok tartalmi elemeit a felhívásban meghatározott ponthatárok között értékeli, majd az így, az egyes tartalmi elemekre adott pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban a Kbt. 59. § (2)–(3) bekezdésben foglaltakat is érvényesítenie kell. Az az ajánlat az összességében legelõnyösebb, amelynek az összpontszáma a legnagyobb. A Kbt. 59. § (1) bekezdése szerint tehát az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján az általa meghatározott elbírálási szempontok egyike szerint a legkedvezõbb ajánlatot tette.<br>
A bíróság osztotta az alperes azon álláspontját, hogy a jogszabályi rendelkezések nem írják elõ kötelezõen az ajánlatkérõ számára az egyes részszempontok szerint adható pontszámok teljes kiosztásának kötelezettségét. Adott részszempont tartalmi elemeinek az ajánlatkérõ által meghatározott ponthatárok közötti értékelése során azonban adott részszemponttal szemben az ajánlati felhívásban és dokumentációban megjelenõ elvárásoknak nyomon követhetõnek kell lenniük. Ha felmerül annak lehetõsége, hogy valamennyi ajánlat a kiosztható pontszámoknak csak egy kis hányadát kapja, ezt az ajánlatkérõi és minimális ponttal jutalmazandó elvárás közlésével az ajánlattevõkben tudatosítani kell. Ennek lehetséges módja a felhívásban, illetve dokumentációban való közzététel, a döntés indokolása során pedig az ajánlatkérõ ugyancsak indokolni köteles. Annak érdekében, hogy a Kbt. alapelvei, különös tekintettel a verseny tisztaságára és az esélyegyenlõségre maradéktalanul érvényesüljenek, az összességében legelõnyösebb ajánlat szerinti értékelés során alkalmazandó egyes matematikai számítási módszerek nem lehetnek manipuláció eszközei. Ezért az alperesnek az eljárása során, amikor azt vizsgálja, hogy az ajánlatkérõ a jogszabályi rendelkezéseknek megfelelõen járt-e el, azt kell ellenõriznie, hogy az ajánlati felhívásban, illetve dokumentációban az egyes részszempontok mellé rendelt súlyszámok – amelyek egyben az adott részszempontnak ajánlatkérõ számára annak súlyát, fontosságát, jelentõségét is meghatározzák – mellett a valamennyi részszempontnál azonos határok között megadandó pontszámok kiosztása, megfelelõ értékelés során történt-e meg. Vagyis a nagyobb súlyszámú részszempont esetében az adható pontszámok kiosztásának hiányában nem értékelõdik-e fel egy alacsonyabb súlyszámú részszempont. Ennek a vizsgálatára pedig úgy lehet sort keríteni, ha az alperes figyelemmel van arra, hogy adott részszempont tartalmi elemei teljeskörûen értékelésre kerültek-e az ajánlatkérõ részérõl, indokolt volt-e a megadott ponthatárok között az egyes aján<br>
latok alacsony pontozása. Valamennyi részszempont értékelésének összevetésével számon kérhetõ, hogy az ajánlatkérõ részérõl indokolható-e egy adott részszempont esetében a pontszámok teljes körû kiosztásának hiánya az esetben, ha a további részszempontoknál az megtörténik. Mindez természetesen nem jelentheti azt, hogy eleve jogsértõ lenne egy olyan ajánlatkérõi eljárás, amely az egyes részszempontok jellegüknél fogva más-más matematikai módszerrel vagy egyéb módszerrel való értékelését, számítását eredményezi.<br>
Az ajánlatkérõi értékelés vizsgálatakor megállapítható volt, hogy a 2–4. részszempont értékelése során az 1–100-ig terjedõ ponthatárok között valamennyi pontszám kiosztása megtörtént. Ehhez képest indokolatlan és az elbírálás egyetlen elemét – a helyi munkaerõ alkalmazását – vizsgáló értékelést nem indokolta, hogy az 1–100 pont között az ajánlatkérõ által legjobbnak értékelt ajánlat is csupán 27 pontot nyert el. Az ajánlati felhívás és dokumentáció erre nézve nem tartalmazott olyan megkötést, amely feltételezte volna a legtöbb helyi vállalkozót foglalkoztató vállalásának a kiosztható pontszámok alig 1/4-vel való jutalmazását. Az alperes maga is a határozatában elismerte, hogy az ajánlatkérõ által adott pontszámok nem a valós vállalásokat tükrözik. Mivel a legnagyobb súlyszámmal meghatározott elbírálási szempontról van szó, az értékelés eltorzulásához vezetett a pontszámok teljeskörûségének hiánya akkor, amikor a további részszempontok esetében ezzel ellentétes értékelés – mind a 100 pont kiosztása – történt. Így a bíróság figyelembe véve azt, hogy három ajánlattevõ tett ajánlatot helyi vállalkozó bevonására, a pontszámokat ezen három vállalkozó között osztotta ki oly módon, hogy akik ilyen ajánlatot nem tettek, azok 1 pontot, a legjobb ajánlattevõ 100 pontot, ekként a felperes 33,33 pontot (a Geosaurus Kft. 66,66 pontot) kapott. A kereseti kérelem nem érintette azon alperesi megállapítást, hogy az ajánlatkérõ a nyertes ajánlattevõ esetében azt nem értékelhette volna, hogy maga az ajánlattevõ szarvasi székhelyû, ezért a nyertes ajánlattevõ esetében a bíróság az alperesi érvelést elfogadva 1 pontot vett figyelembe.<br>
Nem fogadta el a bíróság az alperes által a 2-es részszempont tekintetében tett megállapításokat, osztva a felperesi azon elõadást, hogy az együttes rendelet rendelkezései figyelembevételére az ajánlatkérõ részérõl nem megfelelõ módon került sor. Ezen részszempont az ajánlati felhívás és dokumentáció szerint a jogszabályi kötelezettségen felüli vállalást honorálta. A felek által sem vitatottan a beszerzés tárgya szerinti munkálatok többrétûek voltak a tekintetben, hogy mik tekinthetõk kötelezõ alkalmassági idõnek. Az ajánlatkérõ értékelése figyelmen kívül hagyta a felhívásban foglaltakat, valamennyi vállalást évenként 10 ponttal jutalmazva. Az összegzés szöveges magyarázata a szavatosság tekintetében értelmezhetetlen. A Ptk. 248. § (1) bekezdése szerint jogszabály jótállási kötelezettséget írhat elõ, és meghatározhatja annak legkisebb kötelezõ mértékét is. A felek jótállási kötelezettséget szerzõdésben is vállalhatnak. A (2) bekezdés szerint jótállás alapján a kötelezett a szerzõdés szerinti teljesítésért ebben a törvényben, tehát a Ptk.-ban foglaltakban szigorúbb felelõsséggel tartozik. A szavatosság kérdéseit a Ptk. a hibás teljesítés szabályai között – többek között a 308. §-ában – rendezi. Az (1) bekezdés szerint a jogosult a teljesítéstõl számított 6 hónapos elévülési határidõ alatt érvényesítheti szavatossági jogait. Ha a dolog használhatóságának legkisebb idõtartamát hatósági elõírás, szabvány vagy kötelezõ mûszaki elõírás határozza meg (kötelezõ alkalmassági idõ) és ez 6 hónappal rövidebb, az igény érvényesítésére ez a határidõ az irányadó. A (2) bekezdés akként rendelkezik, ha a kötelezõ alkalmassági idõ 3 évnél hosszabb, az igény érvényesítésére ez az idõ az irányadó. A határidõknek az elmulasztása jogvesztéssel jár. Az együttes rendelet a 3. § (1) bekezdésében a nyomvonal jellegû építményszerkezeteket, valamint azok kötelezõ alkalmassági idejét mint 3 évet meghaladó szavatossági igényérvényesítési jogvesztõ határidõt – a Ptk. 308. §-ára utalással – az együttes rendelet melléklete szerint szabályozza A<br>
 mellékletben tételesen felsorolt egyes nyomvonal jellegû építményeket, létesítményeket és azok mûtárgyait alkotó helyszínen készített vagy elõre gyártott szerkezeteket, illetve berendezéseket, valamint azok létrehozásával felhasznált egyes termékeket és anyagokat sorol fel, és ehhez képest 10 évet, illetve 5 évet határoz meg mint kötelezõ alkalmassági idõt.<br>
Mindezen jogszabályi rendelkezések ismeretében megállapítható, hogy az ajánlatkérõ nem az ajánlati felhívásban és dokumentációban meghatározott szempont szerint a jogszabályi kötelezettségen felül vállalt garanciális idõtartamot értékelte, az általa megadott ajánlati felhívásban és dokumentációban rögzített szempont, illetõleg az ajánlati dokumentáció vállalkozási szerzõdéstervezetének 5. pontja a hatályos jogszabályi rendelkezésekkel összevetve figyelemmel arra is, hogy az elvégzendõ feladatok között útfelújítástól útburkolat megépítésén keresztül, útszélesítési feladatok helyezkedtek el, amelyek a kötelezõ alkalmassági idõ tekintetében is eltérõen értékelendõk. Tehát az ajánlatkérõ ezen részszempont értékelése során a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §-</a>ának (6) bekezdését megsértve értékelt. A jogvesztõ határidõkre figyelemmel az ajánlati felhívás, illetõleg dokumentáció esetleges Kbt. rendelkezéseit sértõ voltára sem az alperes eljárása során, sem pedig a bíróság már nem lehetett figyelemmel.<br>
Abban az esetben, ha a 2-es részszempontot a bíróság figyelmen kívül hagyja, illetõleg azt érintetlenül hagyva az ajánlatkérõi pontozást fogadja el, az 1-es részszempont esetében azonban az 1–100 pont fentebb rögzített kiosztásával a nyertes ajánlattevõ esetében 1 pont, a felperes esetében pedig 33,33 pont 5-ös súlyszámmal való beszorzásával megállapítható, hogy a nyertes ajánlattevõ összpontszáma 541 (illetve 241), míg a felperes pontszáma 579,5 (illetve 429,5) pont. Mindebbõl megállapítható, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is megsértette, mivel a nyertes ajánlattevõ nem az összességében legkedvezõbb ajánlatot tette. Ezért a bíróság a Kbt. 91. § (5) bekezdésében foglaltak alapján figyelemmel a Kbt. 88. § (1) bekezdés b)–g) pontja szerinti intézkedésekre, a kereseti kérelemnek megfelelõen a Kbt. 88. § (1) bekezdés d) pontja szerint az alperes határozatát megváltoztatta.<br>
A felperes pernyertes lett, ezért a bíróság a Pp. 78. § (1) és 79. § (1) bekezdése alapján kötelezte az alperest a perköltség viselésére, amely a felperes jogi képviseletével felmerült 12/1991. (IX. 29.) IM r. 1. § (1) bekezdés d) pontja szerint számítandó ügyvédi munkadíjból állt.<br>
Az illeték viselésérõl szóló rendelkezés az illetékekrõl szóló 1990. évi XCIII. törvény 5. § (1) bekezdés c) pontja, 43. § (3) bekezdése, 62. § (1) bekezdés h) pontja, 65. § (1) bekezdése alapján történt. A felperes a kereseti kérelmén a 10 000 Ft illetéket lerótta, ezért ennek visszatérítésérõl a bíróság ugyancsak rendelkezett a 80. § (1) bekezdés i) pontja alapján.<br>
<br>
Budapest, 2001. június 19.<br>
<br>
dr. Sára Katalin s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>