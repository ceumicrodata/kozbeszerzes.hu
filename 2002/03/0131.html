<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0131)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.729/8/2001.<br>
<br>
Tárgy: a Kipcalor Kft. jogorvoslati kérelme a Fõvárosi Önkormányzat Károlyi Sándor Kórház közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
Dr. Debreceni Ildikó ügyvéd (1106 Budapest Jászberényi út 24.) által képviselt Kipcalor Kft. (1106 Budapest, Jászberényi út 34–36., továbbiakban: kérelmezõ) jogorvoslati kérelmének – melyet dr. Kékesi Andrea ügyvéd (1122 Budapest, Városmajor u. 3/A.) által képviselt Fõvárosi Önkormányzat Károlyi Sándor Kórház és Rendelõintézet (1041 Budapest, Nyár u. 103., továbbiakban: ajánlatkérõ) az Árpád Kórház kazánházának felújítása tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését. A jogsértés miatt a Döntõbizottság ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. szeptember 5-én megjelent számában a rendelkezõ részben megjelölt beszerzés tárgyában.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1–10-ig terjedõ pontszámozással, a következõ bírálati részszempontok és azokhoz rendelt súlyszámok alapján kívánt kiválasztani:<br>
részszempontok	súlyszámok<br>
– vállalási ár	5<br>
– kötelezõ mértéken felüli garanciális és szavatossági kötelezettségek vállalása	3<br>
Az ajánlattételi határidõre, 2001. október 17-re a kérelmezõ, a Progress-B 90 Kft., a Konstruktív Kft., a Kipkerszolg Kft. és a Kalotherm Kft. nyújtott be ajánlatot. Ajánlatkérõ a november 7-én tartott eredményhirdetésen a Progress-B 90 Kft. ajánlatát hirdette ki nyertesnek.<br>
Kérelmezõ november 20-án jogorvoslati kérelmet terjesztett elõ a Döntõbizottsághoz. Sérelmezte, hogy a 2 410 549 Ft-al alacsonyabb ajánlati ára csak 0,21 pont elõnyt eredményezett a nyertes pontszámához képest. A jogorvoslati eljárásban tartott tárgyaláson becsatolt számítása szerint az ajánlatkérõ által alkalmazott értékelési módszerrel a legalacsonyabb ajánlati árhoz képest 9 millió Ft-tal magasabb árral is lehetett nyertesnek lenni. Kifogásolta a második részszempontból történt értékelést is. Részben azért, mert ajánlatkérõ nemcsak a jótállás idõtartamát, hanem a jóteljesítési bankgaranciát és annak idõtartamát is értékelte, másrészt azért, mert ha egyszer értékelte a bankgaranciát, mint szerzõdést biztosító mellékkötelezettséget, akkor értékelnie kellett volna az általa ajánlott kötbért is.<br>
Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Az elsõ bírálati részszempontból való értékelésre vonatkozóan elõadta, hogy a legalacsonyabb árhoz viszonyítva, arányosítási matematikai képlettel számította ki a magasabb árakra adható pontszámot, így a pontszámok az ajánlati árak közötti arányokat tükrözik. A második részszemponton belül két azonos értékû alszempontot, a garancia idõtartamát valamint a jótállási bankgarancia mértékét és idõtartamát értékelte max. 5-5 ponttal. Ezen ajánlati elemek összevetésével arányosítási számítással határozta meg az egyes alszempontokra járó pontokat, majd az alszempontokra járó pontszámok összege adta a részszempont pontszámát.<br>
A Döntõbizottság a felek írásbeli és a tárgyaláson szóban elõadott észrevételei alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlat elbírálási szempontot választja, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az egyes tartalmi elemekre adott pontszámot megszorozza a súlyszámmal, a szorzatokat pedig ajánlatonként összeadja.<br>
A Kbt.-nek az ajánlatok értékelésére vonatkozó rendelkezése nem határozza meg, hogy ajánlatkérõnek milyen módszerrel kell végeznie az ajánlatok értékelését. Ajánlatkérõ végezheti a pontozást úgy is, hogy a legmagasabb árhoz viszonyítja az annál alacsonyabb árakat, de pontozhat akként is, hogy a legalacsonyabb árhoz viszonyítja a magasabb árakat. Az ajánlattevõk esélyegyenlõségének biztosítása szempontjából azonban bármely módszerre nézve követelmény, hogy a pontszámoknak az ajánlati árak eltérése mértékét arányosan kell tükrözniük és valamennyi részszempontból való értékelésnél azonos módszert kell alkalmazni.<br>
A Döntõbizottság megvizsgálta az elsõ részszempontból való értékelést és megállapította, hogy ajánlatkérõ az alkalmazott módszerrel helyesen számította ki a pontszámokat.<br>
A kérelmezõ ajánlata 27 565 804 Ft, a nyertesé 29 976 353 Ft, a Konstruktív Kft.-é 27 081 000 Ft összegû ajánlati árat tartalmazott.<br>
Ajánlatkérõ az értékelési pontszámot a legalacsonyabb vállalási ár/értékelt ajánlat szerinti vállalási ár × 10 képlettel számította ki. A legalacsonyabb vállalási ár 10 pontot kapott, a kérelmezõ 9,82 pontot, a nyertes pedig 9,03 pontot. A számítás ellenõrzése útján a Döntõbizottság megállapította, hogy a pontszámok számtanilag helytállóak voltak.<br>
A Döntõbizottság megállapította, hogy ajánlatkérõ az elsõ részszempontból való értékelésnél nem követett el jogsértést, így a kérelmezõnek az elsõ részszempontra vonatkozó kifogása nem megalapozott.<br>
A második részszempont megfogalmazása a felhívásban a következõ volt: "kötelezõ mértéken felüli garanciális és szavatossági kötelezettségek vállalása." Ajánlatkérõ sem az ajánlati felhívásban, sem az ajánlati dokumentációban nem határozta meg, hogy mit ért garanciális kötelezettségen. A szavatossági kötelezettség mibenlétét a Ptk. nevesíti, így ennek meghatározására nem volt szükség. Ajánlattevõk nem tettek fel ajánlatkérõ részére kérdést arra nézve, hogy ajánlatkérõ a garanciális kötelezettség körében mit fog értékelni, mindegyik ajánlattevõ e fogalomnak a saját értelmezése szerint tette meg ajánlatát. Így – többek között:<br>
– a Konstruktív Kft. 1 év többlet-garanciát, 12 hónapra a szerzõdõtt nettó érték 5%-ának megfelelõ mértékû bankgaranciát,<br>
– a Progress-B 90 Kft. 2 év többlet-garanciát, 12 hónapra a szerzõdött nettó érték 6%-a, a további 12 hónapra a szerzõdött nettó érték 4%-a, a következõ 12 hónapra a szerzõdött nettó érték 2%-a mértékû bankgaranciát,<br>
– a kérelmezõ a kivitelezésre 1 évet, kazánokra 1 év többlet-garanciát, 12 hónapra a szerzõdött nettó érték 1%-a, legfeljebb 10%-a mértékû bankgaranciát ajánlott.<br>
Ajánlatkérõ ezen ajánlati elemek értékelése alapján a Konstruktív Kft. részére 5,08 pontot, a Progress-B 90 Kft. részére 10 pontot, a kérelmezõ részére 6,17 pontot adott, mindkét alszempontra (garancia, bankgarancia mértéke és idõtartama) max: 5-5 pontot adva. A pontszámok kialakításánál a viszonyítás ez esetben is a legkedvezõbb ajánlathoz történt.<br>
Az alkalmazott számítási metodika mellett a pontszámok kiosztása tehát helytálló volt.<br>
Ajánlatkérõ azonban nem helytállóan értelmezte a második bírálati részszempontot.<br>
Kérelmezõ kifogásolta, hogy ajánlatkérõ nem értékelte ezen részszempont körében az általa ajánlott kötbért, annak ellenére, hogy a kötbér ugyanazt a jogi fogalmat takarja, mint a bankgarancia – mindkettõ szerzõdést biztosító mellékkötelezettség.<br>
Sem a Ptk., sem más jogszabály nem nevesíti a garancia fogalmát.<br>
A második részszempont második elemét, a szavatossági kötelezettséget a szerzõdésszegéssel járó kötelezettségek körében a Ptk. szabályozza.<br>
A mindennapi szóhasználat szerinti garancia jogi terminológia szerinti megfelelõje a jótállás. A jótállás a Ptk. alapján a szerzõdést biztosító mellékkötelezettségek körébe tartozik. E kötelezettségek körébe tartozik még – többek között – a kötbér és a bankgarancia is.<br>
Ezen jogi szabályozásból következõen ajánlatkérõ kétféle megközelítésbõl végezheti jogszerûen a második bírálati részszempontból való értékelést:<br>
<br>
1. vagy értékeli a szavatossági kötelezettségvállalást és a garancia jogi terminológia szerinti megfelelõjét, a jótállási kötelezettségvállalást (ez esetben a bankgarancia nem értékelhetõ),<br>
<br>
2. vagy a szavatossági kötelezettség mellett értékeli valamennyi szerzõdést biztosító mellékötelezettségre vonatkozó vállalási elemet.<br>
A második alternatíva választása esetén ajánlatkérõnek értékelnie kell pl. a kérelmezõ által az ajánlata 95. oldalán lévõ 50 000 Ft/nap kötbért is.<br>
Ajánlatkérõ ugyanis nem teheti meg azt, hogy egy adott bírálati részszempontba tartozó elemek körébõl tetszõlegesen kiválasztja amit értékelni kíván, a többit pedig figyelmen kívül hagyja. Ezzel a bírálati móddal ugyanis ajánlatkérõ megsérti az ajánlattevõk esélyegyenlõségét, mert nem vesz figyelembe egyes olyan ajánlati elemeket, melyek által az adott ajánlattevõ – ajánlata kedvezõbbé tétele érdekében – a teljesítését terhesebbé teszi.<br>
A Döntõbizottság megállapítja, hogy ajánlatkérõ azáltal, hogy a második bírálati részszempont helytelen értelmezése folytán nem a részszempont tényleges tartalma alapján végezte az értékelést, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Az ajánlatok értékelése az ajánlatkérõ jogköre, ezen jogkört a Döntõbizottság ajánlatkérõtõl nem vonhatja el.<br>
Miután azonban a jogsértés kihathat az eljárás eredményére is, a Döntõbizottság az ajánlatkérõ eljárást lezáró döntését megsemmisítette.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezésre, miszerint ha a bizottság megsemmisíti az ajánlatkérõ eljárást lezáró döntését, az ajánlatkérõ jogosult a döntést megalapozó tényezõket ismét mérlegelni, és a határozat végrehajthatóságának idõpontjától számított 30 napon belül új döntést hozni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. december 18.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>