<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0177)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.739/14/2001.<br>
<br>
Tárgy: a Mediszer Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Csongrádi Etelka ügyvéd (1117 Budapest, Baranyai u. 1.) által képviselt Mediszer Kft. (1203 Budapest, Bíró M. u. 20., továbbiakban: kérelmezõ) jogorvoslati kérelmének – melyet a MÁV Rt. Vezérigazgatóság Foglalkozás-egészségügyi, Munkabiztonsági és Környezetvédelmi Fõosztály (1062 Budapest, Andrássy út 73–75., továbbiakban: ajánlatkérõ) két MÁV Kórházba altatókészülék, lélegeztetõgép, anaesthesiologiai betegellenõrzõ monitor, defibrillátor, mûtõasztalok, mûtõlámpa beszerzése tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdését, továbbá 62. § (2) bekezdését. Ezen jogsértésekre tekintettel a Döntõbizottság az ajánlati felhívásnak a bírálati részszempontokat meghatározó 13. b) pontja elsõ, második ötödik "—" bekezdését, továbbá a szerzõdéskötés idõpontját meghatározó 15. b) pontját megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. október 10-én megjelent számában a rendelkezõ részben megjelölt beszerzés tárgyában. Az ajánlatok elbírálására az összességében legelõnyösebb ajánlat elbírálási szempontot választotta, melyet 1–10-ig terjedõ pontszámozással, a következõ bírálati részszempontok és azokhoz rendelt súlyszámok alapján kívánt kiválasztani:<br>
részszempontok	súlyszámok<br>
– az ajánlati dokumentációban foglaltaknak megfelelõ orvosszakmai igényekhez jól alkalmazkodó, optimális kiépítés	8<br>
– az ajánlott terméknek az ajánlati dokumentációban meghatározottaknál kedvezõbb, a felhasználásban is jól hasznosítható mûszaki-technikai paraméterei, az egyszerû, biztonságos, jól áttekinthetõ kezelhetõség	8<br>
– az ajánlott termék beszerzési ára	6<br>
– a szervizszolgáltatás tradicionális bemutatása és a vonatkozó éves átalánydíjas javítás összege	5<br>
– a dokumentációban foglaltakon kívül megajánlott egyéb felajánlások	4<br>
– szállítási határidõ	2<br>
– jótállási idõ: a törvényben elõírtnál többletvállalás	2<br>
Az ajánlati dokumentációban ajánlatkérõ megadta a beszerezni kívánt orvosi mûszerek, berendezések mûszaki paramétereit.<br>
Az ajánlattételi határidõre, november 20-ra a kérelmezõ és 12 ajánlattevõ nyújtott be ajánlatot.<br>
Kérelmezõ november 26-án jogorvoslati kérelmet terjesztett elõ a Döntõbizottsághoz. Sérelmezte egyrészrõl, hogy a felhívásban a szerzõdéskötés idõpontja az eredményhirdetést követõ elsõ munkanapban lett meghatározva, holott a Kbt. rendelkezése szerint az nem határozható meg az eredményhirdetést követõ naptól számított nyolcadik napnál korábban. Sérelmezte továbbá az elsõ, második és ötödik elbírálási részszempont meghatározást, álláspontja szerint azok nagyon sok szubjektív elemet tartalmaznak (pl. optimális kiépítés, jól hasznosítható paraméterek, többletvállalások stb.), a bennük használt fogalmak nincsenek definiálva, így azokból nem állapítható meg ajánlatkérõ konkrét igénye. Kérte a jogsértés megállapítását, ajánlatkérõ felhívását a Kbt. szabályainak megfelelõ eljárásra és ideiglenes intézkedésként a szerzõdéskötés megtiltását.<br>
A Döntõbizottság a D.739/4/2001. számú határozatával a közbeszerzési eljárást felfüggesztette és a szerzõdéskötést megtiltotta.<br>
Ajánlatkérõ észrevételében elõadta, hogy a szerzõdéskötés idõpontja meghatározásának jogsértõ voltát elismeri, erre, valamint a MÁV Kórház helyzetével összefüggõ körülményekre tekintettel szükségesnek látja új ajánlati felhívás kiírását. Mindamellett kérte a Döntõbizottságot, hogy a kérelem tárgyában hozzon határozatot. A jogorvoslati eljárásban tartott tárgyaláson a kifogásolt bírálati részszempontok tekintetében elõadta, hogy azok nem jogsértõek, a orvosszakértõkbõl álló bíráló bizottsága ajánlatkérõ igényeit jól ismeri és így az adott részszempontok alapján objektív döntést tud hozni.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése elõírja, hogy a felhívásban a szerzõdés megkötésének idõpontja nem határozható meg az eredményhirdetést követõ naptól számított nyolcadik napnál korábbi idõpontban. Ajánlatkérõ a felhívásban az eredményhirdetést követõ munkanapban határozta meg az eredményhirdetés idõpontját, ami rövidebb idõtartamot jelent a törvényben meghatározottnál.<br>
A Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdését. A jogsértés miatt a Döntõbizottság megsemmisítette a felhívás 15. b) pontját.<br>
Kérelmezõ kifogásolta az elsõ, második és ötödik bírálati részszempont meghatározást.<br>
A Döntõbizottság megvizsgálta a kifogásolt részszempontokat annak eldöntése céljából, hogy azok és a részletes feltételek meghatározására hivatott ajánlati dokumentáció alapján lehetett-e ajánlattevõknek objektív alapokon nyugvó összehasonlításra alkalmas ajánlatot tenniük.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése így rendelkezik: "Az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek." Az ajánlati felhívás egyik tartalmi eleme a Kbt. 34. § (3) bekezdése szerinti elbírálási részszempontok meghatározása is, tehát ezekre nézve is fennáll az idézett követelmény.<br>
Elsõ részszempontként ajánlatkérõ az ajánlati dokumentációban foglaltaknak megfelelõ orvosszakmai igényekhez jól alkalmazkodó, optimális kiépítést adta meg. A dokumentációban meghatározta azokat az orvosszakmai feltételeket, melyeknek eleget kell tenni a megajánlott orvosi mûszereknek, berendezéseknek. Ha a specifikációban közölt valamely feltételnek egy adott ajánlat nem felel meg, úgy az a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében érvénytelen, így az értékelésbe nem vonható be. Az értékelésbe bevonható, érvényes ajánlatok összehasonlítási alapját csak olyan részszempont képezheti, amelyik alkalmas az ajánlatok tartalma közötti diferenciálásra, miszerint azok közül melyik és mennyiben nyújt többet a specifikációban meghatározott, az érvényesség alapfeltételét képezõ tulajdonságoknál.<br>
Ehhez ajánlatkérõnek közölnie kell a specifikációban meghatározottakon túlmenõ, többlet vagy éppen speciális igényeit is, mert ezeket ajánlattevõk nem ismerhetik olyan mélységben, ami lehetõvé tenné számukra ezen többlet/speciális igények teljesítésének vállalását. Ajánlattevõknek csak akkor van egyenlõ esélye az ajánlatok megtételénél és elbírálásánál a nyertességre, ha ajánlatkérõ egyértelmû részszempont meghatározása folytán azonos ismeretekkel rendelkeznek arra nézve, hogy milyen ajánlati elemek teszik ajánlatkérõ számára kedvezõbbé az ajánlatukat.<br>
A Döntõbizottság megállapította, hogy az elsõ részszempont ilyen információkat nem tartalmaz, így ebben a formájában nem alkalmas egyenlõ eséllyel történõ ajánlattételre és elbírálásra.<br>
A második részszempont tartalmaz az ajánlatkérõ általi elõnyösebb értékelést kilátásba helyezõ ajánlatkérõi igény-meghatározást. Ezek a következõk:<br>
– dokumentációban meghatározottnál kedvezõbb mûszaki-technikai paraméter,<br>
– ezen kedvezõbb paraméter a felhasználásban is jól hasznosítható,<br>
– egyszerû, biztonságos, jól áttekinthetõ kezelhetõség.<br>
Ajánlatkérõ azonban nem határozta meg, hogy mit ért "kedvezõbb" paraméteren, milyenek azok a felhasználási körülmények, melyek között a kedvezõbb mûszaki paraméterek jól hasznosíthatók. Ajánlattevõk ennél fogva nem tudhatták, hogy mely paramétereket illetõen, milyen módon és mértékben célszerû a dokumentációban foglaltaknál kedvezõbb paraméterû terméket megajánlani nyertességük érdekében. A konkrét meghatározás nyitva hagyja ajánlatkérõ számára azt a lehetõséget, hogy az elbírálásnál elõre nem ismertetett, utólagosan kiragadott ajánlati elemeket tekintsen kedvezõbbnek. Tehát fennáll a veszélye valamennyi alapelv – az ajánlattevõk esélyegyenlõsége, az eljárás tisztasága és nyíltsága – megsértésének.<br>
A Döntõbizottság megállapítja, hogy a második részszempont nem alkalmas az egyenlõ eséllyel történõ ajánlattételre és az ajánlatok objektív elbírálásra.<br>
Az ötödik részszempont szerint ajánlatkérõ "a dokumentációban foglaltakon kívül megajánlott egyéb felajánlások"-at várt el ajánlattevõktõl. A dokumentációban a beszerzés tárgya van megfogalmazva, e részszempont szûkebb értelmében tehát ajánlatkérõ a beszerzés tárgyán kívüli felajánlásokat várt el ajánlattevõktõl.<br>
A Döntõbizottságnak a bíróság ítélkezési gyakorlatával alátámasztott következetes álláspontja szerint az un. többlet felajánlásoknak a beszerzés tárgya körébe tartozónak kell lenniük, ha a felajánlás kívül esik a beszerzés tárgyán, akkor az ajánlat érvénytelen. Ily módon ajánlatkérõ az ötödik részszempont meghatározásánál lényegében érvénytelen ajánlatok benyújtását kérte az ajánlattevõktõl.<br>
A részszempont meghatározás annak tágabb értelmezése szerint sem helytálló. Ajánlatkérõ sem a felhívásban, sem a dokumentációban nem határozta meg, hogy mi legyen ezen "egyéb felajánlások" tárgya, mely tevékenységének elõsegítése érdekében, vagy milyen körülményeinek javítása érdekében tekinti majd elõnyként a felajánlásokat.<br>
A Döntõbizottság megállapította, hogy az elsõ, második és ötödik részszempont tartalmának meghatározása útján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését. A jogsértésre tekintettel a Döntõbizottság megsemmisítette az ajánlati felhívásnak az elsõ, második és ötödik bírálati részszempontot meghatározó részét, a 13. b) pont elsõ, második és ötödik "–" bekezdését.<br>
A Döntõbizottság nem fogadta el ajánlatkérõ érvelését, miszerint orvosszakmai bizottsága az ajánlatkérõi igények ismeretében képes objektív döntés hozatalára. A közbeszerzési eljárásban az ajánlatkérõ igényeit nemcsak ajánlatkérõnek, hanem az ajánlattevõknek is ismernie kell. Csak ezáltal tudja ajánlatkérõ biztosítani az ajánlattevõk esélyegyenlõségét, úgy az ajánlattétel mint az elbírálás során.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. december 13.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>