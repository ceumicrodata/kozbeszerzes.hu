<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0056)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.664/12/2001.<br>
<br>
Tárgy: a GAT Magyarország Kft. jogorvoslati kérelme a Veszprémi Kommunális Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A GAT Magyarország Kft. (8600 Siófok, Bajcsy Zs. u. 201/B., a továbbiakban: kérelmezõ) kérelmét, melyet a Veszprémi Kommunális Rt. (8201 Veszprém, Házgyári u. 1., képviseli: dr. Raszler Amarill ügyvéd, 8200 Veszprém, Szeglethy u. 7., a továbbiakban: ajánlatkérõ) "1 db tömörítõs hátfalú hulladékszállító tehergépjármû beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. július 25-én ajánlati felhívást tett közzé a Közbeszerzési Értesítõ 30. számában nyílt eljárás megindítására (5153/2001) a rendelkezõ részben írt tárgyban. E felhívását ajánlatkérõ 2001. augusztus 8-án a Közbeszerzési Értesítõ 32. számában módosította oly módon, hogy a felhívása 4. pontjában korábban meghatározott 2001. szeptember 15-i teljesítési határidõt 2001. november 15-re módosította, majd a módosításnak megfelelõen az ajánlattételi határidõt is a törvényben meghatározott módon állapította meg.<br>
A felhívás 5. pontja tartalmazta a dokumentáció rendelkezésre bocsátásának és megvásárlásának körülményeit és feltételeit. Ezen belül a b) pontban közölte ajánlatkérõ, hogy a dokumentációt az ajánlati felhívás közzététele napjától számított 15 napig lehet megkérni.<br>
A felhívás 11. a) pontja tartalmazta az ajánlattevõ pénzügyi, gazdasági és mûszaki alkalmassága igazolására kért adatokat és tényeket, melyek között ajánlatkérõ az ötödik bekezdésben elõírta az ISO 9001 minõségbiztosítási rendszerrel való rendelkezés igazolását is. A felhívás 11. b) pontja szerint a szerzõdés teljesítésére alkalmatlan az az ajánlattevõ, aki az utolsó 3 évben a közbeszerzés tárgyához hasonló referenciával nem rendelkezik.<br>
Ajánlatkérõ dokumentációt is készített, mely részletesen tartalmazta a további elvárásait. Ennek keretében a dokumentáció I.2. pontjában is elõírta ajánlatkérõ a mûszaki alkalmasság feltételei között azt, hogy az ajánlattevõnek rendelkeznie kell ISO 9001 minõségi tanúsítvánnyal is. A dokumentáció I.3. pontja azt tartalmazta, hogy valamennyi kért dokumentumot benyújtó ajánlattevõ ajánlata vesz részt az értékelésben, és ezek közül kerül kiválasztásra az összességében legelõnyösebb ajánlat.<br>
A 2001. szeptember 18-i ajánlattételi határidõig az UNITRADE Kft., a MUT Hungária Kft. és kérelmezõ nyújtotta be ajánlatát ajánlatkérõhöz. Az ajánlatok bontását követõen ajánlatkérõ 2001. szeptember 20-án 5 napos határidõvel hiánypótlást biztosított az ajánlattevõk részére, melyek közt kérelmezõt az ISO tanúsítvány becsatolására, valamint az alváz meglétének igazolására hívta fel és egyben közölte a felekkel, hogy az eredményhirdetés 2001. október 3-án lesz.<br>
A hiánypótlásnak kérelmezõ csak részben tett eleget, mert igazolta a járóképes alváz meglétét, valamint a szállítási határidõt egyértelmûen 2001. november 15-ében jelölte meg. Ezen túlmenõen nem teljesítette ajánlatkérõ azon elvárását, hogy az ajánlattevõre vonatkozó ISO 9001 tanúsítványt csatoljon tekintettel arra, hogy azzal nem rendelkezik.<br>
A hiánypótlást követõen ajánlatkérõ Bíráló Bizottsága 2001. október 2-án az ajánlatokat értékelve megállapította, hogy az UNITRADE Kft. és a MUTT Hungária Kft. ajánlattételre alkalmatlan, tekintettel arra, hogy az UNITRADE Kft. 2001. december 30-i teljesítési határidõt vállalt, míg kérelmezõ nem csatolta a felhívás 11. a) pontjában kötelezõen elõírt – az ajánlattevõre vonatkozó – ISO 9001 minõségi tanúsítványt.<br>
A fentiekre tekintettel ajánlatkérõ a MUT Hungária Kft. érvényes ajánlatát elbírálta, a felhívás szerint értékelte és pontozta, majd az eljárás nyerteséül a megjelölt idõpontban nyilvános eredményhirdetés alkalmával meg is jelölte.<br>
Ajánlatkérõ a nyertessel a szerzõdést megkötötte, miután az ajánlattevõk részére a nyilvános eredményhirdetést követõen 2001. október 8-án írásban is megküldte az összegzést az eljárásról.<br>
Kérelmezõ 2001. október 18-án kelt jogorvoslati kérelme – melyet október 19-én adott postára – 2001. október 20-án érkezett a Döntõbizottsághoz. A hiányos kérelmet a Döntõbizottság felhívására 2001. október 27-én kiegészítette, a megjelölt hiányt pótolta. E kérelmében kérte a Bíráló Bizottság javaslatának megfelelõ ajánlatkérõi döntés jogsértõ voltának megállapítását. Kérelmét azzal indokolta, hogy 2001. szeptember 25-én telefax, majd 27-én levél formájában reagált az ajánlatkérõ hiánypótlására történõ felhívására és egyben az anyacégük vezetõjének, illetve tulajdonosuknak véleményét tartalmazó levelet is megküldte ajánlatkérõ részére. Álláspontja szerint méltánytalan, az elvárásoknak nem csak mûszaki, de egyéb szempontok tekintetében is az ajánlatkérõ döntése a kérelmezõ vonatkozásában, mivel a mintegy 11,5%-os árkülönbséggel ajánlott jármûvel szemben olyan kifogással élt, mely magára a termékre nem, csak az azt megajánló cégre vonatkozik. Kérelmében azt is közölte, hogy valóban nem rendelkezik a kért ISO 9001-es tanúsítvánnyal, de álláspontja szerint az általuk megajánlott jármû alkalmasságának igazolásához az nem is szükséges. Kifogásolta a megajánlott jármû/alváz meglétének elõzetes igazolására támasztott követelést is. A vélelmezett jogsértés idõpontjául 2001. október 8-át jelölte meg kérelmében, ami megegyezett az ajánlatkérõ összegzésének postai úton történõ kézbesítésével. A jogorvoslati ügy során tartott tárgyaláson azt is nyilatkozta, hogy az általuk megajánlott termék 11%-kal olcsóbb volt a nyertes ajánlattevõ által megajánlottnál, illetve egyéb feltételekben is jobb volt az ajánlatuk annál, ezért jogosulatlanul zárta ki õket ajánlatkérõ a további eljárásból. Azt is nyilatkozta, hogy a korábbi közbeszerzési eljárásaik során az ISO 9001-es tanúsítvány hiánya miatt nem zárták ki õket az ajánlattevõk sorából, de amennyiben az ajánlatkérõ jogosult e hiány miatt õket kizárni, akkor a továbbiakban nincs mit tenniük ennek vonatkozásában.<br>
A Döntõbizottság a jogorvoslati eljárás során hivatalból ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását és kérelmezõ költségekben marasztalását. Ellenkérelmét arra alapozta, hogy az ajánlati felhívás 11. a) pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Ezek között szerepelt az ajánlattevõk ISO 9001 minõségbiztosítási rendszerrel való rendelkezésének igazolása. Elõadta azt is, hogy a pályázati dokumentáció 1.2. pontja a mûszaki alkalmassági feltételek között tartalmazta a fenti tanúsítvány megkövetelését. A dokumentációban az 1.3. pontban azt is elõírta, hogy csak valamennyi kért dokumentumot benyújtó ajánlattevõ ajánlata vesz részt az értékelésben és ezek közül kerül kiválasztásra a legelõnyösebb ajánlat. Kifejtette azt az álláspontját is, hogy a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Hivatkozott a törvény 44. § (1) és (2) bekezdésére is, mely szerint az ajánlattevõi, illetõleg az alvállalkozói szerzõdés teljesítéséhez szükséges pénzügyi, gazdasági, illetõleg mûszaki alkalmasság milyen dokumentumokkal igazolható.<br>
Itt adta elõ azt is, hogy a fenti paragrafus (3) bekezdése szerint az ajánlatkérõ jogosult annak meghatározására, hogy az (1) és (2) bekezdésben foglaltak közül mely igazolási módokat írja elõ. Véleménye szerint az ajánlattevõk, így kérelmezõ sem jogosult a Kbt. alapján az ajánlatkérõ által meghatározott igazolási módok felülbírálatára, szükségességük megkérdõjelezésére. Közölte azt is, hogy a kérelmezõ a hiánypótlás során sem csatolta be az ISO 9001 számú tanúsítványát, mivel azzal nem is rendelkezik. Álláspontja szerint a Kbt. vonatkozó rendelkezése alapján jogszerûen nyilvánította a kérelmezõ ajánlatát érvénytelennek, hisz az nem felelt meg az ajánlati felhívásban, illetõleg a dokumentációban meghatározott feltételeknek. A jogorvoslati ügy tárgyalásán azt is nyilatkozta, hogy valójában érvénytelenné nyilvánították a kérelmezõ ajánlatát, hisz nem is értékelték azt – a Kbt. rendelkezéseinek megfelelõen –, mint érvénytelen ajánlatot. Álláspontja szerint a közbeszerzési rutin hiánya miatt <br>
– mivel nem gyakori részese közbeszerzési eljárásoknak – a megfogalmazásuk nem volt pontos, amikor azt mondták, hogy kérelmezõ alkalmatlan ajánlattételre. Közölte azt is a tárgyaláson, hogy a nyertessel megkötött szerzõdés alapján a beszerzendõ jármûvet már le is szállították a részére és az erre vonatkozó szerzõdést is becsatolta a Döntõbizottsághoz.<br>
Az ügyben érdekelt felek közül a MUT Hungária Kft. írásban úgy nyilatkozott, hogy ajánlatkérõ a közzétett ajánlati felhívásában követelményként egyértelmûen meghatározta, hogy a pályázónak rendelkeznie kell többek között ISO 9001-es minõségtanúsítással. Elõadta azt is, hogy az elõírt dokumentumot a kérelmezõ sem a pályázatához, sem a megadott póthatáridõben nem csatolta, mivel ezzel a minõsítéssel – általuk is elismerten – nem rendelkezik. Véleménye szerint a fenti hiány esetén a pályázót az ajánlatkérõnek a közbeszerzési eljárásból ki kell zárnia, hiszen ajánlatkérõnek nincs joga eltérni a kiírásbeli feltételektõl. Azt is nyilatkozta, hogy amennyiben ajánlatkérõ a kérelmezõ kérelme szerinti méltányosságból elfogadta volna a nyilvánvalóan hiányos pályázatot, ezzel súlyosan megszegte volna a Kbt. rendelkezéseit a többi pályázó rovására. Azt is közölte, hogy az ajánlatkérõ tõle is kérte az alvázra vonatkozó igazolást, amit be is csatolt és idõközben a szerzõdés szerinti teljesítés is megtörtént.<br>
Fentiekre tekintettel indítványozta a megalapozatlan jogorvoslati kérelem elutasítását.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozatlan az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság az eljárás során – a kérelmezõ által is elismerten – kétséget kizáróan megállapította, hogy a kérelmezõ nem rendelkezik az ajánlati felhívásban és dokumentációban is megkövetelt ISO 9001-es számú tanúsítvánnyal, ezért erre tekintettel az ajánlata érvénytelen. Ezen álláspontja kialakításakor a Döntõbizottság osztotta ajánlatkérõ erre vonatkozó nyilatkozatát, miszerint a kérelmezõnek a felhívás szerint kell elkészítenie ajánlatát és amennyiben az nem felel meg a felhívásban, illetve a dokumentációban írt feltételeknek, akkor azt érvénytelenné kell nyilvánítania.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdésének a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 6.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>