<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0132)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.730/13/2001.<br>
<br>
Tárgy: dr. Kecskés Gusztáv jogorvoslati kérelme Budapest Fõváros VII. Kerület Erzsébetváros Önkormányzata ellen közbeszerzési eljárás jogtalan mellõzése miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kecskés Gusztáv (1072 Budapest, Király u. 31., a továbbiakban: kérelmezõ) jogorvoslati kérelmét, amelyet Budapest Fõváros VII. Kerület Erzsébetváros Önkormányzata (1073 Budapest, Erzsébet krt. 6., a továbbiakban: kérelmezett) "közbiztonsági térfigyelõ rendszer kiépítése és üzemeltetése" tárgyú beszerzési eljárása ellen nyújtott be, a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a kérelmezett tárgyaláson tett nyilatkozata alapján az alábbi tényállást állapította meg:<br>
Budapest Fõváros VII. Kerület Erzsébetváros Önkormányzatának Képviselõ-testülete 2001. január 18-án a 18/2001. (01. 18.) számú határozatában Erzsébetváros területén tér és utcafigyelõ kamerás rendszer kiépítését határozta el, amelynek telepítési ütemét a kerület közbiztonsági térképének ismeretében állapítják meg.<br>
Ezt követõen elfogadta a képviselõ-testület a 61/2001. (02. 15.) számú határozatában a térfigyelõ rendszer kiépítésének menetére vonatkozó javaslatot, meghatározva az érintett közterületeket.<br>
Budapest Fõváros VII. Kerület Erzsébetváros Önkormányzatának Környezetvédelmi és Közrendvédelmi Bizottsága 2001. október 15-én a 97/2001. (10. 15.) számú határozatában döntött arról, hogy a kérelmezett a közbiztonsági térfigyelõ rendszer kiépítésére és üzemeltetésére vonatkozóan pályázatot ír ki, megállapította a pályázat feltételeit is.<br>
A kérelmezett 2001. október 16-án küldött ajánlati felhívást annak a hét szervezetnek, akik ugyanazon idõpontig jelentkeztek a pályázaton való részvételre (Gelka Market Kft., Group 4 Megamicro Rt., Multi Alarm Rt., RC Security Kft., Siemens Rt., STIM CANADA Kft., DSC Hungaria).<br>
A kérelmezett a felhívásban az alábbiak szerint határozta meg a pályázat célját:<br>
– meglévõ alépítményre épülõ kamerarendszer telepítése, üzembe helyezése,<br>
– központ kiépítése, üzembe helyezése,<br>
– az üzemeltetõ szervezet kialakítása, mûködtetése.<br>
A kiírás szerint a térfigyelõ rendszert a pályázónak saját költségén kell megépíteni, amelyhez a meglévõ alépítmény használatát a kiíró biztosítja.<br>
Az ajánlati felhívásban a kérelmezett költségvetést kért az alábbiakra:<br>
– a kamerarendszer telepítésére, üzembe helyezésére,<br>
– a videoközpont kiépítésére, üzemeltetésére,<br>
– az üzemeltetõ szervezet kialakítására,<br>
– az üzemeltetés költségére,<br>
– a szolgáltatás díjára.<br>
A felhívás mellett dokumentációban határozta meg a kérelmezett a részletes elõírásokat a térfigyelõ rendszerre, a központra, a kamerákra, az átviteli közegre és az egyéb szerzõdéses feltételekre. A mûszaki leírás végén kért öt év távlatára költségelemzést az üzemeltetési költségek várható alakulásáról, amelyhez 1300 lakóépületet (2/3-ad részben 25 db lakásszámmal és 1/3-ad részben több, mint 25 lakásos változatban), továbbá 500 db fölötti számú intézményt és vállalkozást kellett figyelembe venni.<br>
A pályázatok bontása 2001. november 5-én történt. Két pályázat érkezett. Az egyiket a Group 4 Megamicro Rt., a másikát a Siemens Rt. helyett Siemens Szolgáltatások és Megoldások Kft. nyújtotta be.<br>
A kérelmezett tárgyalásokat is folytatott a pályázókkal, majd 2001. november 15-én az illetékes önkormányzati bizottság, a Közrendvédelmi és Környezetvédelmi Bizottság javaslatot tett a Siemens Szolgáltatások és Megoldások Kft. pályázatának elfogadására.<br>
A képviselõ-testület 2001. november 15-én döntött. A 668/2001. (11. 15.) számú határozata szerint a Siemens Szolgáltatások és Megoldások Kft. a pályázat nyertese. A Gazdasági Bizottság 2001. november 21-i jóváhagyását követõen a polgármestert felhatalmazták a szerzõdés megkötésére.<br>
A kérelmezett 2001. november 26-án a nyertes ajánlattevõvel megkötötte a szerzõdést.<br>
Dr. Kecskés Gusztáv önkormányzati képviselõ 2001. november 20-án nyújtott be kérelmet a Döntõbizottsághoz. Kérte, hogy a Döntõbizottság állapítsa meg a jogsértést, semmisítse meg a képviselõ-testületnek és a bizottságainak a beszerzésre vonatkozó döntéseit, ideiglenes intézkedésként kérte a szerzõdés megkötésének megtiltását, illetõleg bírság kiszabását. Kérelmét azzal indokolta, hogy a kérelmezett mellõzte a közbeszerzési eljárást, amikor ajánlatot kért a térfigyelõ rendszer kiépítésére, majd hat évre történõ használatba adásra. A nyertes kiépíti a hálózatot, amelynek alépítménye kérelmezett tulajdonát képezi. Ellenszolgáltatásként pedig hat éven át üzemelteti a rendszert. A kölcsönös szolgáltatások piaci értéke meghaladja az évi kilencmillió forintot. Ha a nyertes árbevétele az üzemeltetésbõl nem éri el az évi kilencvenmillió forintot, a kérelmezett évente ötvenmillió forint kötbért köteles fizetni.<br>
A kifogásolt eseményt a 2001. november 15-i Közrendvédelmi és Környezetvédelmi Bizottság ülésén hozott, eljárást lezáró döntési javaslatban jelölte meg. Ekkor a bizottság a 103/2001. (11. 15.) sz. KKB. határozata szerint a pályázatot elbírálta, javasolta a képviselõ-testület számára a Siemens Szolgáltatások és Megoldások Kft. pályázatának elfogadását.<br>
A szerzõdéskötés várható idõpontja kérelmezõ szerint 2001. november 21. Nyilatkozata szerint egyéb érdekeltként nyújtotta be a jogorvoslati kérelmét. Ügyfélképességét a kerület vagyonának megõrzéséért felelõs önkormányzati képviselõi státuszából származtatja.<br>
Hivatkozik a helyi önkormányzatokról szóló 1990. évi LXV. törvény (a továbbiakban: Ötv.) 19. § (1) bekezdésében foglaltakra, amely szerint a települési képviselõ a település egészéért vállalt felelõsséggel képviseli a választóinak az érdekeit, akik számára nem lehet érdektelen, hogy költséghatékony közbeszerzéssel vagy anélkül kerül-e sor a tervezett beruházásra. Választóinak jogát vagy jogos érdekét sértheti a közbeszerzés megkerülése, ezért a közbeszerzésekrõl szóló 1995. évi XL. törvény (a továbbiakban: Kbt.) szerint egyéb érdekeltnek minõsül. A választói érdekeinek képviselete nem igényel egyetértést más képviselõktõl.<br>
Kérelmezett észrevételében kérte a jogorvoslati kérelem elutasítását. Álláspontja szerint jelen beszerzés során közpénz felhasználására nem kerül sor, így nem tartozik a Kbt. hatálya alá. Valójában beszerzés sem valósul meg a részérõl, mert kötelezettségvállalása nem jár ellenszolgáltatás megfizetésével. Az önkormányzat a térfigyelõ rendszert igénybe vevõ intézményei számára húszmillió forintot különít el a 2002. évi költségvetésében. Erre csak a tényleges igénybevétel esetén jogosultak, ami önkéntes alapon valósulhat meg. Az Önkormányzat ötvenmillió forint erejéig nem kötbért fizet, hanem készfizetõ kezességet vállal a szolgáltatás díjára, ha a vállalkozó árbevétele nem éri el az évi kilencvenmillió forintot.<br>
Elõadta, hogy az önkormányzat nem rendelkezik forrással a térfigyelõ rendszer kialakításához, ezért választották azt a megoldást, hogy tõkeerõs céget vonnak be a rendszer kiépítésébe és üzemeltetésébe.<br>
Kérelmezett szerint a kérelmezõ nem rendelkezik ügyfélképességgel, mivel nem minõsül egyéb érdekeltnek, tekintettel arra, hogy jogát vagy jogos érdekét az ügy nem érinti, a döntés a helyzetét hátrányosan nem érinti, érdeksérelmet nem okozhat számára. A kiíró Budapest Fõváros VII. Kerület Erzsébetváros Önkormányzata volt, képviseletét az önkormányzati képviselõ csak megbízás alapján láthatja el, kérelmezõ ilyen megbízást nem kapott.<br>
Egyéb érdekeltek részérõl a GROP 4 Megamicro Rt. tett észrevételt, amely szerint a jogorvoslati kérelembõl olyan információk derültek ki számukra, amelyek nem kerültek ismertetésre a pályázókkal. Az ajánlattevõk úgy tudták, hogy a kérelmezett minimális terhet kíván vállalni. Ezzel szemben a jogorvoslati kérelem szerint összesen háromszázmillió forint értékû garanciát vállal.<br>
Az STIM CANADA Kft. nyilatkozata szerint a beruházás kb. háromszázmillió forintba kerül. Azért nem tettek ajánlatot, mert bizonytalannak találták a beruházás megtérülését. Nem volt nyilvános számukra, hogy a kérelmezett készfizetõ kezességet vállal.<br>
A Döntõbizottság megállapította, hogy a jogorvoslati kérelem alaptalan.<br>
A Döntõbizottságnak elsõdlegesen azt kellett vizsgálnia, hogy a kérelmezõ rendelkezik-e a jogorvoslati kérelem elõterjesztéséhez szükséges ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése ugyanis kimondja, hogy a kérelmet az ajánlatkérõ; az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Kérelmezõ nem minõsül az ügyben ajánlattevõnek, mivel ajánlatot nem nyújtott be, de nem minõsül ajánlatkérõnek sem az alábbiak szerint.<br>
Az Ötv. 9. § (1) bekezdése szerint az önkormányzat jogi személy. Az önkormányzati feladat- és hatáskörök a képviselõ-testületet illetik meg. A képviselõ-testületet a polgármester képviseli. A települési képviselõ az Ötv. 19. § (2) bekezdés d) pontja szerint megbízás alapján képviselheti a képviselõtestületet.<br>
Kérelmezett nyilatkozata szerint kérelmezõ megbízást, meghatalmazást nem kapott az önkormányzat, a képviselõ-testület képviseletére.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése külön nevesíti a kérelem elõterjesztésére jogosultak között az egyéb érdekeltet is, azonban ez a Döntõbizottság álláspontja szerint nem eredményezheti az ügyfélképesség olyan tág értelmezését, amelybõl az következne, hogy erre hivatkozással bármely személy jogosult lenne jogorvoslati kérelem elõterjesztésére. A Kbt. fenti rendelkezésébõl az következik, hogy egyéb érdekeltként csak azok a személyek nyújthatnak be jogorvoslati kérelmet, akiknek jog- vagy érdeksérelme közvetlenül kimutatható a vitatott beszerzéssel összefüggésben.<br>
Nem nevezhetõ közvetlen érdeknek az a körülmény, hogy a kérelmezõ a beszerzõ önkormányzatnak képviselõje.<br>
Az Ötv., amely szabályozza az önkormányzat, mint jogi személy képviselõ-testületének és egyéb szerveinek mûködését, a képviselõk jogait és kötelezettségeit, nem ad felhatalmazást az önkormányzati képviselõnek a jogorvoslati kérelem elõterjesztésére az önkormányzat, illetve szervei döntése ellen.<br>
Nem nevezhetõ közvetlen érdeknek az a körülmény sem, hogy a kérelmezõ a kerület vagyonának megõrzésében érdekelt személy, választói érdekei képviseletében lép fel, a beszerzés pedig sértheti a választók jogát vagy jogos érdekét. Ilyen megközelítésben ugyanis gyakorlatilag minden kerületi állampolgárnak jogos érdeke fûzõdik ahhoz, hogy a kerület vagyonát a kérelmezett hogyan használja fel. Az egyéb érdekelti minõségnek ez az értelmezése azonban ahhoz vezetne, hogy bármely kerületi lakos ügyfélképességét el kellene fogadni.<br>
A fentiek alapján a Döntõbizottság megállapította, hogy jelen jogorvoslati eljárásban kérelmezõ ügyfélképességgel nem rendelkezik ezért a jogorvoslati kérelem érdemi vizsgálatának eljárásjogi akadálya van.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a) pontjában biztosított jogkörében eljárva a Kbt. 88. § (1) bekezdés a) pontja szerint jogkövetkezményt alkalmazta, tekintettel a Kbt. 79. § (3) bekezdésében és a 80. § (4) bekezdésében foglaltakra is. A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 14.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>