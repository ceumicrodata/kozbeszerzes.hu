<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0055)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.680/9/2001.<br>
<br>
Tárgy: a Közbeszerzések Tanácsa tagjai által kezdeményezett jogorvoslati eljárás a Dél-magyarországi Áramszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Varga Zs. András, dr. Kardkovács Kolos és dr. Berczi Norbert, a Közbeszerzések Tanácsa tagjai által kezdeményezett, a Dél-magyarországi Áramszolgáltató Rt. (6720 Szeged, Klauzál tér 9., képviseli dr. Michna Csaba jogtanácsos, a továbbiakban: ajánlatkérõ) "120/20 kV-os DHTSV 25001/120 típusú transzformátorok javítómûhelyben történõ revíziója, illetve teljes felújítása" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az ajánlatkérõ írásban és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2001. június 6-án a Közbeszerzési Értesítõ 23. számában ajánlati felhívást tett közzé nyílt közbeszerzési eljárás megindítására. A beszerzés tárgyát és mennyiségét a következõk szerint határozta meg az ajánlati felhívás 3. a) pontjában:<br>
– Alap: 1 db 120/20 kV-os DHTSV 25001/120 típusú transzformátor javítómûhelyben történõ revíziója, illetve teljes felújítása (2001. évre)<br>
– Opció: 2001. évre<br>
– Opció: 2003. évre.<br>
A teljesítés helye: az ajánlatkérõ kiskunhalasi, 120 kV-os transzformátorállomása.<br>
Az ajánlati felhívás 4. pontjában a teljesítés határideje vagy a szerzõdés idõtartama a következõk szerint került meghatározásra:<br>
– Alap: 2001. október 30.<br>
– Opció: 2002. január 1-jétõl 2002. december 31-ig<br>
– Opció: 2003. január 1-jétõl 2003. december 31-ig.<br>
Az ajánlatkérõ mûszaki dokumentációt is kiadott, amelyben részletesen ismertette a beszerzéssel kapcsolatos elvárásait és jelezte, hogy a 2001. évi igény a kiskunhalasi transzformátorra, míg a 2002. és 2003. évi igénye további egy-egy darab, a kiskunhalasival azonos típusú transzformátorra vonatkozik, amelyek az elõzõ évben a diagnosztika alapján kerülnek pontosan megállapításra. A teljesítés helye ismertetése során az ajánlatkérõ rögzítette, hogy az alapajánlat teljesítési helye azonos a felhívásban foglaltakkal, az opciók esetében pedig az ajánlatkérõ területén lévõ 120/20 kV-os transzformátorállomás.<br>
Meghatározta azt is, hogy az alap és az opciós teljesítés esetén hogyan kell az ajánlati árat megadni, kalkulálni.<br>
Az ajánlattételi határidõben, 2001. július 17-ig a Ganz Transelektro Kft., a Tramer Kft. és a Turbo Kft. nyújtott be ajánlatot.<br>
Az ajánlattevõk az opcionális idõszakra is megtették az ajánlatukat.<br>
Az ajánlatkérõ az ajánlatokat elbírálta és 2001. augusztus 1-jén a Turbo Kft.-t hirdette ki nyertesként, a nyertest követõ legkedvezõbb ajánlatot tevõként pedig a Tramer Kft.-t.<br>
Az ajánlatkérõ 2001. augusztus 27-én megkötötte a nyertes ajánlattevõvel a szerzõdést.<br>
Az ajánlatkérõ elsõ ízben 2001. augusztus 7-én küldte meg a tájékoztatóját az eljárás eredményérõl a Közbeszerzési Értesítõ Szerkesztõbizottságának (a továbbiakban: Szerkesztõbizottság), amelynek 1. b) pontjában, illetve a 9. pontjában a felhívással egyezõ, azaz opciós tartalommal adott tájékoztatást a beszerzés tárgyáról, mennyiségérõl, illetve az ellenszolgáltatás összegérõl az alábbiak szerint:<br>
120/20 kV-os DHTSV 25001/120 típusú transzformátorok javítómûhelyben történõ revíziója, illetve teljes felújítása a következõk szerint:<br>
– Alap: 2001. évben 1 db Kiskunhalason: 16 200 000 Ft<br>
– Opció1: 2001. évben 1 db, a diagnosztika alapján kijelölt 2002. évre: 16 200 000 Ft<br>
– Opció2: 2002. évben 1 db, a diagnosztika alapján kijelölt 2003. évre: 16 200 000 Ft.<br>
A tájékoztató 9. pontja tartalmazta az opciós idõszakok árképzésének módját.<br>
A Szerkesztõbizottság 2001. szeptember 3-i levelében a fentiek miatt hiánypótlásra visszaküldte a tájékoztatót, az ajánlatkérõ azonban a tájékoztató tartalmát a 2001. szeptember 11-i ismételt tájékoztatójában fenntartotta, így a Szerkesztõbizottság alábbi megjegyzésével jelent meg a tájékoztató a Közbeszerzési Értesítõ 2001. október 3-i 40. számában:<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (2) bekezdése értelmében a szerzõdést egyértelmûen egy vagy három évre kellett volna megkötni. Az opciós idõszak meghatározása sérti a Kbt. 25. §-át, a Kbt. 73. § (1) bekezdését és a Kbt. 75. § (1) bekezdését.<br>
Dr. Varga Zs. András 2001. október 29-én kezdeményezett eljárást. A kezdeményezés szerint az eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése alapján van lehetõség, mert a jogszabálysértõ ajánlati felhívás következtében jogsértõ állapot alakult ki. Elõadta, hogy az opció, a vételi jog beszerzése nem minõsül a Kbt. szerinti árubeszerzésnek, illetve szolgáltatás beszerzésének sem, a vételi jog vagyoni értékû jog. Ebbõl következõen a vételi jog megszerzésére közbeszerzési eljárás nem indítható, ezért az ajánlatkérõ nem volt jogosult olyan, a közbeszerzési eljárás eredményérõl szóló tájékoztatót közzé tenni, miszerint a közbeszerzési eljárás lefolytatását követõen opciós jogot szerzett volna. Ebbõl következõen az opciós idõszakban nem mentesül az ajánlatkérõ a közbeszerzési eljárás lefolytatása alól.<br>
Dr. Kardkovács Kolos 2001. október 30-án kezdeményezett jogorvoslati eljárást az ajánlatkérõ 2001. október 3-án megjelent "tájékoztató az eljárás eredményérõl" címû hirdetménye ellen. Indítványozta az eljárás jogszerûségének vizsgálatát, a jogsértés megállapítását, bírság kiszabását. Hivatkozott a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdésében foglaltakra, amely szerint a beszerzés mennyiségét az ajánlatkérõ oly módon írhatja elõ, hogy a legalacsonyabb, illetve a legmagasabb mértéket közli, és kiköti az ettõl való eltérés lehetõségét, elõírva annak százalékos mértékét. Az ajánlatkérõ a két opcionális ajánlattételt 2002. és 2003. évre tette lehetõvé, ezzel lehetõséget biztosít az egyéves idõtartamú szerzõdés két évvel történõ meghosszabbítására. Hivatkozik arra is, hogy a vételi jog egyoldalú jognyilatkozattal hozza létre a szerzõdést, ez ellentétes a Kbt.-vel.<br>
Dr. Berczi Norbert 2001. november 5-én kezdeményezett jogorvoslati eljárást az ajánlatkérõ 2001. október 3-án közzétett "tájékoztató az eljárás eredményérõl" címû hirdetményével kapcsolatosan. Indítványozta a tájékoztatóban foglaltak jogszerûségének vizsgálatát, a közbeszerzési eljárást lezáró döntés megsemmisítését, mivel az ajánlatkérõ a beszerzés tárgyát ugyanazon mennyiségi adatokkal opcionális idõszakokra is meghatározta, erre pedig a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a és a 33. § (2) bekezdése alapján nincs lehetõség.<br>
A Döntõbizottság a kezdeményezések alapján megindította D.680/2001., D.686/2001. és D.694/2001. számon a jogorvoslati eljárásokat, majd azokat D.680/2001. számon egyesítette.<br>
Az ajánlatkérõ észrevételében elõadta, hogy a Kbt. nem tiltja a vételi jog alkalmazását. Az opciós szerzõdés a Ptk. alapján kétoldalú jogviszony, hiszen két fél megállapodása hozza létre. Ezt követõen van joga a vevõnek egyoldalú nyilatkozattal a dolgot megvásárolni, így ez nem sérti a Kbt.-t. Az opciós idõszak nem azt jelenti, hogy meghosszabbítják a szerzõdést, hanem a szerzõdés hatálya alatt élnek vagy nem élnek a vásárlási joggal.<br>
A nyilatkozata szerint már az ajánlati felhívásban is úgy határozták meg a beszerzés tárgyát, ahogyan az késõbb a tájékoztatóban is szerepelt, az ajánlati felhívásukat pedig a Szerkesztõbizottság nem kifogásolta. A közbeszerzési eljárásukat az ajánlati felhívásban foglaltak szerint folytatták le, és ennek megfelelõen hirdettek eredményt.<br>
A Döntõbizottság álláspontja szerint nem vitás, hogy az ajánlatkérõ a Kbt. elõírásaitól (33. §) eltérõen határozta meg a beszerzés tárgyát. Azzal, hogy a tervei szerinti szolgáltatás beszerzésének csupán egyharmadát jelölte meg, mind a szerzõdés teljesítésének idõtartamát, mind a mennyiségét illetõen bizonytalan helyzetbe hozta az ajánlattevõket. Nem fogadható el az az ajánlatkérõi védekezés sem, miszerint nem tudhatja elõre, hogy a diagnosztika alapján mely trafókat minõsítik javításra, felújításra érettnek. Ebben az esetben ugyanis a pontos igény ismeretében másik eljárás keretében lehet a szolgáltatást beszerezni.<br>
Az ajánlatkérõ ajánlati felhívását azonban a Szerkesztõbizottság nem kifogásolta, azt hiánypótlásra nem küldte vissza, hanem a Közbeszerzési Értesítõben 2001. június 6-án közzé tette, és megjegyzéssel sem látta el. Az ajánlatkérõ az ajánlati felhívásnak megfelelõen folytatta le a közbeszerzési eljárását, ennek során sem az ajánlati felhívását, sem a kiadott dokumentációt nem módosította. A kihirdetett eredmény is megfelel az ajánlati felhívásban foglaltaknak. A tájékoztatóban közölt, a beszerzés tárgyára, mennyiségére vonatkozó adatok is megegyeznek az ajánlati felhívás 3. pontjában foglaltakkal, tehát a kezdeményezõk által jogsértõnek talált elõírások már az ajánlati felhívásban szerepeltek, azaz nem a tájékoztató megjelentetésével, annak tartalmával, hanem az ajánlati felhívás tartalmának meghatározásával követte el a kezdeményezésekben meghatározott jogsértést az ajánlatkérõ. Az ajánlati felhívást azonban a kezdeményezõk szerkesztõbizottsági megjegyzés hiányában nem támadták.<br>
Dr. Varga Zs. András kezdeményezésében hivatkozik arra, hogy az eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdésében foglaltak alapján van lehetõség, mert a jogszabálysértõ ajánlati felhívás következtében jogsértõ állapot alakult ki.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése kimondja, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát,<br>
b) az elõírt határidõnél késõbb közzétett hirdetmény esetén a hirdetmény megjelenését,<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
E § (9) bekezdése szerint a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.<br>
A Döntõbizottság szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdésében foglalt rendelkezést tehát akkor kell figyelembe venni és alkalmazni, ha a (8) bekezdés szerinti jogsértéssel kapcsolatos kezdeményezés már az ott meghatározott idõpontok elõtt benyújtásra kerül.<br>
Jelen esetben az ajánlati felhívás 2001. június 6-án jelent meg, az ajánlattételi határidõ 2001. július 17-én járt le. A kezdeményezés azonban nem az ajánlattételi határidõ lejárta elõtt történt, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja alapján a 79. § (9) bekezdés alkalmazásának nincs helye. Értelemszerûen a Kbt. 79. § (8) bekezdés b) pontjára tekintettel sincs helye a (9) bekezdés alkalmazásának.<br>
Nem alkalmazható a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése a Kbt. 79. § (8) bekezdés c) pontjára figyelemmel sem, azaz arra tekintettel, hogy Dr. Varga Zs. András szerint az opciós idõszakban az ajánlatkérõ nem mentesül az újabb közbeszerzési eljárás lefolytatásától.<br>
A Döntõbizottság eljárásjogi akadályra figyelemmel nem tudta vizsgálni az ajánlati felhívás opcióra vonatkozó elõírásait. Nincs arra a jelenlegi szabályozás mellett jogi lehetõség, hogy a tájékoztató az eljárás eredményérõl szóló hirdetmény kapcsán az ajánlati felhívás a vizsgálat tárgyát képezze, figyelemmel a jogvesztõ határidõre. Az ajánlatkérõ az ajánlati felhívásban meghatározott tárgyra folytatta le a közbeszerzési eljárást, annak eredményeként a szerzõdést már megkötötte. Ennek a szerzõdésnek az érvényességét, teljesítését a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése alapján Döntõbizottság nem vizsgálhatja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 7.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>