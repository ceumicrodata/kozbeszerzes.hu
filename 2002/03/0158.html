<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0158)
</b></h2><FONT size=3><i><u></i></u><br>
1024 Budapest, Margit krt. 85.<br>
lkt.sz.: D.735/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás az Országos Vérellátó Szolgálat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) az Országos Vérellátó Szolgálat (1113 Budapest, Karolina út 19–21., képviseli: dr. Bûrös László ügyvéd, 1135 Budapest, Tahi út 53–59., a továbbiakban: ajánlatkérõ) "220 000 db vércsoport szerológiai vizsgálatok végzéséhez alkalmas egyszer használatos mikrocsõként mûködõ, üres mikroplétek vásárlása" tárgyú közbeszerzési eljárása ellen elõterjesztett hivatalbóli kezdeményezésének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontját és ezért megsemmisíti ajánlatkérõnek az erre a pontra alapított eljárást indító és azt követõ döntéseit.<br>
A felek viselik az eljárásban felmerült költségeket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. november 7-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a rendelkezõ részben megjelölt tárgyban. Az eljárásfajta választását azzal indokolta, hogy korábban, 2001. július 25-én nyílt eljárást indított az üres mikroplétek beszerzése érdekében. Az eljárás eredménytelen volt, nem érkezett ajánlat és az eltelt idõ alatt az Országos Vérellátó Szolgálat készletei kimerültek. A beszerzendõ termék ugyanakkor szükséges az alaptevékenység ellátásához, így annak beszerzése rendkívüli sürgõsséggel bír. Tájékoztatója mellékleteként megküldte az ajánlati felhívását. A felhívás 4. pontja értelmében a teljesítés 1 éven keresztül történik folyamatosan, havonkénti bontásban. Ajánlattételre hívta fel: a Zenon Biotechnológiai Kft.-t, a Dialab Kft.-t, az Intersan Kft.-t, a Sarstedt Kft., a Sprektum 3 D Kft.-t, a Greiner Mûanyagtechnikai Kft.-t és a Diagnosticum Rt.-t. Az elsõ tárgyalás idõpontját 2001. november 29-re tûzte ki.<br>
Az ajánlattételi határidõ leteltéig, 2001. november 26-ig ajánlatot nyújtott be: a Sarstedt Kft., a Greiner Kft. és a Sprektum Kft.<br>
A Döntõbizottság elnöke 2001. november 22-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ írásbeli és tárgyaláson tett észrevételében kiegészítette a tájékoztatást. Elõadta, hogy korábban az egyes vérellátók önállóak voltak és a saját szükségletük mértékéig szerezték be a mikropléteket. A tavalyi év során központosították a vérellátó szolgálatot, így jött létre az Országos Vérellátó Szolgálat és attól kezdõdõen az országos központ intézi a beszerzéseket. A beszerzéseket idõbelileg úgy kívánták ütemezni, hogy 1 évre elegendõ mennyiséget szereznek be. Ennek érdekében tették közzé 2001. július 25-én a Közbeszerzési Értesítõben nyílt eljárásra vonatkozó felhívásukat. Ebbõl megítélése szerint megállapítható, hogy ajánlatkérõ eleget kívánt tenni a Kbt. elõírásainak és mulasztás nem terheli. Meglepetéssel tapasztalta ajánlatkérõ, hogy a nyílt eljárás ajánlattételi határidejéig, 2001. szeptember 4-ig egyetlen ajánlattevõ sem tett ajánlatot.<br>
Ezt követõen azért nem döntött haladéktalanul újabb eljárás megindításáról, mert tisztázni kívánta a piaci viszonyokat, hogy mi okozta az ajánlattételek elmaradását. Tájékoztatást kért e tárgyban a lehetséges ajánlattevõktõl. Így sikerült tisztázni, hogy túl szigorúak voltak a nyílt eljárásban meghatározott alkalmassági, alkalmatlansági szempontok. A szempontokat változtatni kellett, így már a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja szerinti tárgyalásos eljárás lefolytatásának a feltétele nem állt fenn. Ugyanakkor az Országos Vérellátó Szolgalat készletei kimerültek – erre vonatkozó igazolást is csatolt –, így megállapítható a rendkívüli sürgõsség. Valóban változatlanul hagyta a felhívásában, hogy az egész évi mennyiséget kívánja beszerezni és havonkénti teljesítést kér, de megítélése szerint nem vezetne gyorsabb eredményre, ha külön, 1-2 hónapra szükséges ellátási mennyiséget szerezne be csak a Kbt. 70. § (1) bekezdés c) pontja szerinti eljárással és a további mennyiségre pedig lefolytatna egy nyílt vagy másfajta eljárást.<br>
Bejelentette, hogy 2001. november 29-én a tárgyalást megtartották, azonban ezt követõen az ajánlatkérõ az eljárást lezáró döntését nem hirdette ki, ennek kihirdetését a folyamatban lévõ jogorvoslati eljárás befejezéséig saját hatáskörben felfüggesztette. Tájékoztatást adott arról, hogy jelenleg eseti jelleggel kis mennyiségek beszerzésével biztosítják az ellátás folyamatosságát.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. A meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha: "Az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott együttesen kötelezõ feltételek meglétét vizsgálta, tehát a következõket:<br>
– ajánlatkérõ által elõre nem látható ok,<br>
– rendkívüli sürgõsség,<br>
– e törvényben elõírt határidõk nem lennének betarthatóak,<br>
– nem eredhetnek ajánlatkérõ mulasztásából a rendkívüli sürgõsséget indokoló körülmények.<br>
A Döntõbizottság álláspontja szerint ezen feltételek meglétének a vizsgálata a beszerzés tárgyára vonatkozik, amelyre ajánlatkérõ a közbeszerzési eljárását lefolytathatja. Egyértelmûen megállapítható ajánlatkérõ ajánlati felhívásából, továbbá a dokumentációjából, hogy ajánlatkérõ az egész 2002. évi üres mikroplét szükségletét kívánja beszerezni és a teljesítést havonkénti bontásban kéri.<br>
A Döntõbizottság megítélése szerint önmagában az egész éves mennyiség beszerzése miatt nem állapítható meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek fennállása. Maga a rendkívüli sürgõsség, mint fogalom, illetõleg a Kbt. 70. § (1) bekezdés c) pontjának a kivételes jellege kizárja azt, hogy ajánlatkérõ ezen eljárásban hosszabb idõtartamú – 1 éves idõtartam – vonatkozásában végezzen beszerzést. Ezen eljárásfajtában ajánlatkérõ csak a rendkívüli sürgõsség által indokolt mértékben, mennyiségben, idõtartamra jogosult a beszerzése lebonyolítására. Ezt támasztja alá az is, hogy a rendkívüli sürgõsséget megalapozó mennyiséget meghaladóan már a többi feltétel sem állapítható meg: a törvényben elõírt határidõk már betarthatók, azok beszerzése ajánlatkérõ által már elõre látható, illetõleg ha azok beszerzése iránt nem intézkedik, akkor a mulasztása is egyértelmûen megállapítható.<br>
A fenti indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a Kbt. 88. § (1) bekezdés d) pontja alapján állapította meg a jogsértést és a 88. § (l) bekezdés c) pontja alapján rendelkezett ajánlatkérõ eljárást indító és azt követõ döntéseinek a megsemmisítésérõl.<br>
A Döntõbizottság a jogsértés reparálhatóságára tekintettel mellõzte a bírság kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. december 20.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>