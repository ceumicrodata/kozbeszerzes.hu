<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0128)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.756/11/2001.<br>
<br>
Tárgy: a Hoffmann Építõipari Kft. jogorvoslati kérelme Bük Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hoffmann Építõipari Rt. (8900 Zalaegerszeg, Köztársaság u. 1/A., képviseli: dr. Szakonyi Szabolcs ügyvéd, 8900 Zalaegerszeg, Rákóczi út 25., továbbiakban: kérelmezõ) kérelmére, amelyet a Bük Polgármesteri Hivatal (9737 Bük, Széchenyi u. 44., a továbbiakban: ajánlatkérõ) "Bük, Gyár út és Bem út útépítése" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL törvény (továbbiakban: Kbt.) a Kbt. 52. § (2) bekezdés d) pontjára tekintettel a Kbt. 53. § (2) bekezdését, ezért a Döntõbizottság ajánlatkérõt 4 000 000 Ft, azaz négymillió forint pénzbírsággal sújtja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratokból, a felek nyilatkozataiból az alábbi tényállást állapította meg.<br>
Ajánlatkérõ 2001. október 3-án, a Közbeszerzési Értesítõ 43. számában közzé tett ajánlati felhívással, nyílt közbeszerzési eljárást indított a rendelkezõ részben írt beszerzés tárgyban.<br>
Az ajánlati felhívás 11. a) pontja alatt határozta meg az ajánlattevõk pénzügyi, gazdasági és mûszaki alkalmasság igazolására kért adatokat és tényeket, a b) pontban a szerzõdés teljesítésére alkalmatlanná minõsítés szempontjait határozta meg.<br>
Meghatározta, hogy az összességében legelõnyösebb ajánlat szempontja alapján kíván bírálni és a 13. b) pontban meghatározta a megítélésére szolgáló részszempontokat és súlyszámokat, az értékelés során adható pontszámok alsó és felsõ határait.<br>
Ajánlatkérõ dokumentációt is bocsátott az ajánlattevõk rendelkezésére, melyben meghatározta a pontos mûszaki tartalmat, mellékelte a kiviteli terveket tételes költségvetési kiírással.<br>
Az ajánlati felhívás 1. oldalának 2. pontjában rögzítette ajánlatkérõ, hogy az útépítés mûszaki tervei nem tartalmazzák az aszfalttal burkolt kocsifelhajtók kiemelt szegélyét, melynek összes hossza 550 fm. Az ajánlatba ezek építési költségét be kell építeni.<br>
Az ajánlattételi határidõre 2001. november 13-ára a kérelmezõ, a Swietelsky Kft., a Vasi Vízkör Kft., a Strabag Kft., a Mélyépítõ Kft., és az Ino-Va Kft. nyújtott be ajánlatot. Az ajánlatokat az ajánlatkérõ Bizottsága értékelte. Ajánlatkérõ döntött az ajánlatok érvényességérõl, illetve érvénytelenségérõl.<br>
Kérelmezõt 2001. november 27-én kelt levelében értesítette ajánlatkérõ, hogy az ajánlatát érvénytelenné nyilvánította. Az érvénytelenné nyilvánítás indoka az volt, hogy az ajánlat nem tartalmazta a részletes ajánlati felhívás 2. pontjának utolsó bekezdésében elõírt 550 fm hosszúságú aszfalttal burkolt kocsifelhajtók kiemelt útszegély költségeit, és ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné kellett nyilvánítania az ajánlatot.<br>
A kérelmezõ 2001. november 29-én nyújtott be jogorvoslati kérelmet a Döntõbizottsághoz. Jogorvoslati kérelmében sérelmezte ajánlatkérõnek ajánlata érvénytelenné nyilvánítását. Álláspontja szerint ajánlatkérõ jogsértõen állapította meg ajánlata érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Ajánlatkérõ a dokumentációban megfogalmazta, hogy a kimaradt útszegély építési munkáinak költségét be kell építeni az ajánlatba. Erre tekintettel ajánlatában az útszegély építési költségét az ajánlati ár tartalmazza.<br>
Az ajánlata a dokumentációnak megfelelõen tartalmazta a kért munkák elvégzésének költségét is, így emiatt nem nyilváníthatta volna ajánlatkérõ ajánlatát érvénytelennek.<br>
Kérte a Döntõbizottságot, hogy semmisítse meg az ajánlatkérõnek az ajánlat érvénytelenségére vonatkozó döntését, valamint kötelezze ajánlatkérõt arra, hogy érdemben vizsgálja az ajánlatát, illetve az ajánlatkérõt kötelezze a költségek viselésére is, valamint kérte ideiglenes intézkedésként a szerzõdés megkötésének megtiltását.<br>
Ajánlatkérõ észrevételében a kérelem elutasítását kérte. Álláspontja szerint jogszerûen minõsítette érvénytelennek kérelmezõ ajánlatát a dokumentációban megjelölt, tervekben nem szerepeltetett 550 fm útszegély építési költségeinek ajánlatba történõ beépítésének hiánya miatt.<br>
Elõadta, hogy az ajánlati dokumentáció egyértelmûen tartalmazta, hogy a tervekben nem szereplõ útszegély megépítéséhez ragaszkodik ajánlatkérõ, azt költségelni kell. Álláspontja szerint a kérelmezõ nem kellõ körültekintéssel tanulmányozta át a dokumentációt, a kért munkákat nem költségelte, amely következtében ajánlata nem felelt meg a dokumentációnak, így jogszerûen az ajánlat érvénytelenné nyilvánításának volt helye.<br>
Ajánlatkérõ észrevételében nyilatkozott, hogy idõközben a felhívásban meghatározott idõpontban a vállalkozási szerzõdést a nyertes ajánlattevõvel megkötötte.<br>
Egyéb érdekelt Strabag Kft. észrevételében kifejtette, hogy a dokumentációban szereplõ tétel ajánlatba történõ beépítése egyértelmûen, annak a költségvetésben való szerepeltetését jelenti. Amennyiben az ott nem szerepel, az ajánlat nem felel meg a felhívás, illetve dokumentáció feltételeinek, s a hiányok nem pótolhatóak hiánypótlás keretében, ezért az ajánlat érvénytelenné minõsítésének van helye. Ajánlatkérõ tehát jogszerûen járt el álláspontja szerint.<br>
A Döntõbizottság megállapította, hogy a kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Amennyiben az ajánlat nem felel meg az ajánlati felhívásban, illetõleg a dokumentációban meghatározott feltételeknek, úgy az érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján pedig az eljárás további szakaszában nem vehet részt az, aki érvénytelen ajánlatot tett.<br>
A fent idézett rendelkezések szerint az ajánlat érvénytelenségének megállapítására a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának alkalmazásakor akkor van mód, ha az ajánlat nem felel meg a felhívás, illetve a dokumentáció feltételeinek.<br>
Ajánlatkérõ a dokumentációban meghatározta, hogy a tervekben és a költségvetésben nem szereplõ tételt – 550 fm útszegély megépítését is –, mint a beszerzés tárgya körébe tartozót el kell végezni, amelynek építési költségeit be kell építeni az ajánlatba.<br>
Ajánlatkérõ dokumentációja nem tartalmazott elõírást arra vonatkozóan, hogy milyen formában várja el az ajánlattevõktõl az építési költségek beépítését az ajánlatba. Erre vonatkozóan nem volt külön feltétel meghatározva. A beérkezett ajánlatok között voltak ajánlattevõk akik, külön költségvetési tételként szerepeltették a kért munkák építési költségét, azonban voltak olyanok is, mint a kérelmezõ aki a megadott költségvetésben szerepeltette azt, többlettétel feltüntetése nélkül. A kérelmezõ ajánlata 1. sz. mellékletében nyilatkozott, hogy az építési kivitelezési munkák elvégzését – a felhívás, és a dokumentációban áttanulmányozását követõen – teljeskörûen vállalja a megadott ajánlati áron.<br>
A dokumentációban elõírt építési költségek ajánlatban történõ beépítési feltételnek kérelmezõ nemcsak a költségek külön költségvetési tételként való feltüntetésével tud eleget tenni érvényesen, mivel ajánlatkérõ ezt konkrétan nem írta elõ a dokumentációban. Amennyiben ajánlatkérõ elvárása az útszegélyek építési költségeinek külön költségvetési tételben való szerepeltetése lett volna, azt egyértelmûen elõ kellett volna írni.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése alapján az ajánlati felhívás tartalmát úgy kell meghatározni, hogy annak alapján ajánlatevõk egyenlõ eséllyel tudjanak ajánlatot tenni. Amennyiben ajánlatkérõ nem határozza meg egyértelmûen az ajánlattal kapcsolatos tartalmi és formai elvárásait, úgy a felhívásban és dokumentációban nem szereplõ feltétel hiányára utóbb nem alapíthat érvénytelenséget.<br>
A fentiek alapján ajánlatkérõ jogsértõ módon járt el, amikor a dokumentációban konkrétan meg nem fogalmazott feltétel hiányára tekintettel, nevezetesen az építési költségek külön költségvetési tételként való feltüntetésének hiányát, az ajánlat a dokumentációban foglalt feltételeknek való meg nem felelésként értékelte és ezért az ajánlat érvénytelenségét állapította meg, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontját.<br>
A fentiek alapján a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta.<br>
A Döntõbizottság a bírság összegének megállapításánál figyelembe vette, hogy az ajánlatkérõ terhére megállapított jogsértés eredményeképpen olyan ajánlat került kizárásra az eljárás további szakaszából és így az értékelésbõl is, amely formailag és tartalmilag is megfelelt a felhívás és dokumentáció feltételének és így jogszerûen nem volt helye a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján annak érvénytelenné nyilvánítására, továbbá azt, hogy a szerzõdés megkötése megtörtént.<br>
A Döntõbizottság ideiglenes intézkedést nem alkalmazott, mert a szerzõdés megkötésének idõpontjáig rendelkezésre álló iratok alapján nem lehetett megállapítani az ideiglenes intézkedés alkalmazása törvényi feltételeinek fennállását.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 20.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bújdosó Gézáné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>