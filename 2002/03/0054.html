<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (0054)
</b></h2><FONT size=3><i><u></i></u><br>
<br>
13.K.30.920/2001/7.<br>
<br>
A Fõvárosi Bíróság a dr. Slezák Sándor ügyvéd (5200 Törökszentmiklós, Kossuth u. 147.) által képviselt ÉPVILLSZER Kft. (5200 Szolnok, Mészáros u. 10.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest Margit krt. 85., hiv. sz.: D.37/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében, amely perben az alperes pernyertessége érdekében a dr. Kalas Géza ügyvéd (9024 Gyõr, Bartók B. u. 41. fszt. 4.) által képviselt VILL-KORR Bt. (9029 Gyõr, Boglárka u. 37–39.) beavatkozott – tárgyaláson kívül – meghozta a következõ<br>
<br>
ÍTÉLET-et:<br>
<br>
A bíróság az alperes D.37/13/2001. számú határozatát megváltoztatja akként, hogy a VILL-KORR Bt. jogorvoslati kérelmét elutasítja.<br>
Kötelezi az alperest, hogy 15 napon belül fizessen meg a felperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Karcag Város Önkormányzata – mint ajánlatkérõ – a Közbeszerzési Értesítõ 2000. november 29-én megjelent 48. számában a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján 7382 szám alatt ajánlati felhívást tett közzé. Eszerint nyílt eljárás keretében vállalkozási szerzõdésre kért ajánlatot a karcagi Kátai Gábor Kórház területén található villamos elosztóberendezések korszerûsítésére, rekonstrukciójára a rendelkezésre bocsátott kiviteli tervdokumentáció alapján.<br>
Az ajánlati felhívás 11. a) pontjában az ajánlatkérõ meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket. E körben – egyebek között – elõírta, hogy az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdéseiben foglaltaknak mindenben megfelelõ, érvényes igazolásokat is csatolnia kell.<br>
Az ajánlattételi határidõben 12 ajánlat – köztük a felperes és a VILL-KORR Bt. ajánlata – érkezett be az ajánlatkérõhöz.<br>
A VILL-KORR Bt. az ajánlatához csatolta a Gyõr-Moson-Sopron Megyei Munkaügyi Központ 2000. május 5-én kelt, 1577-2/2000. számon kiadott igazolását, amely szerint a VILLKORR Bt.-nek a Munkaerõ-piaci Alappal szemben – az igazolás kiadásáig – egy évnél régebben nyilvántartott tartozása nincs. Csatolta továbbá a 2000. november 20-án kelt APEH-igazolást arról, hogy nyilvántartott adótartozása az igazolás kiadásig nincs. Az egységes adóigazolás a járulék igazolására vonatkozó adatokat is tartalmazta.<br>
Az ajánlatkérõ 2001. január 19-én értékelte az ajánlatokat, amelynek során a VILL-KORR Bt. és további 7 ajánlattevõ ajánlatát érvénytelennek nyilvánította. A VILL-KORR Bt. ajánlatának érvénytelenségét azzal indokolta, hogy a Gyõr-Moson-Sopron Megyei Munkaügyi Központ igazolása nem megfelelõ, szövegezése nem bizonyító erejû arra vonatkozóan, hogy az ajánlattevõnek az ajánlattételi határidõ lejártát megelõzõ egy éven belül nincs köztartozása.<br>
Az ajánlatkérõ a 2001. január 24-én tartott eredményhirdetésen a felperest hirdette ki nyertes ajánlattevõnek.<br>
A VILL-KORR Bt. (továbbiakban: a kérelmezõ) 2001. január 30-án jogorvoslati kérelemmel fordult az alpereshez, amelyben a közbeszerzés tárgyát képezõ szerzõdés megkötésének megtiltását, az ajánlata érvénytelenségének, valamint az ajánlatkérõ eljárást lezáró döntésének megsemmisítését kérte. Kérte továbbá a jogsértés megállapítását, az ajánlatkérõvel szemben bírság kiszabását és eltiltását a közbeszerzési eljárásokban való részvételtõl, valamint az ajánlatkérõ kötelezését az eljárási díj és egyéb költségek megfizetésére. Álláspontja szerint az ajánlatkérõ által kifogásolt igazolás megfelel a jogszabályi elõírásoknak, ezért ajánlatának érvénytelenné nyilvánítása jogszabálysértõ volt, sõt a legkedvezõbb ajánlatot õ tette.<br>
Az alperes a 2001. február 22-én kelt D.37/9/2001. számú határozatával a szerzõdés megkötését megtiltotta. Ezt követõen a 2001. február 28-án kelt D.37/13/2001. számú határozatával a kérelmezõ jogorvoslati kérelmének részben helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését. Ezért az ajánlatkérõ eljárást lezáró döntését megsemmisítette, és kötelezte az ajánlatkérõt arra, hogy a kérelmezõ ajánlatát az elbírálásba vonja be, továbbá a 30 000 Ft igazgatási szolgáltatási díjat a kérelmezõ részére fizessen meg. Ezt meghaladóan a jogorvoslati kérelmet elutasította.<br>
Az alperes a döntését azzal indokolta, hogy a kérelmezõ ajánlatában lévõ Munkaerõ-piaci Alap igazolása 2000. május 5-én kelt, tanúsította, hogy a kiadásának idõpontjában a kérelmezõnek egy évnél régebben nyilvántartott tartozása az alappal szemben nem áll fenn. A közbeszerzési eljárásban az eredményhirdetés idõpontja 2001. január 24-e volt, az igazolás tehát megfelel a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdésében elõírt kritériumnak, amely szerint az igazolás kiadása idõpontjának az eredményhirdetés idõpontját megelõzõ egy éven belülinek és nemlegesnek kell lennie. Az ajánlatkérõ tehát jogszerûtlenül minõsítette a kérelmezõ ajánlatát érvénytelennek.<br>
A határozat indokolása szerint az alperes nem vizsgálta a kérelmezõ azon állítását, hogy ajánlata kedvezõbb volt, mint a nyertesé. Ezt az alperes azzal indokolta, hogy az ajánlatkérõtõl az ajánlatok értékelésére való jogosultság nem vonható el, és a jelen határozattal elõállt új helyzetben az ajánlatkérõnek van elsõdlegesen joga az ajánlatok ismételt elbírálására.<br>
A felperes keresetet terjesztett elõ az alperes határozatának bírósági felülvizsgálata iránt, mivel álláspontja szerint az alperes tévesen értelmezte a vonatkozó jogszabályi rendelkezéseket. Elõadta, hogy a VILL-KORR Bt. kérelmezõ által becsatolt igazolás azt tanúsítja, hogy a kérelmezõnek az igazolás kiadásának idõpontjában (2000. május 5.) egy évnél régebben nyilvántartott tartozása az Alappal szemben nem áll fenn, ami nem azt jelenti, hogy az ajánlattétel (2001. január) idõpontjában nincs egy évnél régebben lejárt fizetési kötelezettsége. Ha pl. a kérelmezõ a jogszabályban elõírtak szerint 1999. július 20. vagy október 20. napján nem tett eleget a Rehabilitációs Alappal szembeni fizetési kötelezettségének, vagy nem fizette be a szakképzési hozzájárulást, úgy a pályázat 2001. januári benyújtásakor már egy évnél régebbi lejárt tartozása állhatott fenn, és ez esetben nem lehetett volna ajánlattevõ.<br>
Az alperes – fenntartva a határozatában foglaltakat – a kereset elutasítását kérte. Rámutatott arra, hogy a VILL-KORR Bt. részére a Munkaerõ-piaci Alap igazolása 2000. május 5-én kelt, érvényességet korlátozó határidõt nem tartalmazott. A közbeszerzési eljárás eredményhirdetése 2001. január 24-én volt, tehát az igazolás 2001. május 4-ig érvényesnek volt tekinthetõ. Az eredményhirdetés idõpontjában a kérelmezõnek – az egységes adóigazolásra is tekintettel – nem volt hatóság által nyilvántartott és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti egy évnél régebben lejárt köztartozása.<br>
A perben az alperes pernyertessége érdekében beavatkozó VILL-KORR Bt. szintén a kereset elutasítását indítványozta. Elõadta, hogy pályázata kedvezõbb volt a nyertesnek kihirdetett ajánlattevõ ajánlatánál, így alperesi pernyertesség esetén pályázatuk nyertes pályázatként való elfogadása igen valószínû. Hangsúlyozta, hogy az általuk benyújtott igazolás megfelelt a jogszabályi elõírásoknak, és az egyidejûleg becsatolt – köztartozásokra vonatkozó – egyéb igazolásokkal együtt igazolta azt, hogy egy évnél régebben lejárt köztartozásuk nem volt. A Kbt. csak az egy éven túl lejárt köztartozáshoz fûz jogkövetkezményt, de sem egy éven belül, sem egy éven túl lejárt köztartozásuk nincs, és nem is volt.<br>
A felperes keresete alapos.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek és a beavatkozó nyilatkozatai, valamint a közigazgatási iratok alapján állapította meg.<br>
A bíróságnak jelen perben azt a kérdést kellett eldöntenie, hogy a beavatkozó által becsatolt, a Gyõr-Moson-Sopron Megyei Munkaügyi Központ 2000. május 5-én kelt igazolásának tartalmát az alperes helytállóan értékelte-e, ettõl függõen az ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A bírság megállapította, hogy az ajánlatkérõ az ajánlati felhívás 11. a) pontjában elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdéseiben foglaltaknak mindenben megfelelõ érvényes igazolások becsatolását.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(7) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése elõírja, hogy az ajánlattevõnek az ajánlathoz legkésõbb az ajánlattételi határidõ lejártáig írásban nyilatkozatot kell csatolnia arról, hogy õ, illetõleg az alvállalkozó az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Az (5) bekezdés szerint az ajánlattevõ a (4) bekezdésének megfelelõen köteles csatolni az (1) bekezdés b) pontja szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
A bíróság leszögezi, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára figyelemmel ajánlattevõ csak az lehet, akinek egy évnél régebben lejárt köztartozása nincs, kivéve ha annak megfizetésére írásban halasztást kapott. Az egy éves idõtartam értelemszerûen a közbeszerzési eljárás eredményhirdetését megelõzõ egy évet jelenti, ezért írja elõ az (5) bekezdés azt, hogy a köztartozásra vonatkozó igazolást a közbeszerzési eljárás eredményhirdetését megelõzõen egy évvel vagy egy éven belül kell kiállítani.<br>
A bíróság rámutat arra, hogy az eredményhirdetést egy évvel megelõzõen kiállított igazolás esetén is csak akkor teljesül a törvényi feltétel, ha az igazolás pontosan a kiállítás napjára vonatkozóan rögzíti a köztartozás meglétét vagy hiányát, az utóbb kiállított igazolás pedig attól függõen fogadható el, hogy abban mely idõpontban fennálló tartozás szerepel.<br>
A bíróság megállapította, hogy jelen esetben a beavatkozó nem vitásan olyan köztartozásra vonatkozó nemleges igazolást csatolt be, amely az eredményhirdetést megelõzõ egy éven belül került kiállításra, de arról szólt, hogy az igazolás kiadásáig egy évnél régebben nyilvántartott tartozása nem volt. Ebbõl következõen a beavatkozónak lehetett egy évnél rövidebb ideje fennálló tartozása az igazolás kiadásakor is, amely tartozás az eredményhirdetéskor már egy évet meghaladó idejûvé válhatott. A beavatkozó igazolása tehát akkor felelt volna meg a törvényi elõírásoknak, ha azt – vagy azt is – tartalmazza, hogy az igazolás kiállításának napján nincsen nyilvántartott tartozása.<br>
Mivel a beavatkozó által csatolt igazolás a bíróság álláspontja szerint sem tett eleget a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdésében írtaknak, így nem volt alkalmas arra, hogy a Kbt. 46. § (1) bekezdésében szabályozott ajánlattevõi részvételre való jogosultságot bizonyítsa.<br>
A kifejtettek alapján a bíróság azt állapította meg, hogy az alperesnek a beavatkozó jogorvoslati kérelmét el kellett volna utasítania, mivel ajánlata – az ajánlatkérõi értékelésnek megfelelõen – a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel érvénytelen volt. Ezért a bíróság az alperes határozatát a Kbt. 91. § (5) bekezdés alapján megváltoztatta, és a beavatkozó jogorvoslati kérelmét elutasította.<br>
Az alperes a Pp. 78. § 1) bekezdése alapján köteles a felperes költségeit megfizetni. A kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2001. november 7.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>