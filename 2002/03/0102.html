<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0102)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 606/17/2001.<br>
<br>
Tárgy: Várhegyi Tibor és Balázs László jogorvoslati kérelme Tiszafüred Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Várhegyi Tibor (5350 Tiszafüred, Sárgarigó u. 3.) és Balázs László (5350 Tiszafüred, Váczi Mihály u. 7.) – a továbbiakban: kérelmezõk – jogorvoslati kérelmét, amelyet Tiszafüred Város Önkormányzata (5350 Tiszafüred, Fõ út l., a továbbiakban: ajánlatkérõ) "Tiszafüred és térsége (Tiszafüred, Tiszaörvény, Tiszaszõlõs) szennyvízelvezetés és szennyvíztisztítás fejlesztése, a beruházás fõvállalkozásban történõ megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele, az érdekeltek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. június 6-án a Közbeszerzési Értesítõ 23. számában részvételi felhívást tett közzé nyílt elõminõsítési eljárás lefolytatására, amelynek tárgya Tiszafüred és térsége (Tiszafüred, Tiszaörvény, Tiszaszõlõs) szennyvízelvezetés és szennyvíztisztítás fejlesztése, a beruházás fõvállalkozásban történõ megvalósítása.<br>
A részvételi jelentkezési határidõben, 2001. július 2-ig a következõ jelentkezõk nyújtották be részvételi jelentkezésüket: KEVIÉP Kft., HÍDÉPÍTÕ Rt., ALTERRA Kft., OMS-HUNGÁRIA Kft., DÉLVIÉP Kft., SWIETELSKY Kft., BETONÚT Szolgáltató és Építõ Rt., KE-VÍZ 21 Rt.<br>
Ajánlatkérõ 2001. július 23-án kelt levelében értesítette a jelentkezõket, hogy megfeleltek, majd 2001. augusztus 2-án az összes részvételre jelentkezõnek megküldte az ajánlati felhívást, amelyben az ajánlattételi határidõt 2001. szeptember 20-ban határozta meg.<br>
A két szakaszból álló eljárás elsõ szakasza eredményének tájékoztatója 2001. augusztus 15-én jelent meg a Közbeszerzési Értesítõ 33. számában.<br>
Ajánlatkérõ 2001. augusztus 29-én helyszíni konzultációt tartott, amelyen az ajánlattételi határidõt és az eredményhirdetés idõpontját módosította.<br>
Az ajánlatok benyújtási határidejében, 2001. szeptember 28-ig hét ajánlat érkezett, a felhívott jelentkezõk közül a DÉLVIÉP Kft. nem tett ajánlatot.<br>
Ajánlatkérõ az ajánlatokat értékelte, majd a 2001, október 17-én megtartott eredményhirdetésen a HÍDÉPÍTÕ Rt.-t hirdette ki nyertesként, a nyertest követõ legkedvezõbb ajánlatot tevõként pedig a BETONÚT Szolgáltató és Építõ Rt.-t. A KEVIÉP Kft. ajánlatát az ajánlatkérõ érvénytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mivel nem felelt meg az ajánlattételi dokumentációban meghatározott formai feltételeknek.<br>
Kérelmezõk 2001. szeptember 28-án nyújtottak be jogorvoslati kérelmet, amelyben kérték, hogy a Döntõbizottság a KEVIÉP Kft.-t zárassa ki az eljárásból. Kérelmük indokául elõadták, hogy õk a beruházást részben finanszírozó csatornamû társulat tagjai. Tudomásukra jutott, hogy a KEVIÉP Kft. is pályázik a kivitelezésre. Az ajánlatkérõ a KEVIÉP Kft.-tõl több millió Ft átmeneti hitelt vett fel, amit visszafizetett. Összeférhetetlennek tartják a KEVIÉP Kft. részvételét a közbeszerzési eljárásban, a verseny tisztasága érdekében kérik a Döntõbizottság intézkedését.<br>
Ajánlatkérõ észrevételében kérte a jogorvoslati kérelem elutasítását egyrészt elkésettség, másrészt alaptalanság címén. Elõadta, hogy az elsõ szakasz eredményének kihirdetése 2001. július 17-én volt, az arra vonatkozó hirdetmény pedig 2001. augusztus 15-én jelent meg a Közbeszerzési Értesítõben. Ehhez képest a 15 napos határidõ a kérelem benyújtásáig letelt.<br>
Elõadta továbbá, hogy az eljárásból való kizárásra vonatkozó szabályok nem tartalmaznak olyan elõírást, hogy ki kell zárni az eljárásból azt, akivel már volt üzleti kapcsolata az ajánlatkérõnek.<br>
Az egyéb érdekeltek közül a KEVIÉP Kft. tett érdemi észrevételt, amely szerint feltehetõ a jogorvoslati kérelem alapján, hogy a kérelmezõk az elsõ szakasz eredményét sérelmezik, mivel az ajánlatok beadási határideje még nem telt le a kérelem benyújtásáig (a KEVIÉP Kft. észrevételében a kérelem benyújtási idõpontjaként tévesen 2001. szeptember 23. szerepel.) A KEVIÉP Kft.-vel szemben összeférhetetlenség nem állapítható meg, mivel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a szerinti összeférhetetlenségi feltételek, illetve a Kbt. 53. §-a szerinti kizárási okok nem állnak fenn.<br>
A KEVIÉP Kft. többször állt üzleti kapcsolatban az ajánlatkérõvel, hiszen a korábbi években végzett vízvezeték-építési, lakásépítési munkát részére.<br>
Ezek a jogszabály alapján nem tiltott jogügyletek voltak, nincsenek összefüggésben a hivatkozott közbeszerzéssel, emiatt nem minõsíthetõ a KEVIÉP Kft. összeférhetetlennek.<br>
Ha kérelmezõk álláspontját el lehetne fogadni, akkor minden olyan esetben, amikor a felek között korábban volt üzleti kapcsolat, újabb üzleti kapcsolat nem jöhetne létre, ami ellentmondana a piaci viszonyoknak, versenynek.<br>
A KEVIÉP Kft. szerint kérelmezõk nem rendelkeznek ügyfélképességgel. Részvételi jelentkezést nem nyújtottak be, az elõminõsítési eljárás eredménye kérelmezõk esetében érdeksérelemmel nem jár.<br>
Hivatkozott arra is, hogy a kérelem elkésett az eredményhirdetés, illetve annak a Közbeszerzési Értesítõben történõ közzététele idõpontjához képest.<br>
Az észrevételhez becsatolta azt a kölcsönszerzõdést, amelyet Tiszafüred Városi Polgármesteri Hivatala kötött a KEVIÉP Kft.-vel 2001. május 21-én, valamint egy igazolást, amely szerint a kölcsönt a Polgármesteri Hivatal 2001. május 29-én visszafizette a KEVIÉP Kft.-nek.<br>
A KE-VÍZ 21 Rt. tárgyaláson tett nyilatkozata szerint elfogadta, hogy az ajánlatkérõvel fennálló vállalkozási, szállítási, kivitelezési jellegû üzleti kapcsolat nem lehet alapja a jelentkezõ, ajánlattevõ kizárásának, de a kölcsönszerzõdés megkötését nem tartja ilyen jellegûnek, így egyetértett a kérelmezõkkel.<br>
A Döntõbizottság megállapította, hogy a kérelem nem alapos.<br>
A Döntõbizottságnak elsõdlegesen azt kellett vizsgálnia, hogy a kérelmezõk rendelkeznek-e ügyfélképességgel.<br>
A 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Kérelmezõk részvételi jelentkezést, ajánlatot nem nyújtottak be, kérelmükben azzal támasztották alá érdekeltségüket, hogy mint tiszafüredi lakosok, a beruházást részben finanszírozó csatornamû társulat tagjai is egyben.<br>
A Döntõbizottság a kérelmezõk ügyfélképessége vizsgálata során megkereste a Tiszafüredi Víziközmû Társulatot (a továbbiakban: Társulat) annak közlése végett, hogy a kérelmezõk rendelkeznek-e meghatalmazással a Társulattól, amennyiben igen, a Társulatnak jogát vagy jogos érdekét sérti vagy veszélyezteti-e a vélelmezett jogsértés, illetve az érdeksérelem miben áll. Kérte a Döntõbizottság a Társulat alapszabályának megküldését is. A Társulat elnöke a kért tájékoztatást és dokumentumokat 2001. október 26-án a megküldte.<br>
A Társulat alapszabálya szerint a Társulat képviseletére az Intézõ Bizottság elnöke önállóan jogosult, õ egyben a Társulat elnöke is. Nyilatkozata szerint a kérelmezõk a Társulattól nem rendelkeztek meghatalmazással a jogorvoslati kérelem benyújtására, kérelmezõk tehát magánszemélyként nyújtották be a kérelmüket.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére tekintettel az ügyfélképesség nem értelmezhetõ korlátlanul, a valós, személyes érdeksérelemnek a kérelmezõ oldalán egyértelmûen meg kell jelennie.<br>
A Döntõbizottság megállapította, hogy kérelmezõk a Társulat érdekeltségi területén ingatlannal rendelkeznek, Várhegyi Tibor belépési szándéknyilatkozatot is tett. A Döntõbizottság szerint azonban ezek a tények nem alapozzák meg a kérelmezõk ügyfélképességét a következõk szerint:<br>
A Társulat alapszabálya szerint a Társulat – mint jogi személyiséggel rendelkezõ gazdálkodó szervezet – mûködésének célja tagjai igényeinek figyelembe vételével az érdekeltségi területén helyi vízgazdálkodási közfeladat megvalósítása, illetve közremûködés annak megvalósításában, azaz az érdekeltségi területén szennyvízelvezetési és kapcsolódó egyéb víziközmû beruházási (tisztító telep bõvítési) feladatok megvalósítása társberuházói minõségben az önkormányzatokkal együtt. A Társulat a tagok érdekeltségi hozzájárulásából látja el közcélú feladatait. A vízgazdálkodásról szóló 1995. évi LVII. törvény 42. § (1) bekezdése alapján ez a hozzájárulás a Társulat tulajdonába kerül.<br>
A közmû beruházás, az azzal kapcsolatos döntések a Társulat tagjait, az érdekeltségi területen ingatlan tulajdonnal rendelkezõket, illetve ingatlant egyéb jogcímen használókat nem közvetlenül, csak a Társulaton keresztül érintik, hiszen a beruházásban sem egyenként és közvetlenül, hanem a Társulat útján vesznek részt.<br>
Ily módon a közbeszerzési eljárás során elkövetett esetleges jogsértések, az eljárás részvételi vagy ajánlati szakaszának eredménye a kérelmezõk esetében semmiféle közvetlen következménnyel, érdeksérelemmel nem járnak.<br>
A Döntõbizottság megállapította, hogy jelen jogorvoslati eljárásban kérelmezõk ügyfélképességgel nem rendelkeznek, ezért a jogorvoslati kérelem érdemi vizsgálatának eljárásjogi akadálya van.<br>
A fentiek alapján a Döntõbizottság azt sem vizsgálta, hogy a kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott jogvesztõ határidõben került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerint jogkövetkezményt alkalmazta, figyelemmel a Kbt. 80. § (4) bekezdésében foglaltakra is. A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 7.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>