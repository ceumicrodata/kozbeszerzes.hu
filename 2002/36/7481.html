<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7481)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.425/12/2002.<br>
<br>
Tárgy: az ALTERRA-BAU Kft. jogorvoslati kérelme Monor Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ALTERRA-BAU Mérnöki Iroda Kft. (1105 Budapest, Ihász u. 21/A., képviseli: dr. Árva Katalin ügyvéd, 1062 Budapest, Andrássy u. 113., a továbbiakban: kérelmezõ) jogorvoslati kérelmének, amelyet a Monor Uszoda Építõ, Kivitelezõ és Szolgáltató Kht. (2200 Monor, Kossuth L. u. 78-80., továbbiakban: ajánlatkérõ) "Monor, városi Uszoda megépítése" tárgyú közbeszerzési eljárása ellen nyújtott be részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XI. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti, és az ajánlatkérõvel szemben 2 000 000 Ft, azaz kettõmillió forint bírságot szab ki, továbbá a jogsértésért felelõs személlyel, vagyis dr. Kovács Attilával (a K & Z Horizontál Kft. ügyvezetõjével) szemben 300 000 Ft, azaz háromszázezer forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A Döntõbizottság kötelezi továbbá ajánlatkérõt és dr. Kovács Attilát (a K & Z Horizontál Kft. ügyvezetõjét), hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottsága rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. február 13-i számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.<br>
Ajánlatkérõ a részvételi felhívás 10. c) pontjában meghatározta, hogy az ajánlatok elbírálásának szempontja az összességében legelõnyösebb ajánlat, míg a 10. d) pont szerint a 34. § (3) bekezdésben foglaltak az ajánlati felhívásban kerülnek meghatározásra.<br>
A részvételi jelentkezési határidõre 10 db jelentkezés érkezett, melybõl ajánlatkérõ 8-at (a kérelmezõt, a KÖZÉPÜLETÉPÍTÕ Rt.-t, a KÉSZ Kft.-t, a SÁMA Kft.-t, az ALTERRA-BAU Kft.-t, a KALOTHERM Rt.-t. a DEBMUT Rt.-t és az ADEPTUS Rt.-t.) alkalmasnak minõsített és ajánlattételre felkért, részükre az ajánlati felhívást 2002. március 28-án megküldte.<br>
Ajánlatkérõ az ajánlati felhívás 8. pontjában meghatározta, hogy az ajánlatok elbírálásának szempontja az összességében legelõnyösebb ajánlat, melyhez a részszempontokat és azok súlyszámát az alábbiak szerint állapította meg:<br>
részszempontok	súlyszámok<br>
"- ajánlati ár (bruttó)	6<br>
- fizetési feltételek	4<br>
alszempontok és azok súlyszáma:<br>
- megrendelõ fizetési kötelezettségének késedelmes teljesítése esetén felszámításra kerülõ késedelmi kamat mértéke (%-ban megadva)	2<br>
- igényelt fizetési határidõ (napban megadva)	2<br>
- teljesítési határidõ (év, hónap, nap)	2<br>
- jótállás idõtartama (hónap)	1<br>
A részszempontok értékelése során a tartalmi elemenként adható pontszám: 1-100 pont.<br>
Az elbírálás részszempontjai szerinti tartalmi elemek elbírálásának módszere: a legjobb ajánlati tartalmi elem maximális pontot kap, a többi pedig a legjobbhoz arányosan viszonyítva kap pontszámot."<br>
Az ajánlati felhívás mellé részletes pályázati feltételeket csatolt ajánlatkérõ, mely az értékelésrõl további információt nem tartalmazott.<br>
Ajánlatkérõ 2002. április 19-én helyszíni konzultációt tartott, és az azon, valamint az írásban feltett kérdéseket megválaszolta, mellyel a költségvetést és a terveket pontosította.<br>
2002. május 3-án ajánlatkérõ tájékoztatta ajánlattevõket, hogy a feltett kérdések megválaszolásának elhúzódása miatt az ajánlattételi határidõt 2002. május 9-rõl 2002. május 21-re elhalasztja, mely határidõre mind a 8 felkért ajánlattevõ benyújtotta ajánlatát.<br>
Ajánlatkérõ megbízottja érvényességi szempontból értékelte az ajánlatokat, mely során az ALTERRA-BAU Kft.-tõl és a DEBMUT Rt.-tõl hiánypótlást kért, az ALTERRA-BAU Kft.-tõl és a SÁMA Kft.-tõl a kirívóan alacsony árra kért magyarázatot, a SÁMA Kft.-tõl, az ALTERRA-BAU Kft.-tõl, a KÖZÉPÜLETÉPÍTÕ Rt.-tõl és a KALOTHERM Rt.-tõl a nem egyértelmû kijelentések tisztázására tett fel kérdéseket.<br>
A hiánypótlások és pontosítások után ajánlatkérõ megbízottja értékelte az ajánlatokat, javaslatában valamennyit érvényesnek minõsítette, elvégezte a tartalmi elemek pontozását, és javasolta a SÁMA Kft. nyertesként történõ kihirdetését.<br>
Ajánlatkérõ képviselõ-testület - elfogadva a megbízottja javaslatát - döntött a SÁMA Kft. nyertességét illetõen.<br>
Ajánlatkérõ 2002. június 5-én tartotta meg az eredményhirdetést, melyen kihirdette, hogy valamennyi ajánlatot érvényesnek minõsített, és a SÁMA Kft. ajánlata a közbeszerzési eljárás nyertese.<br>
Kérelmezõ 2002. június 10-én nyújtott be jogorvoslati kérelmet, melyben az eljárást lezáró döntés jogszerûségét sérelmezte. Álláspontja szerint az értékelés részben nem felel meg az ajánlati felhívásban meghatározott arányossági követelményeknek és az értékelés módszerének.<br>
A Döntõbizottság D.340/14/2002. számú határozatával megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, megsemmisítette az ajánlatkérõ eljárást lezáró döntését, valamint kötelezte az ajánlatkérõt a költségek viselésére.<br>
Ajánlatkérõ élve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdés rendelkezésében biztosított lehetõséggel az ajánlatokat újra értékelte, majd 2002. július 18-án tartotta az ismételt értékelés eredményhirdetését. Ajánlatkérõ az ismételt hirdetésen kihirdette, hogy valamennyi ajánlatot érvényesnek minõsítette, és a SÁMA Kft. ajánlata a közbeszerzési eljárás nyertese.<br>
Kérelmezõ 2002. július 27-én nyújtott be jogorvoslati kérelmet, melyben az eljárást lezáró döntés jogszerûségét vitatta. Kérelmezõ a jogorvoslati kérelmét 2002. július 31-én kiegészítette, majd a 2002. augusztus 8-án tartott tárgyaláson módosította. Álláspontja szerint az ajánlatok ismételt értékelése nem felel meg az ajánlati felhívásban meghatározott követelményeknek, mert annak során a 2. bírálati részszempont 1. alszempontjában ajánlatkérõ az ajánlatkérõi fedezetet vette az értékelés alapjául, illetve annak alapján képzett arányokat és így pontozott, holott erre vonatkozó rendelkezést az ajánlati felhívásban és dokumentációban nem határozott meg. Ennek alapján kérte a Döntõbizottságtól az ajánlatkérõ eljárást lezáró döntésének megsemmisítését, a jogsértés megállapítását, az ajánlatok értékelése során az ajánlatkérõ által használható értékelési módszer meghatározását, az ajánlatkérõ kötelezését a költségek viselésére és ideiglenes intézkedésként a szerzõdéskötés megtiltását.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy az ajánlati felhívásban meghatározottak szerint pontozott, mert álláspontja szerint a Kbt. és az ajánlati felhívás rendelkezéseinek megfelel a 2. részszempont 1. alszempontjának pontozása, melyben az ajánlatkérõ fedezetébõl - azt 100%-nak véve - kivonták a megajánlott késedelmi kamat%-okat és az így kapott százalékokat arányosították. Kérte a megalapozatlan jogorvoslati kérelem elutasítását.<br>
Egyéb érdekeltek jelen jogorvoslati eljárás szempontjából érdemi észrevételt nem tettek:<br>
A Döntõbizottság D.425/3/2002. számú határozatával ideiglenes intézkedésként a szerzõdés megkötését megtiltotta.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A fizetési feltételek bírálati részszempontot ajánlatkérõ két alszempontra bontva értékelte. A bírálati részszempont egészének értékelése során csak úgy biztosítható a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megfelelõ pontozás, ha a bírálati részszempontot alkotó alszempontok értékelése is annak megfelelõen történik.<br>
Ajánlatkérõ ezen alszempont értékelésére vonatkozó olyan rendelkezést nem rögzített az ajánlati dokumentációban, hogy a késedelmi kamat az ajánlatkérõ fedezetének tükrében kerül értékelésre.<br>
A fizetési feltételek bírálati részszempont "késedelmi kamat megrendelõi fizetési késedelem esetén" alszempontjának értékelése az összegzés alapján a következõ: <br>
jegybanki alapkamat az ajánlattételi idõszakban = 8,5%<br>
<br>
		késedelmi	pont	súlyozott<br>
		kamat		pontszám<br>
KÉSZ Kft.	8,5%	91,5 	183<br>
ADEPTUS Rt.	0%	100	200<br>
BAU-SYSTEM Kft.	0% 100	200<br>
SÁMA Kft.	7%	93	186<br>
ALTERRA-BAU Kft.	2,125%	97,9	195,8<br>
KÖZÉPÜLETÉPÍTÕ Rt.	8,5%	91,5	183<br>
KALOTHERM Rt.	elsõ 10 nap 0%,	 91,7	183,4	majd 8,5%<br>
DEBMUT RT.	6%	94	188<br>
Ajánlatkérõ ezen alszempont értékelése során arra az álláspontra helyezkedett, hogy a késedelmi kamat az ajánlatkérõ rendelkezésére álló pénzügyi fedezetet csökkenti, vagyis a 0%-os mértékû késedelmi kamat esetében az ajánlatkérõ fedezete 100%-ban megmarad. Abban az esetben, ha valamilyen mértékû késedelmi kamatot számít fel az ajánlattevõ, a fedezet csökken a megajánlott%-os mértékkel. Az ajánlatkérõ tehát közvetett úton állapította meg az adott pontokat és az ajánlatok egymáshoz való viszonyát, mert a megmaradó fedezet%-os mértékét hasonlította össze aránypárok segítségével a következõképpen:<br>
- ha valaki 0% késedelmi kamatot számít fel, a fedezet 100%-a marad, pontszáma 100 pont,<br>
- aki 7% késedelmi kamatot számít fel, a fedezet 93%-ban marad meg, pontszáma 93 : 100 = 9,3 × 100 = 93 pont,<br>
- aki 8,5% késedelmi kamatot számít fel, a fedezet 91,5%-ban marad meg, pontszáma 91,5 : 100 = 9,15 × 100 = 91,5 pont.<br>
Jelen bírálati részszempontnál csak a%-os nagyság volt értékelhetõ. A Döntõbizottság megállapította, hogy ajánlatkérõ által az ajánlatok tartalmának megállapítására igénybe vett azon megoldás, hogy a fedezetbõl, mint 100%-ból kivonta a késedelmi kamatok mértékét helytelen volt, mert egy általa képzett konstans számból való kivonással megváltoztatta az ajánlatok tényleges tartalmi elemeit. Ennek során az ajánlatkérõ által végett kivonás - tekintettel arra, hogy a számok abszolút értékét megnövelte - az egyes ajánlati elemek egymáshoz való arányát is megváltoztatta, hiszen az ajánlatokban szereplõ bármely két szám, például a 7% és a 8,5% egymáshoz való aránya nem azonos a belõlük képzett 93% és 91,5% egymáshoz való arányával.<br>
Ajánlatkérõ azon nyilatkozatát, hogy ez az értékelési módszer jogszerûnek tekinthetõ, a Döntõbizottság nem fogadta el, ugyanis az így kapott pontszámok aránya nem felel meg az ajánlatokban szereplõ tartalmi elemek arányának.<br>
Ajánlatkérõnek a pontozási módszere a fizetési feltételek bírálati részszempont esetében - tekintettel a késedelmi kamat megrendelõi fizetési késedelem esetén alszempont értékelésére - nem tette lehetõvé, hogy érvényesüljön a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés második mondatának azon rendelkezése, hogy ajánlatkérõnek az elbírálás részszempontjai szerinti tartalmi elemeit kell értékelnie.<br>
Mivel a fizetési feltételek bírálati részszempont "késedelmi kamat megrendelõi fizetési késedelem esetén" alszempontja esetében az értékelés alapjául szolgáló ajánlati tartalmi elemek megállapítása helytelenül történt, így az értékelés végeredményeként adott pontszámok nem lehetnek minden esetben helytállóak, így a jogorvoslati kérelem e része megalapozott.<br>
A Döntõbizottság rámutat arra, hogy amennyiben valamely bírálati részszempontban 0 az ajánlat tényleges és értékelhetõ tartalma, akkor egyszerû aránypár alkalmazására - az elemi matematikai szabályok szerint - az összehasonlítás során nincs lehetõség, azonban ajánlatkérõ nem azt határozta meg, hogy aránypárral fog értékelni, hanem azt, hogy az egyes ajánlatok a legjobbhoz arányosan viszonyítva kapnak pontszámot. Ennek alapján ajánlatkérõnek lehetõsége van olyan matematikai képletek alkalmazására is, melyek a 0 ajánlati elem esetén is használhatók az ajánlatok összehasonlítására. Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdés szerinti újraértékelés során lehetõsége lett volna az aránypárt alkalmazó értékelés helyett valamely más, de arányos pontozási módszer alkalmazására.<br>
A Döntõbizottság rámutat arra, hogy az ajánlattevõ, illetve a Döntõbizottság nem veheti át a folyamatban lévõ közbeszerzési eljárásban ajánlatkérõnek azt a jogkörét, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint meghatározza az értékelés módszerét, illetve az ennek során az esetleges arányosításhoz használt ponttartományt vagy számtani képletet. Ennek alapján a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
Kérelmezõ a jogorvoslati eljárással kapcsolatban felmerült költségeként a 150 000 Ft igazgatási szolgáltatási díjon felül egyéb költség felmerülését nem igazolta.<br>
Tekintettel arra, hogy a Döntõbizottság megállapította, hogy az ajánlatkérõ jogsértést követett el, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(l) bekezdés f) pontja egyértelmû rendelkezést tartalmaz az igazgatási szoljárási díjjal, mint eljárási díjjal kapcsolatban, azonban nem határozza meg azt, hogy mit és milyen mértékben lehet az eljárás során felmerült költségnek tekinteni. Továbbá a kérelmezõ az igazgatási szolgáltatási díj megfizetésén túl egyéb költség felmerülését nem igazolta. Tekintettel arra, hogy kérelmezõ nem határozta meg költségigényét, illetve nem igazolta annak tényleges felmerülését, így a Döntõbizottság érdemben nem tudta vizsgálni a jogorvoslati kérelem e részét. Ezen indokokra tekintettel a Döntõbizottság elutasította a kérelmezõ igazgatási szolgáltatási díjon felüli egyéb költségigényét.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Kbt. 31. § (6) bekezdése szerinti felelõsségi rendet meghatározó okirat alapján az ajánlatok értékelése a K & Z Horizontál Kft. ügyvezetõjének feladata és az eljárás eredményére tett javaslat jogszerûségéért az e tevékenységben közvetlenül közremûködõ dr. Kovács Attila ügyvezetõ a felelõs.<br>
A Döntõbizottság az eset összes körülményei között mérlegelte azt is, hogy az eljárást lezáró - az ajánlatkérõ képviselõtestülete által hozott - döntés megsemmisítése által a jogsérelem reparálható, hogy a jogsértés csak egy bírálati részszempontot érintett, azt, hogy az ajánlatkérõ és a jogsértésért felelõs személy korábbi eljárásával már megsértette a Kbt.-nak az ajánlatok értékelésére vonatkozó rendelkezéseit. A jogsértésért felelõs személlyel szemben kiszabott bírság összegének megállapításakor a Döntõbizottság tekintettel volt arra is, hogy a felelõs személy üzleti tevékenysége körében hivatásszerûen foglalkozik más szervezetek közbeszerzési eljárásainak lebonyolításával. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságoknál magasabb összegût kell alkalmazni, ezért - ajánlatkérõvel, mint jogi személlyel szemben kettõmillió forint, míg a jogsértésért felelõs magánszeméllyel szemben háromszázezer forint - kiszabása.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, a továbbiakban a jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerinti lehetõségre, mely szerint, ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 10.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>