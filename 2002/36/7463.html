<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7463)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.361/10/2002.<br>
<br>
Tárgy: dr. Kardkovács Kolos, a Közbeszerzések Tanácsa tagja által kezdeményezett jogorvoslati eljárás a Parádfürdõi Állami Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa tagja, dr. Kardkovács Kolos (1011 Budapest, Mária tér 3., a továbbiakban: indítványozó) kezdeményezésére a Parádfürdõi Állami Kórház (3244 Parádfürdõ, Kossuth Lajos u. 221., a továbbiakban: ajánlatkérõ) "egy két munkahelyes, átvilágító és felvételezõ, legalább évi 10 000-15 000 vizsgálat elvégzésére alkalmas, modern, a mai kor kívánalmainak megfelelõ röntgenberendezés, amely lehetõséget ad a késõbbiek során a fejleszthetõségre és egyéb berendezésekkel való kompatibilitásra" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ és egyéb érdekeltek érdemi észrevétele alapján az alábbi tényállást állapította meg:<br>
Ajánlatkérõ 2002. június 19-én a Közbeszerzési Értesítõ 25. számában részvételi felhívást tett közzé meghívásos gyorsított közbeszerzési eljárás megindítására. A beszerzés tárgyát és mennyiségét a következõk szerint határozta meg az ajánlati felhívás 3. a) pontjában: egy két munkahelyes, átvilágító és felvételezõ, legalább évi 10 000-15 000 vizsgálat elvégzésére alkalmas, modern, a mai kor kívánalmainak megfelelõ röntgenberendezés, amely lehetõséget ad a késõbbiek során a fejleszthetõségre és egyéb berendezésekkel való kompatibilitásra.<br>
A részvételi felhívás 2. b) pontja szerint a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#65">Kbt.) 65. §</a> (1) bekezdés a) pontja szerinti meghívásos eljárás alkalmazása feltételének indoka az, hogy a közbeszerzés tárgyának sajátos természete miatt csak korlátozott számú ajánlattevõ alkalmas a szerzõdés teljesítésére, mivel a 3. a) pont szerinti röntgenberendezés forgalmazására csak néhány cég jogosult Magyarországon.<br>
A 2. c) pontban megjelölte az ajánlatkérõ az ajánlattételre felhívni kívánt személyeket: Innomed Medical Orvostechnikai Fejlesztõ és Gyártó Kft., Orel Orvos- és Röntgenelektronikai Kft., Siemens Rt., 7X Orvoselektronikai Kft., GE Medical Systems. A felhívás szerint a megjelölteken kívül az eljárásban való részvételre mindazok jelentkezhetnek, akik alkalmasak a szerzõdés teljesítésére.<br>
A részvételi felhívás 2. d) pontjában ismertette az ajánlatkérõ a gyorsított eljárás alkalmazása feltételének indokolását:<br>
"Az intézetben jelenleg egy több mint 20 éves, elavult, felújításra nem alkalmas röntgengép található, amely több nagyjavításon esett már át. Szakvélemény szerint a gép egy újabb, elõre nem látható idõpontban bekövetkezõ meghibásodást követõen már nem lesz alkalmas a rendeltetésszerû használatra. Mivel a meghibásodás bizonytalan idõn belül bármikor bekövetkezhet, ez a betegellátásban beláthatatlan veszélyhelyzetet idéz elõ. A beszerzési eljárás gyorsítása nélkül a folyamatos betegellátás kerül veszélybe az intézetben, mivel az ott folyó járó- és fekvõbeteg-ellátás miatt az akár emberéletet is befolyásoló diagnosztikai munkát gátolja a berendezés hiánya: Ez a rendkívüli sürgõsség indokolja egy új, megbízható röntgengép gyorsított eljárásban történõ beszerzését. A rendkívüli sürgõsséget megalapozó körülmények nem erednek az ajánlatkérõ mulasztásából."<br>
A részvételi jelentkezés határidejét a részvételi felhívás közzétételének napját követõ elsõ naptól számított 10. napot követõ elsõ munkanapban állapította meg az ajánlatkérõ.<br>
A részvételi jelentkezési határidõben, 2002. július 1-jéig az Orel Orvos- és Röntgenelektronikai Kft., Siemens Rt., 7X Orvoselektronikai Kft., Philips Magyarország Kft. nyújtotta be részvételi jelentkezését.<br>
Dr. Kardkovács Kolos 2002. június 24-én kezdeményezett jogorvoslati eljárást a Döntõbizottságnál az ajánlatkérõ részvételi felhívása ellen. Álláspontja szerint nem állapítható meg a hirdetmény szövegébõl rendelkezésre álló adatok alapján egyértelmûen a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésében foglaltak fennállása. Indítványozta, hogy a Döntõbizottság vizsgálja meg a gyorsított eljárás alkalmazása feltételeinek fennállását. Kérte a jogsértés megállapítását, bírság kiszabását, valamint azt, hogy a Döntõbizottság hívja fel az ajánlatkérõt a Kbt. szabályainak megfelelõ eljárásra. Ideiglenes intézkedésként kérte a közbeszerzési eljárás felfüggesztését.<br>
Indítványa indokaként elõadta, hogy a meghívásos eljárás során gyorsított eljárást akkor lehet alkalmazni, ha azt rendkívüli sürgõsség indokolja. Ez nem eredhet az ajánlatkérõ mulasztásából. Nem vitatja, hogy a betegellátás folyamatos biztosítása, a diagnosztikai képesség fenntartása alapvetõ fontosságú mind az ajánlatkérõ, mind a betegek számára. Ha azonban az ajánlatkérõ számára a beszerzéshez szükséges pénzügyi forrás már hosszabb ideje rendelkezésre áll, akkor vitatható, hogy a rendkívüli sürgõsséget megalapozó körülmények nem erednek az ajánlatkérõ mulasztásából:<br>
A részvételi felhívás 2. c) pontjában a jelenleg használt röntgengép mûszaki állapotával kapcsolatos, az ajánlatkérõ által rögzített információk, valamint a rendszeres és idõszakos karbantartási munkák adatai az ajánlatkérõ számára hosszabb ideje nyilvánvalóvá kellett tegyék a beszerzés szükségességét. Ezért ha a beszerzési eljárás korábbi lefolytatásának valamilyen objektív (az ajánlatkérõ személyén kívüli) akadálya nem állt fenn, alaposan vélelmezhetõ a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésének megsértése.<br>
A Döntõbizottság a kezdeményezés alapján 2002. június 24-én megindította a jogorvoslati eljárást.<br>
Az ajánlatkérõ észrevételében jogsértés hiánya miatt kérte a jogorvoslati eljárás megszüntetését, megítélése szerint a kezdeményezés megalapozatlan, mivel az eljárásuk jogszerû, fennáll a rendkívüli sürgõsség. Elõadta, hogy a szûkös anyagi helyzetük miatt a gép javítására, karbantartására csak akkor került sor, amikor az már halaszthatatlan volt, nagyjavítás az utóbbi években nem is történt. Sorozatos kisebb hibák és mûködésbeli problémák miatt 2002. áprilisában kértek fel egy céget a gép átfogó vizsgálatára. Az errõl készült szakvéleménybõl szereztek tudomást a gép valóságos állapotáról, amely szerint egy újabb meghibásodás esetén a gép már nem javítható, sürgõs cseréje indokolt. A rendkívüli sürgõsséget indokoló körülmények nem erednek a mulasztásukból, mivel a röntgenberendezés mûszaki állapotáról való tudomásszerzéstõl számítva a lehetõ legrövidebb idõn belül intézkedtek a fedezet biztosítása, az eljárás megindítása iránt. A fedezettel kapcsolatban elõadta, hogy a gép becsült értéke jelentõsen meghaladja a 18 millió forintos árubeszerzési értékhatárt. A részvételi felhívás benyújtását megelõzõen 13 millió forint állt a rendelkezésükre. A fedezetet 2002. május elején úgy teremtették elõ, hogy az Egészségügyi Minisztérium vállalta, hogy a havi részletekben utalt mûszervásárlási keretet egy összegben fogják megkapni a teljesítés idõpontjában. Becsatolta a röntgengéprõl készült szakvéleményt, amely szerint a két munkahelyes átvilágító és felvételi munkahely mûszaki állapota nem megfelelõ. Bizonyos részei teljesen elhasználódtak, az avultság következtében nem kizárt a hibás diagnózis. Meghatározta, hogy mely részei szorulnak sürgõs cserére. A berendezések javítása, felújítása alkatrészek hiányában nem lehetséges, illetve gazdaságtalan. A szakértõ összefoglaló megállapítása szerint - az anyagi lehetõségek függvényében - a teljes géppark, de az elhasználódott berendezések cseréje mindenképpen sürgõs.<br>
A Döntõbizottság megállapította, hogy a kezdeményezés nem alapos az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdése szerint az ajánlatkérõ a meghívásos vagy a tárgyalásos eljárás során gyorsított eljárást alkalmazhat, ha azt rendkívüli sürgõsség indokolja. A rendkívüli sürgõsséget indokoló körülmények nem eredhetnek az ajánlatkérõ mulasztásából.<br>
A Döntõbizottság megállapította, hogy a röntgengép mûszaki állapotáról készült szakértõi véleményt 2002. április 18-án vette kézhez az ajánlatkérõ. Ekkor jutott az ajánlatkérõ tudomására, hogy a gép már nem javítható, hanem sürgõsen szükséges a gép részbeni cseréje vagy egy új gép beszerzése, tekintettel arra, hogy korábban nagyjavítást az anyagi lehetõségek hiányában nem végeztek a gépen.<br>
A fentiek alapján a Döntõbizottság álláspontja szerint a beszerzésre a rendkívüli sürgõsség fennállt, figyelemmel arra, hogy az új gép sürgõs beszerzésének elmaradása a betegellátást veszélyezteti.<br>
Vizsgálnia kellett azt is a Döntõbizottságnak, hogy a rendkívüli sürgõsséget indokoló körülmények az ajánlatkérõ mulasztására vezethetõk-e vissza vagy annak rajta kívül álló okai voltak. Ennek során vizsgálta a Döntõbizottság, hogy mikor állt a fedezet az ajánlatkérõ rendelkezésére, mikor volt abban a helyzetben, hogy az eljárást megindítsa, ehhez képest mikor indította meg a közbeszerzési eljárást.<br>
A Döntõbizottság megállapította, hogy a szakvélemény ismeretében 2002. április 25-i ülésén tárgyalt az ajánlatkérõ illetékes bizottsága a szükséges intézkedésekrõl, és döntött abban a kérdésben, hogy nem felújított, hanem új, az igényeknek megfelelõ röntgengépet vásárol, és kérte az ajánlatkérõ vezetõségét, hogy a közbeszerzési eljárás megindítására a szükséges intézkedéseket haladéktalanul tegye meg. A beszerzés becsült értéke alapján ekkor még csak a fedezet egy része állt rendelkezésre. Az ajánlatkérõ a közbeszerzési eljárás elõkészítéseként 2002. május 2-án létrehozta a bírálóbizottságot, valamint megalkotta a mûködési és ügyrendjét. A bizottság 2002. május 7-i ülésén kapott tájékoztatást arról, hogy az elõzõ héten történt megbeszélés alapján az Egészségügyi Minisztérium a szükséges eljárást és a teljesítést követõen az ajánlatkérõnél rendelkezésre álló fedezethez a hiányzó összeget egy összegben biztosítja, azaz a fedezet rendelkezésre áll. Ekkor döntött is a bizottság a meghívásos gyorsított eljárás megindításáról. Az ajánlatkérõ 2002. május 14-én megküldte a részvételi felhívást a Közbeszerzési Értesítõ Szerkesztõbizottságának. A Szerkesztõbizottság hiánypótlási felhívásának teljesítését követõen a hirdetmény 2002. június 19-én jelent meg.<br>
A fentiek alapján a Döntõbizottság álláspontja szerint az ajánlatkérõ akkor került abba a helyzetbe, hogy megindítsa a közbeszerzési eljárást, amikor a fedezet rendelkezésre állt, azaz 2002. május elején, ezzel egy idõben megkezdte a közbeszerzési eljárás elõkészítését, majd haladéktalanul meg is indította a közbeszerzési eljárást. A Döntõbizottság álláspontja szerint nem az ajánlatkérõ mulasztásából erednek a rendkívüli sürgõsséget indokoló körülmények.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdés a) pontja értelmében a Döntõbizottság hivatalból jár el, ha hivatalból való eljárását a Közbeszerzések Tanácsa tagja vagy elnöke - a hatáskörük ellátása során tudomásukra jutott - a 76. § (1) bekezdése szerinti eseményekkel kapcsolatban kezdeményezik.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 24.<br>
<br>
Dr. Bankó Ágnes s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>