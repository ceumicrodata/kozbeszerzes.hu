<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7335)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.392/11/2002.<br>
<br>
Tárgy: a Schmidt és Társai Gépipari Kft. jogorvoslati kérelme a Borsod-Abaúj-Zemplén Megyei Állami Közútkezelõ Kht. ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Schmidt és Társai Gépipari Kft. (8200 Veszprém, Balaton u. 21., képviseli: dr. Szalay Endre ügyvéd, 8200 Veszprém, Bajcsy Zsilinszky u. 8. II/4., a továbbiakban: kérelmezõ) kérelmének, melyet a Borsod-Abaúj-Zemplén Megyei Állami Közútkezelõ Kht. (3529 Miskolc, Soltész Nagy Kálmán u. 173.) "6+6 db sószóró felépítmény az ajánlati dokumentációban részletezett mûszaki jellemzõkkel" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdését, ezért a Döntõbizottság az ajánlati felhívás 11. b) pont 3. francia bekezdésében foglalt, az ajánlattevõnek a szerzõdés teljesítésére alkalmatlanná nyilvánítását tartalmazó elõírását megsemmisíti és az ajánlatkérõvel szemben 1 000 000 Ft, azaz egymillió forint bírságot, Dóczi Lajossal szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi továbbá az ajánlatkérõt és Dóczi Lajost, hogy a bírságokat a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizesse be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. június 26-án nyílt eljárásra szóló ajánlati felhívást tett közzé a fenti tárgyban a Közbeszerzési Értesítõben 5083/2002. szám alatt.<br>
Az ajánlati felhívás 3.a pontjában az ajánlatkérõ meghatározta a beszerzés tárgyát és mennyiségét, a c) pontban nem tette lehetõvé a részajánlattételt az ajánlattevõk számára.<br>
Az ajánlati felhívás 11. a) pontjában az elsõ bekezdésben a mûszaki alkalmasság igazolására kérte az elõzõ 3 év legjelentõsebb szállításainak megnevezését, a teljesítés idejének, címzettjének megnevezésével.<br>
Az ajánlatkérõ a 11. b) pont 3. francia bekezdésében elõírta, hogy az ajánlattevõ a szerzõdés teljesítésére alkalmatlan, ha az elmúlt 2 évben nem tud a jelen közbeszerzés tárgyát képezõ berendezésbõl legalább évi 10-10 db szállításáról magyarországi referenciát igazolni.<br>
Az ajánlattevõ dokumentációt is rendelkezésre bocsátott, mely az ajánlattevõknek szóló útmutatót, továbbá az ajánlati dokumentáció mellékleteit, a követelmények jegyzékét, az ajánlati árak jegyzékét, a mûszaki specifikációt, valamint a szerzõdési feltételeket tartalmazta.<br>
A dokumentációt hárman vásárolták meg.<br>
A kérelmezõ 2002. július 7-én nyújtotta be jogorvoslati kérelmét, melyben kérte a jogsértés megállapítását, az ajánlatkérõ kötelezését a törvény szabályainak megfelelõ eljárásra, az ajánlati felhívás 11. b) pont 3. francia bekezdésében foglalt alkalmatlansági feltétel megsemmisítését, ajánlatkérõvel szemben bírság kiszabását, valamint a költségekben történõ marasztalását.<br>
Kérelme indokaként elõadta, hogy az esélyegyenlõséget sérti és a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésébe ütközik az ajánlatkérõ azon elõírása, mely szerint alkalmatlan a szerzõdés teljesítésére az ajánlattevõ, ha az elmúlt két évben nem tud a jelen közbeszerzés tárgyát képezõ berendezésbõl legalább évi 10-10 db szállításáról magyarországi referenciát igazolni.<br>
Ajánlatkérõ észrevételt tett, mely szerint a közúti közlekedési alágazat 2000. évben 61, 2001. évben 55 sószóró felépítményt szerzett be, mely adat nem tartalmazza az önkormányzatok beszerzéseit, tehát a sérelmezett elõírás nem túlzó, nem sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, illetve az esélyegyenlõséget. Álláspontja szerint a sérelmezett referenciaelõírás nem aránytalan a beszerzés értékéhez képest, az ajánlattevõ értékesítõ cég megbízhatóságát az elõírt darabszám igazolja megfelelõen, valamint a kizárólagos magyarországi referencia elõírását, a beszerzendõ gépek helyszíni ellenõrzése, valamint a szórás során felhasznált hazai anyagok lelõhelye indokolja. A dokumentációt is hárman vásárolták meg, - mely szintén jelzi, hogy az esélyegyenlõség sem sérült.<br>
A Döntõbizottság 2002. július 18-án ideiglenes intézkedésként az eljárást felfüggesztette.<br>
Döntõbizottság a gazdasági és közbeszerzési eljárásban keletkezett iratok, a felek írásbeli és a tárgyaláson tett nyilatkozatai alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság megállapította, hogy az ajánlatkérõ az ajánlattevõk szerzõdés teljesítésére alkalmatlanná minõsítési szempontjai meghatározása során a közbeszerzés tárgyára tekintettel volt, azonban annak mennyiségével, illetve értékével nem arányosan határozta meg az ajánlati felhívás 13. b) pont 3. francia bekezdésében foglalt elõírást.<br>
A Döntõbizottság álláspontja szerint a sérelmezett elõírás nem igazodik a mindösszesen 12 db sószóró felépítmény beszerzésének mértékéhez, ahhoz képest indokolatlanul 40%-kal nagyobb darabszámot követel meg az ajánlattevõktõl, mely aránytalan a beszerzés mennyiségéhez képest.<br>
A Döntõbizottság nem osztotta az ajánlatkérõ álláspontját, mely szerint az adott ajánlattevõ cégnek a szállítási szerzõdés teljesítésével kapcsolatos megbízhatóságának igazolásához szükséges az ajánlat tárgyát képezõ berendezés mennyiségét 40%-kal meghaladó mértékû szállítási referencia elõírás.<br>
A Döntõbizottság álláspontja szerint az ajánlatkérõ a szerzõdés teljesítésére való alkalmatlanságra vonatkozó elõírásait a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a alapján kizárólag pénzügyi, gazdasági és mûszaki vonatkozásban írhatja elõ, az ajánlattevõ szerzõdésszerû teljesítésére vonatkozó biztosítékokat a vonatkozó szállítási szerzõdés tartalmazza a hibás teljesítés és késedelem esetére.<br>
Nem tudta ajánlatkérõ megindokolni a referenciák becsatolásával kapcsolatos további szûkítõ - magyarországi - elõírását. A Döntõbizottság rámutat arra, hogy a referencia az ajánlattevõ korábbi, teljesített szállításaira (befejezett munkáira) vonatkozik, ezért indokolatlan, sõt hátrányos megkülönböztetést eredményezhet ajánlatkérõ részérõl a csak hazai referenciák elfogadásának elõírása.<br>
Az ajánlatkérõ az alkalmatlansági kritériumok meghatározásánál nem sértheti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését olyan alkalmatlansági mérce meghatározásával, mely a beszerzés tárgyához nem igazodik, illetve a beszerzéssel nem áll arányban.<br>
A Döntõbizottság a fenti indokok alapján <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta.<br>
A Döntõbizottság a bírság mértéke megállapításánál - mivel a közbeszerzés értéke a közbeszerzési eljárásnak az ajánlattételi szakaszt megelõzõ szakaszára figyelemmel nem volt megállapítható - figyelembe vette, hogy a jogsértés reparálható, valamint ajánlatkérõ segítõ, együttmûködõ magatartását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján történõ bírság kiszabását az ajánlatkérõ a felelõsségi rendet tartalmazó nyilatkozata alapján a teljes eljárásért felelõs személlyel szemben alkalmazta.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 30.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>