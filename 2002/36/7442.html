<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7442)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.371/11/2002.<br>
<br>
Tárgy: a Saleslaner-Miettex Kft. kérelmezõ jogorvoslati kérelme a Dél-magyarországi Áramszolgáltató Rt. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Salesianer-Miettex Kft. (1119 Budapest, Nándorfejérvári u. 42-44., továbbiakban kérelmezõ) kérelmének, melyet a Dél-magyarországi Áramszolgáltató Rt. (6720 Szeged, Klauzál tér 9., képv.: dr. Michna Csaba jogtanácsos, továbbiakban: ajánlatkérõ) mint ajánlatkérõ "DÉMÁSZ Rt. és két leányvállalata részére, a DÉLÁSZ és PRIMAVILL Hálózatszerelõ Kft. dolgozói részére szükséges munkaruha biztosítása, hetenkénti tisztítása és javítása, 850 fõ részére" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a Közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, és ezért a Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, felek nyilatkozatai és a tárgyaláson elhangzottak alapján az alábbi tényállást állapította meg:<br>
Ajánlatkérõ 2002. április 24. napján a Közbeszerzési Értesítõ (K. É.) 17. számában közzétett ajánlati felhívással, nyílt közbeszerzési lejárást indított a rendelkezõ részben meghatározott beszerzés tárgyában.<br>
A felhívás 13. a) pontja szerint az ajánlatok elbírálásának szempontjai: az összességében legelõnyösebb ajánlat:<br>
részszempontok	súlyszámok<br>
- ajánlati ár (induló)	30<br>
- árváltozás a termelõi árindex %-ában	20<br>
- nyersanyag összetétel (pamut, mûszál %)	10<br>
- szakítóerõ (N)	5<br>
- varrat menti fonalcsúszás (mm-ben)	5<br>
- kopásállóság (fordulatok száma önmagával koptatva)	5<br>
- méretváltozás (%-ban)	5<br>
- színtartósság fénnyel szemben	10<br>
- színtartósság mosással szemben	10<br>
Az értékelés során adható pontszámok: 100-120.<br>
Az értékelés módja minden részszempont esetében a legjobbnak minõsített ajánlat kapja a maximális pontszámot, a további ajánlatokat ehhez arányosítva értékeli az ajánlatkérõ. A szabványokban elõírt kedvezõbb minõséget biztosító ajánlatok kerülnek értékelésre. Ajánlatkérõ nem tette lehetõvé részajánlat tételét.<br>
Ajánlatkérõ dokumentációt is készített, melynek II.3. pontjában határozta meg a mûszaki követelményeket. Az ajánlati egységárakat a dokumentáció 1. sz. melléklete szerinti KERESKEDELMI AJÁNLATI ÛRLAP-on kellett megadni.<br>
A dokumentáció 15. pontjában ajánlatkérõ elõírta, hogy "A beadott ajánlat csak akkor érvényes, ha az Ajánlattevõ az ajánlati ûrlap minden sorát egyértelmûen és értékelhetõen kitölti. Azt az ajánlattevõt, aki hiányosan tölti ki az ajánlati ûrlapot, az eljárásból ki lehet zárni."<br>
Az ajánlattételi határidõig, 2002. június 4-ig kérelmezõ, LINDSTRÖM Kft., a Miskolci Patyolat Rt., és a VEKTOR Szövetkezet tett ajánlatot. Ajánlatkérõ értékelte az ajánlatokat és az ajánlati felhívás szerinti idõpontban, 2002. június 19-én kihirdették az eredményt, az eljárás nyertese a VEKTOR Szövetkezet, második helyezett a kérelmezõ. Az összegzés szerint a LINDSTRÖM Kft. és a Miskolci Patyolat Rt. ajánlatát alkalmatlanság miatt kizárták az eljárásból.<br>
Kérelmezõ 2002. június 26-án nyújtott be jogorvoslati kérelmet, melyet a Döntõbizottság felhívásra 2002. július 4-én hiánypótolt.<br>
Kérelmezõ kiegészített kérelmében ajánlatkérõ értékelését sérelmezte, álláspontja szerint az értékelést nem a felhívásban elõírt arányosítás és súlyozás módszere alapján végezte el ajánlatkérõ.<br>
Kérte, hogy a Döntõbizottság állapítsa meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének a megsértését és az eljárást lezáró döntést semmisítse meg, valamint kötelezze ajánlatkérõt a költségek viselésére. Kérte továbbá ideiglenes intézkedéssel az eljárás felfüggesztését.<br>
A Döntõbizottság ideiglenes intézkedést nem alkalmazott, mivel az alkalmazás törvényi feltételei már nem álltak fenn a hiánytalan kérelme benyújtásának idõpontjában.<br>
Ajánlatkérõ észrevételében elõadta, hogy mivel a kizárások miatt csak két ajánlatot kellett értékelni ezért a két szélsõ értékeket tartalmazó ajánlat között nem kellett sort keríteni a pontszám-arányosításra. A tárgyaláson elõadta, hogy álláspontja szerint nincs olyan módszer, amely két ajánlatot figyelembe véve ne okozna torzításokat. Elõadta, hogy volt olyan ajánlati elem, ahol az eltérés 20% feletti volt, így az arányosítás módszerét alkalmazva ez azt jelentené, hogy a ponthatár, alsó határa (100 pont) alatti pontszámot jelentene, de nem akartak az alsó határ alá menni, ezért csak a maximális és minimális pontszámok kerültek kiosztásra.<br>
A tárgyaláson ajánlatkérõ is elismerte, hogy nem a megadott arányosítási elv figyelembevételével osztotta ki a pontszámokat az ajánlatok értékelendõ tartalmi elemeire. Saját, az eredményhirdetés alapját képezõ pontozását felülvizsgálta és ismételten elvégezte arányosítással a pontozást, de az ajánlati ár részszempont értékeléséhez további két tartalmi elem - nevezetesen a fiókos szekrény és a gyûjtõs szekrény heti bérleti díját - is bevonta az értékelés körébe, az egyszeri szolgáltatási díjakat továbbra sem értékelte.<br>
Kérik az alaptalan kérelmet elutasítani, és a közbeszerzési eljárással kapcsolatos döntést helyben hagyni.<br>
Ajánlatkérõ a szerzõdést a nyertes ajánlattevõvel megkötötte.<br>
A Döntõbizottság megállapította, hogy a kérelmezõ jogorvoslati kérelme az alábbiak szerint alapos.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése alapján az ajánlati felhívásnak és dokumentációnak megfelelõ, tehát érvényesnek minõsített ajánlatokat vagy a legalacsonyabb összegû ellenszolgáltatás, vagy pedig az összességében legelõnyösebb ajánlat szempontja alapján bírálhatja el.<br>
Jelen ügyben ajánlatkérõ az összességében legelõnyösebb ajánlat szempontja szerint kívánta elbírálni az ajánlatokat, ennek megfelelõen a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2)-(3) bekezdéseinek eleget téve az ajánlati felhívásban meghatározta a részszempontokat, amelyek az összességében legelõnyösebb ajánlat megítélésére szolgálnak, és meghatározta az egyes szempontok súlyszámát.<br>
A felhívásban az elsõ értékelési részszempont az ajánlati ár (induló) volt megadva 30-as súlyszámmal. Ajánlatkérõ a dokumentáció 9. oldalán a 13. pontban az ajánlatok elbírálási szempontjainál lényegében a felhívásban foglaltakat ismételte meg, új információt nem adott.<br>
A rendelkezésre álló iratokból megállapítható, hogy az ajánlatkérõ az ajánlati árat kizárólag a dokumentáció 1. sz. melléklete szerinti kereskedelmi ajánlati ûrlapon felsorolt heti, illetve egyszeri szolgáltatások egységárainak megadásával kérte.<br>
Az ajánlati ár tehát az ajánlati ûrlapon megadni kért egységárakból áll össze, amelyeket ajánlatkérõnek értékelni kell. Nem vitatja a Döntõbizottság azt, hogy ajánlatkérõ számára az ajánlati ár elemei között jelentõsebb a heti rendszerességgel jelentkezõ díjak mint a szerzõdés teljesítése során felmerülõ egyszeri szolgáltatási díjak. Ajánlatkérõ ezen szempontjait azonban a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1)-(4) bekezdéseiben megfogalmazott követelmények betartásával érvényesítheti.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés e) pontja szerint, ha a részszempont körében alszempontok is meghatározásra kerülnek, alszempontonként azok - tényleges jelentõségével arányban álló - súlyszámát is meg kell adni.<br>
Ha erre nem került sor a felhívásban, úgy ajánlatkérõ a közbeszerzési eljárás további szakaszában az értékelés során jogszerûen már nem tekinthet el a részszempont egyes tartalmi elemeinek a figyelembevételétõl, arra hivatkozással, hogy azok számára kisebb jelentõséggel bírnak.<br>
A fentiek alapján a Döntõbizottság álláspontja, hogy nem járt el ajánlatkérõ jogszerûen akkor, amikor úgy oldotta meg az ajánlati ár részszempont értékelését, hogy az egyszeri szolgáltatásra tett ajánlati egységárakat (egyszeri szolgáltatás Ft/db) figyelmen kívül hagyta, kizárólag az ajánlati ûrlap elsõ négy tételére tett egységár alapján képzett ajánlati árakat hasonlította össze az értékelésnél.<br>
Megállapítható, hogy az ajánlati ár értékelésénél ajánlatkérõ nem vett figyelembe minden ajánlati elemet, hanem azok közül önkényesen kiragadva négy tételt, azok közül is 2-2 tételt jelentõsen eltérõ súllyal vett figyelembe. Ezen túlmenõen a saját maga által önkényesen képzett ajánlati árakat nem a felhívás szerint megadott arányosság elve alapján hasonlította össze, hanem a kedvezõbb értékre maximális pontszámot a kedvezõtlenebbre minimális pontszámot adott.<br>
Ajánlatkérõ számára az alábbiak szerint a törvény elõírja - a Kbt 55. § (6) bekezdésben -, hogy az ajánlatok értékelése során hogyan kell eljárnia:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ a fent kifejtett indokok alapján nem tartotta be a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtakat az ajánlatok értékelésénél, egyrészt az ajánlati ár meg sem határozható, csak az egyes egységárak, azok közül pedig nem minden elemet értékelt ajánlatkérõ, továbbá az általa alkalmazott módszer nem felel meg a felhívásában elõírtaknak.<br>
A Döntõbizottság nem értett egyet azon ajánlatkérõi elõadással, miszerint nincs olyan arányosítási módszer, amelyet két ajánlat esetén alkalmazhatna, ugyanis ajánlatkérõ az ajánlati felhívásban meghatározott értékelési módszernek maradéktalanul azzal a számítási módszerrel is ki lehet elégíteni két ajánlat összehasonlításánál, hogy a kedvezõbb ajánlati elem kapja a maximális pontszámot, és a rendelkezésre álló ponttartományban a pontszámokat az ajánlati elemek arányában osztom el. Ajánlatkérõ az arányosításnál nem alkalmazta ezt a módszert, sem más arányosítási módszert, így az ajánlati elemek 20%-nál nagyobb eltérése esetén, hogy a megadott ponttartományon belül maradjon 100 pontra korrigálta a kedvezõtlenebb elem pontszámát függetlenül az eltérés nagyságától. Ez a módszer az arányosság elvét a 20%-nál nagyobb eltérések esetében nem tudja kezelni jelen esetben amikor a megadott ponthatárok: 100-120.<br>
Tekintettel a fent leírtakra a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésében meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, a bírság összegét a törvényi minimum összegében állapította meg. A bírság összegének megállapításánál az elkövetett jogsértésre volt tekintettel alapvetõen.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 1.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>