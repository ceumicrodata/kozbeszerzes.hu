<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7466)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.372/10/2002.<br>
<br>
Tárgy: a Park és Kert Kft. jogorvoslati kérelme a Stadion Invest Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Park és Kert Kft. (2310 Szigetszentmiklós, Kántor u. 4-6., a továbbiakban: kérelmezõ) által a Stadion Invest Rt. (1015 Budapest, Hattyú u. 14. III. em., képviseli: dr. Misefay Tibor jogtanácsos, 1061 Budapest, Andrássy út 19., a továbbiakban: ajánlatkérõ) "az országos stadionrekonstrukciós programmal érintett, a jelenlegi állapot szerint 32 db futballstadion gyeppel borított küzdõterének kertépítészeti kivitelezési munkái, és a fenntartáshoz szükséges karbantartó eszközök beszerzése" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. július 25-én a Közbeszerzési Értesítõ 30. számában részvételi felhívás közzétételével a rendelkezõ részben meghatározott tárgyú tárgyalásos közbeszerzési eljárást kezdeményezett. Ajánlatkérõ a részvételi felhívást 2001. augusztus l-jén helyesbítette.<br>
A részvételi felhívás 3. c) pontjában ajánlatkérõ meghatározta azt, hogy a beszerzés tárgyára részajánlatot lehet tenni. A részvételi felhívás 3. d) pontjában ajánlatkérõ a részajánlat tételének módját az alábbiak szerint határozta meg:<br>
"A részajánlat tételének szempontja: kizárólag kétféle részajánlat adható be. Az egyik részajánlat új zöldfelületi rendszerek létesítésére, a másik részajánlat a meglévõ zöldfelületi rendszerek felújítására vonatkozóan adható az ajánlatkérési dokumentációban foglaltak szerint."<br>
A felhívás 9. d) pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlyszámával, valamint az egyes részszempontokra adható ponthatárokat.<br>
A részvételi jelentkezési határidõ 2001. augusztus 22. volt, mely idõpontig 8 részvételi jelentkezés érkezett. Részvételi jelentkezést nyújtott be a kérelmezõ, a LIÁN Kht., az Eurogreen-Tiszafa Kft., a NYÍR-flop Kft., a Szarvasi Zöldpázsit Kft., a Tadak-Nett Kft., a Mester-Nívó Kft. és a KITE Rt.<br>
A részvételi szakasz 2001. szeptember 7-én megtartott eredményhirdetésén ajánlatkérõ a 8 beérkezett jelentkezés közül 6-ot alkalmatlannak, illetve érvénytelennek minõsített, míg a LIÁN Kht. és kérelmezõ jelentkezését érvényesnek és alkalmasnak nyilvánította.<br>
2001. szeptember 18-án ajánlatkérõ írásban ajánlattételre hívta fel a 2 alkalmasnak minõsített jelentkezõt.<br>
2001. október 3-ig a megjelölt ajánlattételi határidõig mindkét ajánlattevõ benyújtotta ajánlatát, melyet a Kbt elõírásai alapján bontottak fel.<br>
Ajánlatkérõ 2001. október 12-én értesítette ajánlattevõket, hogy az elsõ tárgyalás idõpontját 2001. október 17-re halasztja, majd e napon 12.00 órakor a LIÁN Kft.-vel, míg 13.00 órakor kérelmezõvel kívánt tárgyalni.<br>
Az elsõ tárgyaláson ajánlatkérõ tájékoztatta kérelmezõt, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján ajánlata érvénytelen, ezért az eljárás további szakaszában nem vehet részt.<br>
Kérelmezõ 2001. október 26-án jogorvoslati kérelmet nyújtott be, melyben az eljárás lefolytatásának jogszerûségét és ajánlatának érvénytelenné minõsítésének jogszerûségét vitatta. A Döntõbizottság a hivatalból kiterjesztett jogorvoslati eljárás eredményeképpen ajánlatkérõ ajánlati felhívását és annak megküldését követõ döntéseit a 672/8/2001. sz. határozatában megsemmisítette.<br>
Ajánlatkérõ a Döntõbizottság fenti számú határozatának megfelelõ új ajánlati felhívást és dokumentációt készített, melyet 2002. február 20-án a 2 alkalmasnak minõsített ajánlattevõnek megküldött.<br>
A felhívás 5. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat azok súlyszámával. Az alábbiak szerint:<br>
részszempontok	súlyszámok<br>
- ajánlati ár	60<br>
- az ajánlatkérési dokumentációban elõírtaknál kedvezõbb idõtartamú szavatossági és jótállási idõszak	10<br>
- az egyes stadionokra vonatkozó megrendeléstõl számított teljesítési határidõ	10<br>
- az ajánlatkérési dokumentációban elõírtaknál kedvezõbb mûszaki paraméterek	10<br>
- az ajánlatkérési dokumentációban elõírtaknál kedvezõbb fizetési feltételek vállalása	10<br>
- kis- és középvállalkozások részvételi esélyének növelése	10<br>
Az adható pontszámokat 1-10 határozta meg ajánlatkérõ.<br>
A felhívás 8. pontjában a bírálati szempontok rövid kifejtését ismertette ajánlatkérõ.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket, az ajánlat mûszaki és pénzügyi tartalmát és mellékleteket, melyek tartalmazzák a stadionok és az elvégzendõ munkarészek felsorolását.<br>
Ajánlatkérõ az ajánlati dokumentáció 3.4. pontjában 10 mûszaki kategóriába sorolta a rekonstrukciós munkákat, melyekhez kategóriánként meghatározta a mûszaki tartalmat, ezt 15 munkafázisba sorolta, melyeket mennyiségi egységenként anyag- és díjösszegegységekre bontva kért megadni.<br>
Az ajánlattételi határidõig 2002. március 20-ig mindkét ajánlattevõ benyújtotta ajánlatát.<br>
Az ajánlatokat ajánlatkérõ bizottsága értékelte, majd az elsõ tárgyalás idõpontjában - március 26-án - elõször kérelmezõvel, majd LIÁN Kht. képviselõjével tárgyalt ajánlatkérõ. A 2. tárgyalás idõpontjára - 2002. április 4-re - ajánlattevõk a jegyzõkönyv szerinti módosított ajánlatokat elkészítették. Ajánlatkérõ bizottsága ismét értékelte az ajánlatokat, majd 2002. április 9-én eredményt hirdetett, melyen a LIÁN Kht. ajánlatát hirdette ki nyertesnek.<br>
Kérelmezõ az ajánlatkérõ eljárást lezáró döntése ellen 2002. április 10-én jogorvoslati kérelmet nyújtott be.<br>
A Döntõbizottság a D.190/15/2002. számú határozatával ajánlatkérõnek az eljárást lezáró döntését megsemmisítette.<br>
Ajánlatkérõ ezt követõen élve a <a href="http://net.jogtar.hu/jr/gen/getdoc.cgi?docid=99500040.tv#20">Kbt. (2002.</a> január 1-je elõtt hatályos) 88. § (6) bekezdése szerinti lehetõséggel az ajánlatokat újra értékelte.<br>
Az ismételt értékelés alapján ajánlatkérõ az eredményhirdetést 2002. június 6-án tartotta meg, mely szerint a nyertes a LIÁN Kht. ajánlata. Ajánlatkérõ az eredményhirdetési eljárás során az ajánlattevõknek az összegzés mellékleteit képezõ - az ajánlatok pontozásos értékelését, az egyes bírálati részszempontnál figyelembe vett tartalmi elemeket és az I. bírálati részszempontban figyelembe vett ajánlati árak megállapítására vonatkozó indokolást tartalmazó - adatlapokat átadta, és ismertette az összegzés adatait.<br>
Ajánlatkérõ 2002. június 11-én megküldte az ajánlattevõknek az összegzés az eljárásról címû iratot és az I. bírálati részszempontban figyelembe vett ajánlati árak megállapítására vonatkozó indokolás kiegészítését, melyeket kérelmezõ 2002. június 12-én vett kézhez.<br>
Kérelmezõ 2002. június 26-án nyújtott be jogorvoslati kérelmet, melyet 2002. július 4-én és a tárgyaláson tett nyilatkozatával kiegészített és pontosított. Kérelmezõ kérte a jogsértés megállapítását, a Lián Kht. ajánlata érvényességének felülvizsgálatát, az eljárást lezáró döntés megsemmisítését, a szerzõdéskötés megtiltását és ajánlatkérõ kötelezését a költségek viselésére. Kérelme indokaként elõadta, hogy a Lián Kht. ajánlata lehetséges, hogy nem teljes körû, így nem felel meg az ajánlati felhívásnak és ezért érvénytelen. Sérelmezte, hogy ajánlatkérõ egyoldalúan módosította ajánlata mûszaki tartalmát, és az egyes elemek mûszaki paramétereit, olyan árakat állapított meg amelyre nem volt rálátása. Továbbá nem volt lehetõsége az egységárak és a mûszaki tartalom összehasonlításának áttekintésére.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy jogorvoslati kérelem az eredményhirdetéshez képest - melyen a kérelmezõ az általa vélelmezett jogsértésrõl tudomást szerzett - elkésett. Az ajánlatok értékelése során szakértõt vett igénybe, és a két ajánlat értékelése jogszerûen történt. Az értékelés és az eredményhirdetés során a Kbt. rendelkezései szerint járt el. Kérte a jogorvoslati kérelem elutasítását.<br>
Egyéb érdekelt érdemi észrevételt nem tett.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság elõször a jogorvoslati kérelem elkésettségének kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A jogorvoslati kérelem elkésettsége kérdésével kapcsolatban a Döntõbizottság megvizsgálta azt, hogy mely idõpontban jutott az általa vélelmezett jogsértés a kérelmezõ tudomására.<br>
Ajánlatkérõ az eredményhirdetést - melyen a kérelmezõ képviselõi is jelen voltak és a jogorvoslati kérelem egyes részeinek alapját képezõ kifogásaikat elõ is adták - 2002. június 6-án tartotta. Ajánlatkérõ az eredményhirdetési eljárás során az ajánlattevõknek az összegzés mellékleteit képezõ - az ajánlatok pontozásos értékelését, az egyes bírálati részszempontnál figyelembe vett tartalmi elemeket és az I. bírálati részszempontban figyelembe vett ajánlati árak megállapítására vonatkozó indokolást tartalmazó - adatlapokat átadta, melyek átvételét mind a LIÁN Kht., mind a kérelmezõ képviselõi az iratok egy példányán aláírásukkal igazoltak.<br>
A Döntõbizottság a jogorvoslati kérelem alapján az összegzés mellékleteit képezõ - az ajánlatok pontozásos értékelését, az egyes bírálati részszempontnál figyelembe vett tartalmi elemeket és az I. bírálati részszempontban figyelembe vett, ajánlati árak megállapítására vonatkozó indokolást tartalmazó - adatlapok tartalmát hasonlította össze - figyelembe véve a tárgyaláson elhangzott nyilatkozatokat - az ajánlattevõk részére 2002. június 11-én megküldött indokolás kiegészítés tartalmával.<br>
I. munkarész<br>
Kérelmezõ tárgyaláson tett nyilatkozata szerint a jogsérelem abban valósul meg, hogy ajánlatkérõ az általa az ajánlatban megadott 40 cm vastagságú földkiemelés egységárát 50 cm vastagságú földkiemelés egységárára korrigálta. Az indokolásban szerepelt az ajánlatok 50 cm vastagságú földkiemeléssel és 30 cm paplandrénnel való értékelése, így a Döntõbizottság álláspontja szerint az indokolás kiegészítés e munkarész tekintetében nem tartalmazott releváns új tényt.<br>
II. munkarész<br>
Kérelmezõ álláspontja szerint e munkarésszel kapcsolatos szövegrész az I. munkarész indokolásában szereplõ adatok ellentmondásait emeli ki, konkrét többletinformációt a kérelmezõ nem tudott megjelölni. Sérelmezte még a munkarész értékelésével kapcsolatban az alternatív ajánlatának elutasítását, mely ajánlatában 2/b pontban szerepel. Az eredményhirdetési jegyzõkönyv tanúsága szerint ajánlatkérõ az eredményhirdetésen megindokolta az alternatív ajánlat figyelmen kívül hagyását. Ennek alapján a Döntõbizottság álláspontja szerint az indokolás kiegészítés e munkarész tekintetében nem tartalmazott releváns új tényt.<br>
III., V., VI. munkarészek<br>
Kérelmezõ tárgyaláson tett nyilatkozata szerint - mely megegyezik a Döntõbizottság álláspontjával - a kiegészítés e munkarészek tekintetében nem tartalmaz többletinformációt az indokoláshoz képest.<br>
VII. munkarész<br>
Az indokolásban szerepelt az, hogy milyen paraméterû öntözõrendszereket vett figyelembe az értékelés során ajánlatkérõ, és a kérelmezõ alternatív ajánlati elemeivel kapcsolatos ajánlatkérõi álláspont már a tárgyalások során rögzítésre került, továbbá az, hogy ajánlatkérõ nem határozta meg azt, hogy a Lián Kht. milyen típusú öntözõrendszerre tett ajánlatot, nincs összefüggésben a vélelmezett jogsértéssel, így a Döntõbizottság álláspontja szerint az indokolás kiegészítés e munkarész tekintetében nem tartalmazott releváns új tényt.<br>
XV. munkarész<br>
Az indokolásban szerepeltek a figyelembe vett pályafûtési rendszerek esetében az értékelés alapjául szolgáló technikai paraméterek, melyeket az indokolás kiegészítésben csak megismételt ajánlatkérõ, így a Döntõbizottság álláspontja szerint az indokolás kiegészítés e munkarész tekintetében nem tartalmazott releváns új tényt.<br>
A fentiek alapján a kérelmezõ azon nyilatkozatát, hogy csak az indokolás kiegészítésbõl szereztek tudomást az általuk vélelmezett jogsértésrõl, a Döntõbizottság nem fogadta el, mert az indokoláskiegészítés nem tartalmazott olyan új adatokat, amelyekbõl a kérelmezõ az általa korábban megismert iratokhoz képest új - jogsértésre utaló - információkat szerezhetett, így a tudomásszerzés idõpontjaként az eredményhirdetést kell alapul venni.<br>
Az eredményhirdetési eljárás, melyen az összegzés mellékleteit képezõ - az ajánlatok pontozásos értékelését, az egyes bírálati részszempontnál figyelembe vett tartalmi elemeket és az I. bírálati részszempontban figyelembe vett ajánlati árak megállapítására vonatkozó indokolást tartalmazó - adatlapokat kérelmezõ átvette és tartalmukról tudomást szerzett 2002. június 6-án volt, így ettõl az idõponttól kell számítani a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõt, melynek utolsó napja jelen esetben 2002. június 21. A kérelmezõ 2002. június 26-án adta nyújtotta be jogorvoslati kérelmét.<br>
A fentiek alapján a Döntõbizottság megállapította, hogy kérelmezõ a Kbt. hivatkozott rendelkezése szerinti jogvesztõ határidõn túl nyújtotta be a jogorvoslati kérelmét, így az elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította, tekintettel a Kbt. 79. § (7) bekezdésében és a 80. § (4) bekezdésében foglaltakra is.<br>
Tekintettel arra, hogy a jogorvoslati eljárás kérelemre vagy hivatalból indul és jelen esetben hivatalból kezdeményezése nem történt, ezért a jogorvoslati kérelem elkésettségének megállapítása után a jogorvoslati kérelemben foglaltakat a Döntõbizottság nem vizsgálta.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 5.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>