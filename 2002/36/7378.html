<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7378)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.399/9/2002.<br>
<br>
Tárgy: a Döntõbizottság elnöke által kezdeményezett jogorvoslati eljárás a Gyõr-Moson-Sopron Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által Gyõr-Moson-Sopron Megyei Önkormányzat (9021 Gyõr, Árpád u. 32., a továbbiakban: ajánlatkérõ) "Színpadtechnikai berendezések kivitelezése a Bartók Béla Megyei Mûvelõdési Központban" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. július 4-én tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást kíván lefolytatni a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés a) és b) pontja alapján. A megküldött tájékoztatójához csatolta az ajánlati felhívását. Közölte továbbá, hogy korábbi közbeszerzési eljárásának a nyertese a Mélyépítõ Kft. volt.<br>
A Döntõbizottság elnöke 2002. július 11-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
A Döntõbizottság a jogorvoslati eljárást megindította, és 2002. július 30-án 9.00 órára tárgyalást tûzött ki.<br>
Ajánlatkérõ érdemi észrevételében bejelentette, hogy ajánlati felhívását az ajánlattételre felhívott részére nem küldte ki, így a közbeszerzési eljárását sem indította meg. Elõadta, hogy ajánlatkérõ egyenlõre nem kíván ilyen fajta közbeszerzési eljárást lefolytatni. Korábban azt feltételezte, hogy a Döntõbizottság elnökének engedélye szükséges tárgyalásos eljárás lefolytatásához.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik.<br>
A Döntõbizottság e rendelkezésre tekintettel megállapította, hogy ajánlatkérõ részérõl nincs közbeszerzési eljárás folyamatban az eljárás tárgyára.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást, ha megindításra vagy folytatásra okot adó körülmény már nem áll fenn, megszünteti.<br>
A Döntõbizottság megállapította, hogy folytatásra okot adó körülmény nem áll fenn, figyelemmel arra, hogy közbeszerzési eljárás nincs folyamatban, ezért a jogorvoslati eljárást az Áe. 14. § (2) bekezdése alapján megszüntette.<br>
Tájékoztatja a Döntõbizottság ajánlatkérõt, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése értelmében a Döntõbizottság elnöke részére a tájékoztatót a hirdetmény közzététele nélküli tárgyalásos eljárás megkezdésekor kell megküldeni az e szakaszban elõírt tartalommal.<br>
Tájékoztatja a Döntõbizottság a feleket, hogy a kitûzött tárgyalás a fentiekre tekintettel nem kerül megtartásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 29.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>