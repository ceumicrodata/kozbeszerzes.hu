<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7480)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.406/12/2002.<br>
<br>
Tárgy: a BKF Kommunikációs Rt. jogorvoslati kérelme a Külügyminisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BKF Kommunikációs Rt. (1148 Budapest, Nagy Lajos király útja 1-9., továbbiakban: kérelmezõ) jogorvoslati kérelmének - melyet dr. Sebõk Cecília ügyvéd (1211 Budapest, Táncsics u. 62.) által képviselt Magyar Köztársaság Külügyminisztériuma (1027 Budapest, Bem rkp. 47., továbbiakban: ajánlatkérõ) az EU közvélemény-felkészítési programhoz kapcsolódó országos Telefonos Tájékoztató Szolgálat (EUTTSZ) teljes körû mûködtetése tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését.<br>
A jogsértés miatt a Döntõbizottság ajánlatkérõnek a hatodik és hetedik részszempontból való értékelését megsemmisíti, valamint 1 000 000 Ft, azaz egymillió forint bírság megfizetésére kötelezi ajánlatkérõt.<br>
Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
Kötelezi még ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a rendelkezõ részben megjelölt beszerzéstárgyában. Az eljárás lebonyolítására az OKFON Kft. részére adott megbízást: A jelentkezési határidõig, február 18-ig hét jelentkezõ nyújtott be jelentkezést, közülük ajánlatkérõ kérelmezõt, a DHV Mol. Kft.-t, az Euro Info Service Kft.-t, a GJW Politikai Tanácsadó Kft.-t, a Nemzeti Lap- és Könyvkiadó Kft.-t hívta fel ajánlattételre, a felhívottak - ez utóbbi cég kivételével - ajánlatot tettek.<br>
Ajánlatkérõ az összességében legelõnyösebb ajánlat elbírálási szempontot választotta, az elbírálás részszempontjai és alszempontjai, illetve az ezekhez rendelt súlyszámok a következõk voltak:<br>
<br>
1. A KETTSZ mûködtetésének átfogó koncepciója, problémaérzékenység	20<br>
- Az ajánlat megfelelése a kormányzati kommunikációs stratégiának. Célok, eszközök, célcsoportok ismerete, konzisztencia	5<br>
- Mobilizációs szakasz speciális jellegének, kommunikációs sajátosságainak figyelembevétele	5<br>
- Hozzáadott érték, kreativitás, innovatív megoldások	5<br>
- Veszélyek és lehetõségek felismerése, felkínált megoldások	5<br>
<br>
2. Egyes területeken megajánlott szolgáltatások tartalma, kiterjedése megoldások minõsége	30<br>
- Központi egység	6<br>
- EIP munkájának támogatása	6<br>
- Adatbázis, Web-felület	6<br>
- Telefonos tájékoztató szolgálat	6<br>
- Infrastruktúra mûködtetése	6<br>
<br>
3. Menedzsment	25<br>
- Személyi állomány összetétele, szervezeti felépítés ésszerûsége	10<br>
- Személyi állomány bõvítése az egyes szakaszokban	5<br>
- Kapcsolattartás a KüM-mel	10<br>
<br>
4. Szolgáltatás beindítására vállalt határidõk, ütemterv	25<br>
- Ütemterv kidolgozottsága, illeszkedés az elvárásokhoz	15<br>
- Vállalt határidõk	10<br>
<br>
5. Szolgáltatás mérhetõsége, kvantitatív jellemzõk	20<br>
- Minõség-ellenõrzési eljárások	10<br>
- Kvantitatív jellemzõk	10<br>
<br>
6. Ajánlott garanciák	10<br>
<br>
7. Ajánlati ár	20<br>
- Havidíj	10<br>
- Terhelésarányos változó rész	10<br>
Adható pontszámtartomány: 1-10.<br>
Ajánlatkérõ a július 10-én tartott eredményhirdetésen a GJW Politikai és Kommunikációs Tanácsadó Kft. ajánlatát hirdette ki nyertesnek (1408,8 összpontszámmal), második legkedvezõbb ajánlatot tevõnek a kérelmezõt (1351,6 összpontszámmal).<br>
Kérelmezõ július 15-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ értékelését és az egyes részszempontokra/alszempontokra adott pontszámok megfelelõ indokolásának hiányát.<br>
A jogorvoslati eljárásban tartott tárgyaláson módosított kérelme szerint az elsõ részszempont harmadik és negyedik, a második részszempont harmadik, a harmadik részszempont harmadik alszempontból való értékelését, valamint a negyedik, hatodik és hetedik részszempontból való értékelést kifogásolta.<br>
Kérte a jogsértés megállapítását, ajánlatkérõ eljárást lezáró döntésének megsemmisítését és annak megállapítását, hogy ajánlata kedvezõbb volt, mint a nyertesé.<br>
A Döntõbizottság megvizsgálta kérelmezõ kérelmének megalapozottságát a kérelemben és a tárgyaláson elõadottak, az ajánlatkérõ írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján.<br>
Az elsõ részszempont harmadik alszempontjára a kérelmezõ és a nyertes azonos, 9-9 pontot kapott.<br>
Kérelmezõ azért kifogásolja az értékelést, mert ajánlatkérõ a dokumentáció 3.6. pontjában rögzített elvárása ellenére nem értékelte javára a "domain" név használati jogának biztosítására és a 17 millió Ft-os médiacsomagra tett ajánlatát, ugyanakkor a nyertes javára olyan megoldást értékelt (2003. évre vonatkozó reklám- és pr-tevékenység), ami nem volt a kiírás tárgya.<br>
Ajánlatkérõ arra hivatkozott, hogy más ajánlattevõ (az Euro Info Service Kft.) is tett ajánlatot a "domain" név használatra, mivel ilyen irányú elvárása a kiírás szerint nem volt, ezt nem értékelte egyik ajánlattevõ javára sem. Ugyancsak nem tartott igényt médiacsomag akár térítéses, akár ingyenes átadására sem, ezért nem jelentett kérelmezõ számára elõnyt a 17 millió Ft-os médiacsomag ingyenes átadására vonatkozó ajánlat.<br>
Az ajánlati dokumentáció kérelmezõ által hivatkozott 3.6. pontja kiemeli, hogy fontosnak tartja a beszerzés tárgya szerinti egyes szolgáltatások biztosítását "különös tekintettel a nyilvánosság számára." A Döntõbizottság álláspontja szerint alapvetõen a médiákon keresztül lehet eljutni a nyilvánossághoz, ezért kérelmezõnek a szóban forgó ingyenes médiahasználatra vonatkozó ajánlata elõnyt jelent. Viszont ugyanezt a célt szolgálja a nyertes javára az összegzésben elõnyként megjelölt 2003. évre ajánlott reklám- és pr-koncepció is.<br>
A Döntõbizottság ezért ebbõl az alszempontból elfogadta ajánlatkérõ pontozását.<br>
Az elsõ részszempont negyedik alszempontjára a kérelmezõ és a nyertes azonos, 9-9 pontszámot kapott.<br>
Kérelmezõ kifogását arra alapította, hogy negatív észrevétel megfogalmazása hiánya ellenére kapott erre az alszempontra "alacsonyabb" pontszámot.<br>
Ajánlatkérõ közölte, hogy a veszélyforrások kezelését illetõen sem a nyertes, sem a kérelmezõ ajánlata nem volt teljes körû, a 10-es pontszámot e tekintetben az az ajánlattevõ (DHV Kft.) kapta, aki ajánlatában kitért a potenciálisan leginkább várható veszélyforrásokra, pl. az operátorok fluktuációjára, az EIP hálózat tudásszintjének egységesítésére.<br>
A Döntõbizottság elfogadta ajánlatkérõ pontozását, annál is inkább, mert nem valós a kérelem indoka, a nyertesnél alacsonyabb pontszám.<br>
A második részszempont harmadik alszempontjára a kérelmezõ 9, a nyertes 10 pontot kapott.<br>
Kérelmezõ az értékelést azért nem fogadta el, mert az összegzés szerint a nyertes szoftvere kifejlesztettebb stádiumban van, mint az övé, holott ajánlatában nyilatkozott, hogy "a szoftver elemeinek jelentõs része a pályázat elkészítésekor a BKF Rt. egyik konzorciumi partnere tulajdonában rendelkezésére áll".<br>
Ajánlatkérõ arra hivatkozott, hogy a nyertes ajánlatában bemutatta a szoftvertechnológiát, annak koncepciója közelebb áll az elvárásához, mint a kérelmezõé.<br>
A Döntõbizottság elfogadta ajánlatkérõ pontozását, mert a kérelmezõ ajánlatában szereplõ "Az euintegracio.hu internetes oldal és adatbázis kapcsán a BKF Rt. saját szoftver-fejlesztését vállalja. A fejlesztésre vállalt rövid határidõ oka az, hogy a szoftver elemeinek jelentõs része a pályázat elkészítésekor a BKF Rt. egyik konzorciumi partnere tulajdonában rendelkezésére áll" szövegbõl az következik, hogy a szoftver még fejlesztés alatt áll. A nyertes viszont az ajánlatában meglévõ szoftverrõl ad számot. Ajánlatkérõ az ajánlatok egyes elemeit az ajánlatok tartalma és nem feltételezések alapján köteles összehasonlítani.<br>
A harmadik részszempont harmadik alszempontjára a kérelmezõ 9, a nyertes 10 pontot kapott.<br>
Kérelmezõ azért vitatja az értékelést, mert az összegzésben közölt indokot nem tartja helytállónak. Álláspontja szerint az ajánlatkérõvel való kapcsolattartásra tett ajánlata nemcsak az ajánlatkérõvel szemben támasztott igényeire terjed ki, azt a dokumentáció "Szakmai felügyelet" 3.2.1. pontjában foglaltak megfelelõen készítette el, a vállalkozási szerzõdés tervezete 6.3. pontja az ajánlatkérõ részére készítendõ írásbeli jelentésekrõl szól.<br>
Ajánlatkérõ fenntartotta az összegzésben közölt álláspontját, miszerint kérelmezõ ajánlatát ezen alszempontból bírálhatóan túlnyomórészt az "eldöntendõ kérdések és csomópontok", illetve az "igények és együttmûködési területek, átadandó anyagok" listája képezi, a nyertes viszont részletesen kifejti ajánlatában az írásbeli jelentési kötelezettségével, a szóbeli konzultációk rendjével, az EIP-ekkel való együttmûködés, támogatás rendjével kapcsolatos teendõit.<br>
A Döntõbizottság elfogadta ajánlatkérõ indoklását, illetve pontozását.<br>
A negyedik részszempont elsõ alszempontja alapján a kérelmezõ 10 pontot, a nyertes 9 pontot kapott.<br>
A negyedik részszempont második alszempontja alapján a kérelmezõ 7, a nyertes 9 pontot kapott.<br>
E részszempont kérelmezõ általi kifogásolásának indoka az, hogy a kiírásban 2002. december 31-re ütemezett feladatokat a nyertes nem tudja teljesíteni. Ajánlatkérõ közölte, hogy ezen részszempontból való értékelésnél a kérelmezõnek a tárgyalások során becsatolt "4. táblázat Az egyes tevékenységek vállalt határideje" dokumentumát és a nyertesnek szintén a tárgyalások során becsatolt "Ütemezés 2003, 2004." dokumentumát hasonlította össze. Az összehasonlítás alapján adott pontszámokat reálisnak tartja. Ajánlatkérõ annak ellenére, hogy a bírálati részszempont volt a szolgáltatás beindítására vállalt határidõ, a kiírásban nem határozta meg konkrétan erre vonatkozó elvárásait, e tényt egyik ajánlattevõ sem kifogásolta.<br>
A dokumentáció 2. oldalán a csatolandó iratok között a 2. pont tizedik bekezdésében ajánlattevõtõl kért javaslatot a 2002. évi munkatervre. Ebben a munkatervben a dokumentáció 15. oldalán lévõ 3.6. pont szerint annak ütemezését kellett megadni, hogy milyen módon kívánja ajánlattevõ biztosítani az egyes szolgáltatásokat a különbözõ felhasználói körök (CC munkatársak, EIP-k, nyilvánosság stb.) számára.<br>
A dokumentáció 6. oldalán "1. Bevezetés" cím alatt közölte: a "stratégiai célok megvalósításának egyik lényeges eszköze a 2002-ben beindítandó ún. telefonos és web-alapú EU tájékoztató szolgálat (TTSZ), valamint a testre szabott EU-információ továbbításában részt vevõ szereplõk, így elsõsorban a regionális Európai Információs Pontok tevékenységének támogatása, a közöttük lévõ hálózati kapcsolatok kiépítése, fejlesztése. Ezen két - egymással is összefüggõ - feladat hatékony ellátására a Külügyminisztérium ún. Központi Egységet és EU Telefonos Tájékoztató Szolgálatot hoz létre."<br>
Ezen kívül a dokumentáció még a teljesítés végsõ határidejét jelölte meg a dokumentáció 6. oldalán, a csatlakozás évét követõ év december 31-ben.<br>
Mindebbõl következik, hogy a nyertes ajánlatát a "szolgáltatás beindítására vállalt határidõk, ütemterv" részszempontból csak annak alapján lehet vizsgálni, hogy az abban foglalt ütemterv alapján ajánlatkérõ számára lehetõvé válik-e az ún. Központi Egység és EU Telefonos Tájékoztató Szolgálat létrehozása.<br>
Ajánlatkérõ - az észrevételében foglaltak szerint - a bírálatnál úgy ítélte meg, hogy a nyertes ütemterve reálisan számol az objektív tényezõkkel, számításba veszi a közbeszerzési eljárás befejezõdésétõl rendelkezésére álló idõtartamot, a már rendelkezésére álló szoftvereket stb., de a teljesítés véghatáridejére minden egyes feladat elvégzését vállalta. Ezért az ütemterv kidolgozottsága alszempontra a nyertesnek 10 pontot adott. A 2002. évre vállalt feladatok teljesítését ugyanakkor (kérelmezõhöz hasonlóan) aggályosnak látta, ezért a vállalt határidõk alszempontra csak 7 pontot adott a nyertes részére.<br>
A Döntõbizottság elfogadta ezen részszempontból ajánlatkérõ pontozását.<br>
A hatodik részszempontra ajánlatkérõ a kérelmezõnek 10, a nyertesnek 9 pontot adott.<br>
Kérelmezõ a garanciák részszempontból értékelhetõen 10 millió Ft-os kötbért, a nyertes telefonos szolgálatot végzõk munkája minõségének ellenõrzését és a minõségtõl függõ bérezést ajánlotta fel.<br>
A Döntõbizottság álláspontja szerint a két garanciára vonatkozó ajánlat közötti 1 pont eltérés nem tükrözi reálisan a két ajánlati elem közötti különbséget. Ajánlatkérõ ugyan nem határozta meg a kiírásban, hogy garancia alatt milyen ajánlati elemeket fog értékelni, azonban kétséget kizáróan sokkal hatékonyabban szolgálja a szerzõdésszerû teljesítést egy jelentõs összegû kötbérrel való számolás lehetõsége, mint az egyébként erre vonatkozó vállalás nélkül is kötelezõ ellenõrzés ellátása.<br>
Ajánlatkérõ a tárgyaláson hivatkozott arra, hogy más ajánlattevõk is ajánlottak fel kötbért, valamint becsatolta a nyertesnek az OKFON Kft. részére írt levelét, miszerint szerzõdésszegése esetére vállalja késedelmi és meghiúsulási kötbér fizetését.<br>
A Döntõbizottság nem fogadta el ajánlatkérõ hivatkozását, mert a nyertes a levelében a kötbér mértékére nem nyilatkozott, más, a közbeszerzésben keletkezett dokumentumból pedig nem állapíthatók meg az ajánlatkérõ által állított kötbérvállalások.<br>
Ajánlatkérõnek az ajánlatokat azok tartalmi elemeibõl kiindulva kell elbírálnia, a tartalmi elemek egymáshoz viszonyított aránya alapján kell meghatároznia az adott részszempontra járó pontszámot.<br>
A Döntõbizottság megállapította, hogy ajánlatkérõ a hatodik részszempontból nem az ajánlatok tartalmi elemei egymáshoz viszonyított aránya szerint határozta meg a pontszámokat, ezért ebbõl a részszempontból megsemmisítette ajánlatkérõ értékelését.<br>
A hetedik részszempont "havidíj" alszempontjára ajánlatkérõ a kérelmezõnek 10 pontot, a nyertesnek 7,6 pontot adott, a "terhelésarányos változó rész" alszempontra a kérelmezõnek 7,16, a nyertesnek 9,28 pontot.<br>
A havi díj alatt ajánlatkérõ az ajánlatokban e címen megadott összeget értékelte.<br>
A terhelésarányos díj számítására ajánlatkérõ a következõ módszert alkalmazta: az ajánlati adatok alapján, illetve egy, az értékelõ bizottság által felvett és elfogadott terhelésprofil alapján meghatározásra kerültek az ajánlati árak teljes futamidõre számított változó komponensei (ezek aránya megfelel az egy operátor havidíjának arányával). Az összegzés szerint a terhelésarányos díj pontszámai "az operátor nélküli havi díj és a változó rész megfelelõ adatainak felhasználásával, a közbeszerzési eljárások során általánosan alkalmazott Pont = súly × minimális ár/aktuális ár" képlettel kerültek meghatározásra, mely legalacsonyabb árak a fordított arányosság szerint egyre alacsonyabb pontot kapnak."<br>
A tényleges értékelés folyamata a következõ volt:<br>
A dokumentáció értelmében, illetve ajánlatkérõnek a kérelmezõ kérdésére adott válasza szerint az ajánlattevõ feladata volt annak meghatározása, hogy a megjelölt funkciókat, feladatokat milyen létszámmal kívánja ellátni.<br>
Ajánlatkérõ a kereskedelmi ajánlatok pontosabb összehasonlíthatósága érdekében egy egységes ártáblázat kitöltését kérte az ajánlattevõktõl, ehhez kitöltési útmutatót is adott.<br>
Kérelmezõ és a nyertes a következõ adatokat adták meg:<br>
Kérelmezõ:<br>
2002. év: 33 000 000 Ft + áfa. 2002-2004 év:<br>
- havi fix költség: 3 100 000 Ft + áfa<br>
- képzési napok: 250 000 Ft + áfa<br>
- ügyfélszolgálatos munkatárs képzési idõben: 160 000 Ft + áfa<br>
- ügyfélszolgálatos munkatárs napok normál idõben: 320 000 Ft + áfa<br>
- operátorok képzése: 100 000 Ft + áfa.<br>
Nyertes:<br>
2002. év: 39 510 000 Ft + áfa<br>
2003. évi havi fix költség:<br>
- január: 5 100 000 Ft + áfa<br>
- február: 5 350 000 Ft + áfa<br>
- március-április: 5 600 000 Ft + áfa<br>
május-december: 6 100 000 Ft + áfa<br>
2004. évben: 6 100 000 Ft + áfa<br>
- operátorok havi munkadíja: 250 000 Ft.<br>
A kitöltött ártáblázatok adatai alapján történõ értékeléskor az ajánlatok összehasonlíthatósága érdekében az ajánlatokban szereplõ különbözõ operátori létszámok alapul vétele helyett meghatározott egy egységesített (azaz kalkulált) operátorlétszámot. Az ajánlattevõk árait csökkentette az ajánlataikban megadott operátori létszám × operátori díj összeggel, az így kapott árat megnövelte az általa kalkulált operátori létszám × operátori díjjal.<br>
Az ajánlatok összehasonlítása tehát nem az ajánlatokban megadott 1 operátor havi díja és a fix havidíjak alapján történt, hanem az ajánlatkérõ által számított árak alapján.<br>
Megalapozott kérelmezõ állítása, miszerint ez a megoldás nem helytálló, mert minden ajánlattevõ eltérõ megoldásokat kínáló szakmai tartalomra nyújtott be ajánlatot, amihez hozzárendelte többek között a szükséges létszámot (erre lehetõsége volt, mert ajánlatkérõ a létszám meghatározását az ajánlattevõre bízta), így az ajánlattevõ által alkalmazott korrekció hátrányos helyzetbe hozhatta azt az ajánlattevõt, aki az általa vállalt feladat elvégzését kevesebb létszámú operátorral is meg tudná valósítani.<br>
Ajánlatkérõ az ajánlatokat azok tartalmából kiindulva köteles elbírálni, a tényleges tartalmi elemeket kell összehasonlítania az egyes bírálati részszempontok alapján.<br>
A Döntõbizottság megállapította, hogy ajánlatkérõ a hetedik bírálati részszempontból nem az ajánlatok tényleges tartalma alapján, hanem az azok adataiból általa képzett árak alapján végezte az ajánlatok összehasonlítását. Ajánlatkérõ ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. A jogsértés miatt a Döntõbizottság ajánlatkérõ ezen részszempontból való értékelését megsemmisítette.<br>
A kérelmezõ és a nyertes összpontszáma között 47,2 pont különbség van.<br>
A Döntõbizottság ezért megjegyzi, hogy a két részszempontból való helytálló értékelés esetén az eljárást lezáró döntés jogszerûsége erõsen kétségessé vált, tekintettel arra, hogy a hatodik részszempontból és a hetedik részszempont elsõ alszempontjából a kérelmezõ ajánlata a kedvezõbb.<br>
A jogsértés miatt a Döntõbizottság 1 000 000 Ft bírságot szabott ki ajánlatkérõ terhére. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetére a bírság kiszabása kötelezõ. A bírság mértéke megállapításánál tekintettel volt arra, hogy a két részszempontból nem helytállóan végzett értékelés megsemmisítése folytán az újraértékelés által a jogsértés orvoslást nyer.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d), f) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. augusztus 10.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>