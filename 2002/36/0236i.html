<html><head><title> 
A Közbeszerzések Tanácsa elnökének tájékoztatója az ügyvédi tevékenység Kbt. szerinti megítélésérõl
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
A Közbeszerzések Tanácsa elnökének tájékoztatója az ügyvédi tevékenység Kbt. szerinti megítélésérõl

</b></h2><FONT size=3><i><u>
</i></u>
<br>
A Közbeszerzések Tanácsához (a továbbiakban: KT) az ügyvédi tevékenység Kbt. szerinti megítélésével kapcsolatban több megkeresés érkezett, mellyel összefüggésben a KT az alábbi álláspontot alakította ki.<br>
A közbeszerzésekrõl szóló 1995. évi XL. törvény (a továbbiakban: Kbt.) általános szabályai szerint a Kbt. 1. §-a szerinti szervezet köteles közbeszerzési eljárást lefolytatni árubeszerzés, építési beruházás, illetve szolgáltatás megrendelése során, amennyiben azoknak a - Kbt. 4. § (1) bekezdése és a Kbt. 5. § (2) bekezdése alapján meghatározott - becsült értéke eléri vagy meghaladja a mindenkori költségvetési törvényben meghatározott közbeszerzési értékhatárt, feltéve, hogy a beszerzések nem tartoznak a Kbt. 6. §-ában és a Kbt. 9. § (2) bekezdésében foglalt kivételek közé.<br>
A Kbt. 6. § i) pontja értelmében a Kbt. tárgyi hatálya nem terjed ki arra a beszerzésre, amellyel kapcsolatos szerzõdést kizárólag más törvényben vagy törvény felhatalmazása alapján hozott egyéb jogszabályban meghatározott - a Kbt. szerinti eljárástól kizárólag a beszerzés tárgya és körülményei miatt indokolt körben eltérõ - feltételek mellett vagy eljárás alapján lehet megkötni.<br>
Az ügyvédi tevékenység tekintetében a fent írtaknak az ügyvédekrõl szóló 1998. évi XI. törvény (a továbbiakban: Ütv.) 5. § (1) bekezdésében meghatározott tevékenységek felelnek meg, tekintettel arra, hogy ezen tevékenységeket az Ütv. 5. § (2) bekezdése értelmében kizárólag ügyvéd láthatja el, és az Ütv. 4. §-a értelmében mindenkit - így a Kbt. alanyi hatálya alá tartozó szervezetet is - megillet a szabad ügyvédválasztás joga.<br>
Azon az Ütv.-ben meghatározott tevékenységek megrendelése tekintetében azonban, amelyet nem kizárólag ügyvéd láthat el [ld. az Ütv. (3) bekezdését], a Kbt. 1. §-a szerinti szervezetek kötelesek - ha a Kbt. alkalmazását megalapozó egyéb feltételek is fennállnak - közbeszerzési eljárást lefolytatni.<br>
Annak eldöntése viszont, hogy a Kbt. alkalmazásának feltételei fennállnak-e, mindenkor az ajánlatkérõ joga és felelõssége.<br>
Felhívom a figyelmet arra, hogy a tájékoztatóban foglaltaknak jogi kötelezõ ereje nincs.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>