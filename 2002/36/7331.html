<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7331)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.365/23/2002.<br>
<br>
Tárgy: a KORTEX Kft. jogorvoslati kérelme Karcag Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KORTEX Kórházi Tervezõ, Szervezõ Mérnöki Iroda Kft. (1024 Budapest, Lövõház u. 24., képviseli: dr. Szentmiklósi Péter ügyvéd, 1036 Budapest, Kolosy tér 5-6., továbbiakban: kérelmezõ) jogorvoslati kérelmének, amelyet Karcag Város Önkormányzata (5300 Karcag, Kossuth tér 1., képviseli: dr. Abonyi Katalin jogtanácsos, a továbbiakban ajánlatkérõ) "a Kátai Gábor Kórházban a mûtõblokk rekonstrukciója és sürgõsségi betegfelvételi osztály kialakítása során szükséges egészségügyi gép-mûszer és orvostechnológiai berendezések szállítása, telepítése és helyszíni üzembe helyezése" tárgyú közbeszerzési eljárása ellen terjesztett elõ részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére tekintettel az 52. § (2) bekezdés d) pontját, ezért megsemmisíti ajánlatkérõnek a 6. csomagra vonatkozó eljárást lezáró döntését.<br>
A Döntõbizottság a Castrum Kft.-t (5000 Szolnok, Szántó krt. 35., I. em. 5.) 1 000 000 Ft (azaz egymillió forint) bírsággal sújtja.<br>
Ezt meghaladóan a jogorvoslati kérelmet elutasítja.<br>
Kötelezi a Döntõbizottság ajánlatkérõt, hogy a határozat kézbesítésétõl számított 15 napon belül fizessen meg kérelmezõ részére 150 000 Ft (azaz egyszázötvenezer forint) igazgatási szolgáltatási díjat.<br>
Kötelezi a Döntõbizottság a Castrum Kft.-t, hogy a bírságot a határozat kézbesítésétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2002. április 17-i 16. számában (1673) szám alatt tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ részajánlat tételét a felhívása 3.a pontjában részletezett 6 csomag vonatkozásában tette lehetõvé. A 6. csomag az alábbiakat tartalmazta: "beteglemosó kocsi 1 db, belgyógyászati vizsgálóasztal 1 db, belgyógyászati vizsgálóasztal 2 db, RM kötözõkocsi 2 db, RM kötözõkocsi 1 db, kórtermi ágy tartozékokkal 6 db, éjjeliszekrény (gördíthetõ etetõlapos) 6 db, szülõágy 5 db, újszülött élesztõasztal 1 db, hordozható inkubátor 1 db."<br>
A teljesítési határidõt ajánlatkérõ akként állapította meg a 4. pontban, hogy a mûszerek és berendezések tekintetében 2002. július 31., míg a többi termék esetében 2002. október 31.<br>
Felhívásában ajánlatkérõ meghatározta a pénzügyi, gazdasági és mûszaki alkalmasság igazolására kért adatokat és tényeket, többek között a mûszaki alkalmasság igazolására a 11. a) pont 2. francia bekezdésében kérte az ajánlott termék leírását és minõségtanúsítását.<br>
A felhívás 13. a) pontjában ajánlatkérõ közölte, hogy az ajánlatokat az összességében legelõnyösebb ajánlat bírálati szempont alapján értékeli és a b) pontban megállapította a részszempontokat, súlyszámokat, az értékelési ponthatárokat és az értékelés módszerét.<br>
A harmadik értékelési részszempont a teljesítési biztosítékok volt, amelynek alszempontjai a következõk: késedelmi kötbér, késedelmi kötbér maximuma és a jólteljesítési biztosíték.<br>
Ajánlatkérõ a felhívása 16. pontjának tizedik francia bekezdésében elõírta, hogy ajánlattevõk csatolják az ajánlatukhoz a berendezések orvostechnológiai felhasználásához szükséges, a jogszabályok elõírásainak megfelelõ dokumentumok másolatát.<br>
Ajánlatkérõ dokumentációt is összeállított, ebben határozta meg az ajánlatok benyújtásának tartalmi és formai követelményeit, továbbá ez tartalmazta a beszerzés tárgyát képezõ berendezések specifikációját.<br>
A dokumentáció 3. oldalán ajánlatkérõ elõírta "II. Ajánlati lap" kötelezõ kitöltését és csatolását. Ennek II.A. pontjában az ajánlatkérõ a késedelmi kötbérre az alábbiak szerint kért nyilatkozatot: "Vállalt késedelmi kötbér naponta .........Ft/nap."<br>
A dokumentációban, az "Ajánlati és szerzõdéses feltételek" rész 9. pontjában ajánlatkérõ az alábbiak szerint rendelkezett: "A véghatáridõ - ajánlattevõnek felróható - mulasztása esetén az ajánlatkérõt naponta legalább a nettó vállalási összeg 0,1%-a mint árengedményt illeti meg, a késedelmi kötbér felsõ határa a nettó ajánlati ár 10%-nál kevesebb nem lehet. (Az ajánlattevõ az ajánlatkérõ számára kedvezõbbet vállalhat.)"<br>
Ajánlatkérõ a dokumentációban az "Alaki feltételek" között, a II.9. pont alatt kötelezõen elõírta a szállítandó berendezések mûszaki ismertetését, a mûszaki követelményekben meghatározottak igazolására.<br>
A mûszaki specifikációban ajánlatkérõ meghatározta a kért berendezések pozíciószámát, megnevezését, leírást adott róluk, közölte mûszaki paramétereiket, megjelölte a szükséges tartozékokat és a kért darabszámot.<br>
Az ajánlattételi határidõig, 2002. május 28-ig 18 ajánlattevõ nyújtotta be ajánlatát, mindegyikük általában több részre is tett ajánlatot.<br>
Hat ajánlattevõ (Allegro Kft., Elektro-oxigén Kft., Reálinfo Kft., Anamed Kft., Dutchmed Kft. és az Orel Kft.) ajánlatában a "II. Ajánlati lap" II.A. pontjában százalékos mértékben adta meg a késedelmi kötbér napi forintösszegére tett vállalását. Két ajánlattevõ (Anamed Kft. és Orel Kft.) ajánlatában feltüntette, hogy a nettó vállalási árra vonatkozik a százalékos mértékben megadott késedelmi kötbér ajánlata.<br>
A kérelmezõ a 3. rész kivételével mindegyik csomagra tett ajánlatot. Ajánlatkérõ 2002. június 18-án hirdette ki az eljárást lezáró döntését. Nyolc ajánlattevõnek tíz részajánlatát érvénytelenné nyilvánította.<br>
A kérelmezõ öt részajánlata közül a hatodik csomagra tett részajánlatát érvénytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára hivatkozással. Az érvénytelenség okaként az alábbiakat tüntette fel:<br>
"Vizsgálóasztal nem rozsdamentes, vizsgáló-lepedõtartó nincs (?)<br>
Kötözõkocsi-kiegészítõ asztal nincs, fiókok, szekrény hiányzik.<br>
Éjjeliszekrény: nem rm. lábazat nem kompakt laminált tetõ és etetõlap, értékmegõrzõ rekesz nincs, több feltétel nem derül ki."<br>
Az eljárás nyertesei csomagonként az alábbi ajánlattevõk lettek:<br>
- 1. csomag: Artmed Kft.<br>
- 2. csomag: A.M.I.K. Kft.<br>
- 3. csomag: Orel Kft.<br>
- 4. csomag: Picovent Kft.<br>
- 5. csomag: Artmed Kft.<br>
- 6. csomag: Mobilan Bútor Rt.<br>
A kérelmezõ 2002. június 24-én nyújtotta be jogorvoslati kérelmét, amelyet az eljárás során módosított, pontosított.<br>
Elsõdlegesen kérte a 6. csomag vonatkozásában a részajánlatát érvénytelenítõ ajánlatkérõi döntés megsemmisítését. Elõadta, hogy az általa megajánlott termékek megfelelnek az ajánlatkérõ által támasztott követelményeknek és ezt ajánlata mûszaki leírási része alapján kell megítélni. Nem vitatta, hogy a vizsgálóasztalnál valóban csak a címben, a megnevezésnél tüntette fel, hogy "vizsgálólepedõ-tekercs tartóval", azonban álláspontja szerint ebbõl megállapítható, hogy ezen igény kielégítését is vállalta. Megítélése szerint az általa csatolt gyártói prospektusok ajánlatának elbírálása során nem vehetõk figyelembe, mert a gyártó nem rendelkezik minden termékére, illetve azok eltérõ felszereltségére külön prospektussal, de ettõl függetlenül a gyártó azokat, az elõírásokat betartva, legyárthatja, és azok szállítása részérõl megtörténhet.<br>
Jogorvoslati kérelme szerint érvénytelennek minõsülnek mindazok az ajánlatok, amelyekben a "II. Ajánlati lap" II.A. pontjában az ajánlattevõk csak százalékos mértékben nyilatkoztak az általuk vállalt késedelmi kötbér napi forint összegérõl, és ezen kérelmét - a 3. csomag kivételével - minden részre vonatkoztatta.<br>
Módosított jogorvoslati kérelmében arra is hivatkozott, hogy az I. csomag és a IV. csomag vonatkozásában a nyertes ajánlattevõk - az Artmed Kft. és a Picovent Kft. - ajánlata vonatkozásában kétséges számára (alacsony ajánlati áruk miatt), hogy megfelelnek az ajánlatkérõ által támasztott követelményeknek, ajánlatuk e része érvényes-e. Konkrétan az I. csomag 03. tételénél a pozíció memória funkció, az I. csomag 4/b) tételénél az elektromos derékkiemelés funkció, és ugyanezen 4/b) tételnek IV. kiépítésében a hétrészes asztallap funkció megajánlásának vizsgálatát kérte. E két nyertes ajánlattevõ vonatkozásában hivatkozott arra is, hogy az ajánlati felhívás és dokumentáció alapján részajánlatuk érvénytelennek minõsül, amennyiben a megajánlott berendezések mûszaki leírása nem található meg magyar nyelven.<br>
Ideiglenes intézkedés iránti kérelmet terjesztett elõ a szerzõdéskötés megtiltása iránt.<br>
A Döntõbizottság 2002. június 25-én D.365/5/2002. sz. határozatában ideiglenes intézkedésként az eljárást lezáró szerzõdés megkötését megtiltotta.<br>
Ajánlatkérõ írásbeli és szóbeli észrevételében kérte a jogorvoslati kérelem elutasítását.<br>
A napi késedelmi kötbérmegajánlás miatti érvénytelenségi okkal kapcsolatban elõadta, hogy sem felhívásában, sem dokumentációjában nem írta elõ, hogy forintösszegben vagy százalékos mértékben kell ajánlatot tenni a napi késedelmi kötbérre. Emiatt nem nyilváníthatta érvénytelennek a csak százalékos mértéket megajánlókat.<br>
Magában a dokumentációban is a késedelmi kötbérrõl mind százalékosan (pl. a minimumot és a maximumot is ebben határozta meg), mind forintálisan is rendelkezett. Döntése során azért fogadta el azokat az ajánlatokat is érvényesnek, akik csak százalékos mértékben nyilatkoztak, mert ebbõl is pontosan megállapítható volt a napi forintösszeg. A napi forintösszegeket hasonlította össze az értékelés során, illetve miután a beszerzés tárgyát képezõ berendezések nagy része importból származik, ahol a vételár valutában van megállapítva, valószínûsítette, hogy ajánlattevõk számára kedvezõbb így az ajánlatuk megtétele.<br>
Ajánlatkérõ álláspontja szerint jogszerûen nyilvánította érvénytelennek a kérelmezõnek a 6. csomagra tett részajánlatát. A VI-CS/02-es pozíciószámú belgyógyászati vizsgálóasztalnál ugyanis a kérelmezõ a mûszaki ismertetésében 113.48. típusszámú belgyógyászati vizsgálóasztalt ajánlott meg, azonban 113.40. katalógusszámú prospektust csatolt mellé. A prospektus termékfelvétele és leírása nem utalt a vázszerkezet rozsdamentes anyagára és a vizsgálólepedõ-tartó meglétére. Így megítélése szerint e követelményeket a kérelmezõ által ajánlott termék nem elégíti ki.<br>
A VLCS/03-as pozíciószámú kötözõkocsi esetében a kérelmezõ 115.54. típusszámú berendezést ajánlott meg, és ennek prospektusát is csatolta. A prospektus termékfelvétele és leírása alapján azonban az volt megállapítható, hogy nincsenek rajta fiókok, szekrény, kiegészítõ asztal, és a követelményekhez képest egy lényegesen leegyszerûsített, alacsony funkcionális tudású kétpolcos kocsit ajánlott meg. Így, mivel a mûszaki leírásában nem utalt a kérelmezõ arra, hogy a megajánlott típusszámú terméket módosítja, csak az érvénytelenséget tudta megállapítani.<br>
A VI-CS/05. pozíciószámú éjjeliszekrény vonatkozásában a kérelmezõ mûszaki leírásában a 112.19. típust ajánlotta meg, és ennek a prospektusát is csatolta. A prospektusban az szerepel, hogy a szerkény felsõ lapja laminált forgácslapból készül, amely más anyag, mint a dokumentációban elõírt homogén kompakt laminált lemez, továbbá nincs értékmegõrzõ rekesze, a palacktartó nem süllyesztett és mûanyag kivitelû. Így a prospektus alapján megállapította, hogy a kérelmezõ által ajánlott termék nem felel meg a követelményeinek.<br>
Ajánlatkérõ álláspontja szerint az I. és a IV. csomag esetében a nyertes ajánlattevõk által megajánlott termékek megfelelnek az elõírásainak.<br>
A I-CS/03-as tételû nõgyógyászati vizsgálóasztalnál a nyertes a Medifa MUS 400300 típusú terméket ajánlotta, a mûszaki leírása tartalmazta a 3 programozható memóriát, és a mellékelt gyártói prospektusból is megállapítható volt, hogy kielégíti a 3 pozíciós memóriát.<br>
I-CS/4/b) tételében elõírt elektromos derékkiemelési funkciót a nyertes ajánlattevõ megajánlotta a magyar nyelvû mûszaki leírásában és a csatolt idegen nyelvû prospektus típusváltozatai között beazonosítható volt ez a termék.<br>
Ajánlatkérõ az I. csomag 4/b) tételének IV-es kiépítésénél a 7 részes asztallappal szembeni elõírását úgy határozta meg, hogy 4 részes lábtartója legyen derékkiemelés nélkül. A nyertes ajánlattevõ ajánlatában 3 részes asztallapot ajánlott meg 4 részes lábtartoval. Ezt közölte a magyar nyelvû mûszaki leírásában és a csatolt gyártói prospektusból - kódszámokkal azonosíthatóan - is ez állapítható meg, ezt tükrözik a fényképek is. Az természetes, hogy ilyen prospektus külön szám alatt mint tartozék jelöli meg a 4 részes lábtartót.<br>
Ajánlatkérõ elõadta, hogy 1999. december 15-én vállalkozási szerzõdést kötött a Castrum Kft.-vel, amelynek 1. pontjában a Castrum Kft. vállalta a Kátai Gábor Kórház rekonstrukciós munkáinak megvalósítása során a teljes körû lebonyolítást mûszaki ellenõrzéssel együtt, amely kiterjedt a közbeszerzési eljárásra is figyelemmel a szerzõdés 2. pontjában foglaltakra. E szerzõdés 5.9. pontjában a felek megállapodtak abban, hogy a Castrum Kft. felel a Kbt.-ben foglaltak betartásáért, annak szabályos végrehajtásáért.<br>
Ajánlatkérõ csatolta a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján a belsõ felelõsségi rendjérõl 2002. február 13-án készített okiratot, amelyben a közbeszerzési eljárásért való felelõs szervezetként a Castrum Kft.-t jelölték meg. Ez alól csak abban az esetben van kivétel a 3. pont szerint, ha az ajánlatkérõ nem a Castrum Kft. által javasoltak szerint hozza meg a döntését.<br>
A Castrum Kft. részt vett a jogorvoslati eljárásban és a tárgyaláson akként nyilatkozott, hogy valóban az ajánlatkérõ által megkötött megállapodás és belsõ felelõsségi rend alapján a Kbt. szabályainak megszegése esetén õt terheli a felelõsség. Elõadta, hogy mûszaki, szakmai kérdésekben munkájába alvállalkozóként Dános Ottó szakértõt vonta be, azonban kettejük között a felelõsségi kérdéseket nem tisztázták.<br>
Egyéb érdekeltként az Artmed Kft. elõadta, hogy ajánlata megfelel az ajánlatkérõ által támasztott követelményeknek, ezt magyar nyelvû mûszaki leírása is tükrözi és a becsatolt idegen nyelvû prospektusokból konkrétan beazonosíthatóak a megajánlott termékek. Ezek kielégítik a kérelmezõ által konkrétan megjelölt funkciókat is (pozíciómemória, elektromos derékkiemelés, 7 részes asztallap).<br>
A Mobilam Rt. álláspontja szerint jogszerûen nyilvánította érvénytelennek ajánlatkérõ a 6. csomag vonatkozásában a kérelmezõ részajánlatát, mert a mûszaki leírásában feltüntetett katalógusszámokat kell figyelembe venni és a csatolt prospektusok szerint ezek nem elégítik ki ajánlatkérõ elõírásait.<br>
A Döntõbizottság az alábbi indokok alapján megállapította, hogy a kérelmezõ jogorvoslati kérelme a 6. csomagra tett részajánlatát érvénytelenítõ ajánlatkérõi döntés vonatkozásában megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság a fenti rendelkezésre tekintettel elsõdlegesen azt vizsgálta, hogy milyen követelményeket támasztott ajánlatkérõ a felhívásában és a dokumentációjában, majd ezt követõen azt, hogy a kérelmezõ ennek megfelelõ ajánlatot tett-e.<br>
Ajánlatkérõ a felhívása 11. a) pontjában a mûszaki alkalmasság igazolására az ajánlott termék leírását és minõségtanúsítását kérte, míg dokumentációja "Alaki feltételek" címû részének II. 9. pontjában kötelezõen elõírta a szállítandó berendezés "mûszaki ismertetését" "a mûszaki követelményekben meghatározottak igazolására". Ajánlatkérõ más feltételt nem határozott meg a mûszaki követelményeknek megfelelés igazolására, így nem kérte gyártói vagy más prospektusok csatolását sem.<br>
A Döntõbizottság álláspontja szerint csak az ajánlatkérõ által támasztott feltételek alapján ítélhetõ meg az egyes ajánlatok érvényessége. Jelen esetben ajánlatkérõ csak mûszaki ismertetést kért.<br>
A Döntõbizottság áttekintette az ajánlatkérõ által érvénytelenségi okként megjelölt három terméknél (VI-CS/02 vizsgálóasztal, VI-CS/03 kötözõkocsi, VI-CS/OS éjjeliszekrény) a kérelmezõ ajánlatának mûszaki leírását és megállapította, hogy az megfelel az ajánlatkérõ által az ajánlati dokumentáció mûszaki követelmények fejezete e termékekre vonatkozó elõírásának. Valóban a VI-CS/02-es pozíciószámú vizsgálóasztalra tett ajánlatnál a kérelmezõ ajánlata 321. oldalán csak a megnevezésben tüntette fel, hogy "vizsgálólepedõ-tekercs tartóval", azonban a Döntõbizottság megítélése szerint épp e feltüntetésre tekintettel nem vonható le az a következtetés, hogy a kérelmezõ ne vállalta volna azt, hogy a szállítandó vizsgálóasztal tartozéka lesz a lepedõtekercs-tartó.<br>
A Döntõbizottság álláspontja szerint miután nem volt érvényességi feltétel a mûszaki követelményeknek való megfelelés igazolására prospektus csatolása, emiatt ezen prospektusok és azok tartalma sem vehetõ figyelembe. Értékelésük egyébként sem valósítható meg jogszerûen és következetesen, mert pl. az Artmed Kft. csak idegen nyelvû prospektust csatolt, továbbá pl. a kérelmezõ számos általa megajánlott, a 6. részcsomagba tartozó terméknél nem is csatolt prospektust.<br>
Ugyanakkor a Döntõbizottság is észlelte az ellentmondást a kérelmezõ által megajánlott termékek és a prospektus között. A Döntõbizottság a megalapozott döntéshozatal érdekében megkereste - a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. §-</a>ában foglaltakra figyelmeztetés mellett - a kérelmezõ által megajánlott termékeket gyártó Sanatmöbel Kft.-t, és kérte, hogy az érvénytelenségi okként megjelölt termékek vonatkozásában nyilatkozzon arról, hogy a kérelmezõ által a mûszaki leírásban megajánlott katalógusszámú termékek rendelkeznek-e olyan gyártott változatban, amelyek kielégítik ajánlatkérõ elõírásait.<br>
A Sanatmöbel Kft. válaszában általános jelleggel azt a tájékoztatást adta, hogy nem minden esetben rendelkeznek - fõként az azonos típusú termékeknél - minden változatra, tartozékokra külön-külön prospektuslappal.<br>
A belgyógyászati vizsgálóasztalt mind festett kivitelben, mind rozsdamentes kivitelben készítik, a festett kivitel termékszáma 11340, erre van külön prospektuslapjuk, míg a rozsdamentes kivitel a 11348, és ez rendelkezik vizsgálólepedõ-tartóval is, ennek alátámasztására csatolta az árkatalógusra vonatkozó részét, és megadta a termék leírását is. Ebbõl a Döntõbizottság megállapította, hogy a kérelmezõ ajánlata mûszaki leírási részében feltüntetett 11348 katalógusszám alappal nem kifogásolható.<br>
A VI-CS/03-as pozícióra megajánlott 11554 típusú rozsdamentes kötözõkocsi vonatkozásában a Sanatmöbel Kft. úgy nyilatkozott, hogy az ajánlatba becsatolt prospektusa az alaptípust alkalmazza, amely természetesen szállítható az ajánlatkérõ által meghatározott igényeknek megfelelõ tartozékokkal is és ennek megfelelõen történt az ajánlatadás kérelmezõ részérõl.<br>
A VI-CS/OS pozícióra megajánlott 11219 típusú éjjeliszekrény vonatkozásában a Sanatmöbel Kft. szintén úgy nyilatkozott, hogy a prospektusa az alaptípust tartalmazza, amely az egyes megrendelõi igények függvényében szállítható többféle tartozékkal. Így a kérelmezõ tehetett ajánlatot az ajánlatkérõi igényék szerinti tartozékokra.<br>
A Döntõbizottság a gyártó fenti nyilatkozata alapján nem ítélte aggályosnak a kérelmezõ ajánlata érvényességének elfogadását.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította, hogy ajánlatkérõ megsértette a Kbt. 52. § (1) bekezdésére tekintettel az 52. § (2) bekezdés d) pontját, és a Kbt. 88. § (1) bekezdés c) pontja alapján semmisítette meg ajánlatkérõnek a 6. részcsomagra hozott eljárást lezáró döntését.<br>
A Döntõbizottság a kérelmezõnek a százalékos napi késedelmi kötbérre mint érvénytelenségi okra alapított jogorvoslati kérelmét az alábbi indokokra tekintettel nem ítélte alaposnak.<br>
A Kbt. fentiekben idézett 52. § (2) bekezdés d) pontja értelmében abban az esetben érvénytelen az ajánlat, ha az nem felel meg a felhívásban és a dokumentációban támasztott követelményeknek.<br>
Jelen esetben a napi késedelmi kötbérrel kapcsolatban csak az ajánlatkérõ dokumentációja tartalmaz követelményeket.<br>
A Döntõbizottság áttekintette a dokumentációt, és abban ajánlatkérõ nem tett elõírást arra vonatkozóan, hogy a napi késedelmi kötbérre százalékos mértékben vagy forintösszegben kell-e ajánlatot tenni. Ilyen egyértelmû elõírás mint feltétel hiányában nem alkalmazható az érvénytelenség jogkövetkezménye.<br>
A dokumentáció "Ajánlati és szerzõdéses feltételek" része 9. pontjában ajánlatkérõ meghatározta a késedelmi kötbér napi minimumát és a késedelmikötbér-minimum felsõ határát. Ajánlatkérõ mindkét esetben a meghatározást százalékos mértékben adta meg. Napi késedelmi kötbér: "nettó vállalási összeg 0,1%-kal", míg "a nettó ajánlati ár 10%-ánál" nem lehet kevesebb a késedelmi kötbér felsõ határa. Ezen elõírás tükrében a Döntõbizottság megítélése szerint nem támadható alappal az, ha az ajánlattevõ a napi késedelmi kötbérre százalékos mértékben tesz ajánlatot.<br>
Valóban a II. ajánlati lap II.A. pontjában ajánlatkérõ az alábbi megfogalmazást alkalmazta: "vállalt késedelmi kötbér naponta .......... Ft/nap". E mondat kitöltése azonban a Döntõbizottság álláspontja szerint nem kizárólag csak konkrét forintösszeggel történhet meg helyesen. Abban az esetben ugyanis, ha - miként tette számos ajánlattevõ - százalékos mértéket tüntetnek fel mint egy napra esõ késedelmi kötbért, egyértelmû az egy napra esõ késedelmi kötbérre tett ajánlat. Az egyértelmûen megtett ajánlattal pedig megfelelnek az ajánlatkérõ által támasztott követelménynek. Annak a körülménynek, hogy az ajánlatok összehasonlíthatósága érdekében az ajánlatkérõ számszerûsítette a mértéket, az érvényesség megítélése vonatkozásában már nincs relevanciája. Míg a minimum napi késedelmi kötbér megajánlásának ellenõrzése során szükséges a százalékos mérték.<br>
A fenti indokokra tekintettel a Döntõbizottság a kérelmezõ jogorvoslati kérelmének e részét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság nem ítélte megalapozottnak a kérelmezõnek a I. és IV. csomag vonatkozásában a nyertes ajánlattevõkkel szemben ajánlatuk mûszaki tartalma miatti érvénytelenségi hivatkozását.<br>
A Döntõbizottság áttekintette az I. csomag vonatkozásában az Artmed Kft., míg a IV. csomag vonatkozásában a Picovent Kft. ajánlatának mûszaki tartalmi részét, a mûszaki leírásokat. Ezeket összevetette ajánlatkérõ dokumentációjának mûszaki követelményeivel és megállapította, hogy azoknak megfelelnek.<br>
A kérelmezõ által különösen kifogásolt esetekben - I-CS/03 pozíciószámnál a 3 programozható memóriafunkciót a I-CS/04.b pozíciószámnál az elektromos derékkiemelõt és ugyanezen pozíciószám IV-es kiépítésénél a 7 részes asztallap, ebbõl 4 rész lábtartó - is megállapította a Döntõbizottság, hogy a nyertes ajánlattevõ ajánlatának magyar nyelvû mûszaki leírási része tartalmazza e funkciók kielégítését. Így megfelel az érvényességi feltételeknek.<br>
Megjegyzi a Döntõbizottság - bár az érvényességnek nem feltétele -, de megállapítható, hogy az Artmed Kft. által csatolt idegen nyelvû prospektusok is bemutatják ezeket a megajánlott termékeket, és azok tartalmazzák e funkciókat. Az nem volt sem mûszaki elõírás, sem érvényességi feltétel, hogy egy terméknek kell önmagában kielégíteni az igényt. Elfogadott szakmai gyakorlat, hogy az alaptípushoz ajánlják meg a többletfunkciókat kielégítõ részeket, pl. a 7 részes asztallapnál a 4 részes lábtartó külön kódszámmal ellátott, és az kerül az alaptípus lábtartója helyére.<br>
A Döntõbizottság áttekintette a kérelmezõ által kifogásolt ajánlatokat abból a szempontból is, hogy tartalmaznak-e magyar nyelvû mûszaki leírást és megállapította, hogy megfelelnek ennek a követelménynek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott hatáskörében eljárva a fentiek szerint utasította el részben a kérelmezõ jogorvoslati kérelmét, a Kbt. 88. § (1) bekezdés a) pontja alapján. A Döntõbizottság a fentiekben megállapította, hogy ajánlatkérõ jogsértést követett el és ezért a Kbt. 88. § (1) bekezdés f) pontja alapján kötelezõ a bírság kiszabása.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbi szabályokat állapítja meg a bírság kiszabásával kapcsolatban: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani."<br>
A Döntõbizottság az ajánlatkérõ és Castrum Kft. által megkötött szerzõdés 5.9. pontja és belsõ felelõsségi rendrõl szóló okirat, valamint ajánlatkérõ és a Castrum Kft. ügyvezetõjének nyilatkozata alapján megállapította, hogy a jogsértésért a Castrum Kft. a felelõs. Így a Döntõbizottság a bírságot vele szemben állapította meg.<br>
A Döntõbizottság személyi bírságot nem szabott ki, mert a rendelkezésre álló bizonyíték alapján a felelõs személy egyértelmûen nem volt megállapítható. A Castrum Kft. ugyanis alvállalkozót is bevont szakmai kérdések tisztázása érdekében, ugyanakkor a megállapított jogsértés nem csak szakmai jellegû problémákat érint.<br>
A Döntõbizottság a bírság összegének megállapítása során tekintettel volt arra, hogy a hat csomagból egy részre vonatkozott a jogsértés megállapítása. E csomag beszerzésének értéke - figyelemmel az ajánlati árakra - nem túl magas összegû. A felelõs együttmûködõ magatartására és a jogsértés reparálhatóságára is figyelemmel a Döntõbizottság a bírság összegét annak minimumánál magasabb összegben nem ítélte indokoltnak megállapítani.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. augusztus 1.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>