<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7479)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.436/12/2002.<br>
<br>
Tárgy: a Junior Rt. és a Nyugat-magyarországi Ker. Szolg. és Vendéglátó Rt. jogorvoslati kérelme Érd Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29-31., továbbiakban: kérelmezõ I.) jogorvoslati kérelmét - melyet Érd Város Önkormányzata (2030 Érd, Alsó u. l., továbbiakban: ajánlatkérõ) csecsemõ-, gyermek- és diákélelmezés, valamint kapcsolódó munkahelyi étkeztetések tárgyú közbeszerzési eljárása ellen indított - a Döntõbizottság elutasítja.<br>
A Nyugat-magyarországi Kereskedelmi, Szolgáltató és Vendéglátó Rt. (9021 Gyõr Bajcsy Zs. u. 30-32., továbbiakban: kérelmezõ II.) jogorvoslati kérelmének - melyet ugyanezen közbeszerzési eljárás ellen indított - a Döntõbizottság részben helyt ad.<br>
Megállapítja, hogy ajánlatkérõ a Herdlicska Egyéni Cégnek a szerzõdés teljesítésére való alkalmatlansága megállapítása elmulasztása, ezáltal a cég jelentkezése elfogadása által megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (8) bekezdését.<br>
A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.<br>
Ezt meghaladó részében a kérelmezõ II. jogorvoslati kérelmét elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos gyorsított eljárás lefolytatására részvételi felhívást tett közzé a Közbeszerzési Értesítõ 2002. július 3-án megjelent számában a rendelkezõ részben megjelölt beszerzésre. Az eljárás lebonyolítására az Apex-MM Kft. részére adott megbízást.<br>
A részvételi felhívás 13.9. pontjában elõírta: "A jelentkezésben meg kell adni a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) és c) pont szerinti információkat akkor is, ha azok nemlegesek". A jelentkezéshez "Segédlet"-et is készített, melynek B mellékletében meghatározta ezen információk megadása formáját.<br>
A jelentkezõ pénzügyi, gazdasági alkalmassága igazolására - többek között - elõírta 30 napnál nem régebbi, a 2001. évi sorban álló tételekre vonatkozó pénzintézeti nyilatkozat csatolását.<br>
A felhívásban kikötötte, hogy - többek között - alkalmatlannak minõsíti a szerzõdés teljesítésére azt a jelentkezõt, aki:<br>
- "nem mutat be az 1999-2000-2001. évek mindegyikére legalább 3 db, egyenként legalább 30 millió Ft/év ellenértékû, kifejezetten gyermek- és diák-közétkeztetésre vonatkozó pozitív megítélésû referenciát,<br>
- nincs legalább 1 fõ, 5 év szakmai gyakorlattal rendelkezõ szakirányú felsõfokú végzettségû felelõs szakembere, 12 fõ konyhai és 6 fõ szállításban foglalkoztatott alkalmazottja".<br>
A jelentkezési határidõre a kérelmezõk, a Herdlicska Egyéni Cég, az Elamen Rt. és a Sodexho Mo. Kft. nyújtott be jelentkezést. Ajánlatkérõ a részvételi szakasz július 19-én tartott eredményhirdetésén közölte, hogy csak a Herdlicska Egyéni Cég jelentkezése érvényes, a többi érvénytelen.<br>
Kérelmezõ I. július 26-án jogorvoslati kérelmet terjesztett elõ a jelentkezése érvénytelenségét kimondó döntése ellen.<br>
Álláspontja szerint a döntés nem jogszerû, mert jelentkezésében nyilatkozott az ajánlatkérõ által elõírtakra nézve, abból egyértelmûen megállapítható, hogy a teljesítésben egyedül kíván részt venni.<br>
Kifogásolta, hogy ajánlatkérõ a tárgyalásos eljárás részvételi szakaszában kérte a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) és c) pontja szerinti nyilatkozatok megtételét, nézete szerint ezen nyilatkozatok megtételét ajánlatkérõ csak az eljárás ajánlattételi szakaszában írhatta volna elõ.<br>
Kérte a jogsértés megállapítását, ajánlatkérõ kötelezését a törvény szabályainak megfelelõ eljárásra, valamint ideiglenes intézkedéssel a közbeszerzési eljárás felfüggesztését.<br>
A Döntõbizottság a D.436/6/2002. számú határozatával a közbeszerzési eljárást felfüggesztette.<br>
Kérelmezõ II. augusztus 2-án terjesztette elõ jogorvoslati kérelmét jelentkezése érvénytelenné nyilvánítása miatt. Elõadta, hogy a részérõl csatolt pénzintézeti nyilatkozatok tartalmukban igazolják, hogy 2001. évben a számláin nem volt sorban állás. Kitért arra, hogy ajánlatkérõ a banki nyilatkozatok tartalmát illetõ értelmezés céljából megkereste az MTA Nyelvtudományi Intézetét, holott álláspontja szerint nem nyelvtani, hanem jogértelmezési problémáról van szó.<br>
Aggályosnak tartotta ajánlatkérõ/lebonyolító eljárását, nézete szerint célzatosan szûkítették le az érvényes jelentkezõk körét a Herdlicska Egyéni Cégre.<br>
Ajánlatkérõ észrevételében kérte a jogorvoslati kérelmek elutasítását, a kérelmezõk jelentkezése érvénytelenné nyilvánítására vonatkozó döntése indokát fenntartotta.<br>
A Döntõbizottság a felek írásbeli észrevételei és a közbeszerzési eljárás dokumentumai alapján megállapította, hogy kérelmezõ I. jogorvoslati kérelme megalapozatlan, kérelmezõ II. kérelme részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése így rendelkezik:<br>
"Az ajánlatban - ha ezt az ajánlatkérõ az ajánlati felhívásban elõírta - meg kell jelölni<br>
a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg<br>
b) az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg<br>
c) a teljesítésben egyébként - közbeszerzés értékének tíz százalékát meghaladó mértékben - részt vevõ szervezeteket (személyeket)."<br>
A kérelmezõ I. jelentkezése érvénytelenségét ajánlatkérõ azzal indokolta, hogy kérelmezõ nem megfelelõen nyilatkozott a felhívás 13.9. pontjában elõírtakra.<br>
A felhívás 13.9. pontja alapján a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) és c) pontjára nézve kellett nyilatkozni az ajánlattevõnek. A nyilatkozatot a "Segédlet" "B" melléklete szerinti formában kellett megadni.<br>
A melléklet 2. pontjának szövege a következõ:<br>
"a) a közbeszerzésnek az a része, amellyel összefüggésben harmadik személlyel szerzõdést fogunk kötni (ez az információ valamely harmadik személy által végzendõ tevékenységre vonatkozik):<br>
b) a közbeszerzés értékének tíz százalékát meghaladó mértékben igénybe venni kívánt alvállalkozók [az alvállalkozó fogalmát a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>q) pont definiálja]: c) a teljesítésben egyébként - közbeszerzés értékének tíz százalékát meghaladó mértékben - részt vevõ szervezetek (személyek):"<br>
A választ a szöveg után következõ kipontozott rész kitöltésével kellett megadni.<br>
Kérelmezõ a melléklet szövegét szó szerint lemásolta, a 2. a) ponthoz a "Társaságunk a közétkeztetési feladat ellátásával kapcsolatban harmadik személlyel nem kíván szerzõdést kötni!", a b) ponthoz a "Társaságunk a közétkeztetési feladat ellátásába alvállalkozót nem kíván bevonni!", a c) ponthoz a "Társaságunk a közétkeztetési feladat ellátásába alvállalkozót nem kíván bevonni!" szöveget írta be.<br>
A kérelmezõ I. az a) és b) ponthoz beírt szöveggel választ adott a feltett kérdésre. Kinyilvánította, hogy a közbeszerzés tárgya szerinti tevékenységhez harmadik személlyel nem kíván szerzõdést kötni, valamint azt, hogy a teljesítésbe tíz százalékot meghaladó mértékben nem vesz igénybe alvállalkozót.<br>
A c) pontra adott válaszban az ajánlattevõnek nyilatkozni kellett a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>q) pontja szerinti alvállalkozónak nem minõsülõ azon szervezet(ek)re vagy személy(ek)re nézve, melyek/akik a közbeszerzés tíz százalékát meghaladó mértékben részt fognak venni a teljesítésben.<br>
Az a) pontra adott válaszban látszólag bele tartozik ez a kör is, hiszen nyilvánvaló, hogy a teljesítésben való részvételre írásos vagy szóbeli szerzõdés fog létrejönni a nyertes ajánlattevõ és az adott szervezet/személy között.<br>
A nyilatkozat azonban ennek ellenére érvénytelen, mert nem felel meg az ajánlati dokumentáció "B" mellékletében foglalt követelménynek.<br>
A "B" melléklet szerinti nyilatkozattételt ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglalt rendelkezés alapján írta elõ, az azonos ezen törvényszakaszban meghatározott tartalmi követelményekkel. Miután a törvény elkülöníti az a) és c) pontra adandó válaszok tartalmát, ajánlatkérõ sem tehette meg azt, hogy az a) pontra adott választ a c) pontra adandó válasznak is tekintse.<br>
A Döntõbizottság megállapította, hogy ajánlatkérõ jogszerûen nyilvánította a kérelmezõ I. jelentkezését érvénytelennek, ezért a jogorvoslati kérelmet elutasította.<br>
Kérelmezõ I. kifogásolta, hogy ajánlatkérõ a részvételi szakaszban írta elõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) és c) pontjára vonatkozó nyilatkozattételt, holott ennek a Kbt. szerint csak az ajánlattételi szakaszban van helye.<br>
A kérelem megalapozatlan. A két szakaszos eljárásban - mint jelen jogvita tárgyát képezõ közbeszerzési eljárás is - ajánlatkérõ kizárólag az elsõ, részvételi szakaszban vizsgálhatja a jelentkezõk/ajánlattevõk és alvállalkozók pénzügyi, gazdasági és mûszaki alkalmasságát. Az ajánlattételi szakaszban erre ajánlatkérõnek már törvényes lehetõsége nincs. Ezért már a részvételi szakaszban tudomással kell bírnia a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) és c) pontjai szerinti adatokról.<br>
A Döntõbizottság megállapította, hogy ajánlatkérõ nem követett el jogsértést a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) és c) pontjaiban foglaltakra való nyilatkozattételnek a részvételi szakaszban való elõírásával, ezért a jogorvoslati kérelmet elutasította.<br>
Kérelmezõ II. egyrészrõl jelentkezése érvénytelenné nyilvánítását, másrészrõl azt kifogásolta, hogy ajánlatkérõ csak a Herdlicska Egyéni Cég jelentkezését minõsítette érvényesnek.<br>
Kérelmezõ II. jelentkezése érvénytelenné nyilvánítását ajánlatkérõ azzal indokolta, hogy a csatolt bankinformáció nem tartalmazza azt a nyilatkozatot, hogy kérelmezõ II. számláján 2001. évben nem volt sorban állás. Kérelmezõ II. álláspontja szerint a számlavezetõ bankjának az a nyilatkozata, hogy 1987. április 27. óta vezeti a számláját, továbbá hogy "Tudomásunk szerint a vállalat fizetési kötelezettségének rendben eleget tesz, sorban álló tételei nincsenek" egyértelmûvé teszi, hogy 2001. évben sem volt sorban állás a számláján.<br>
Kétségtelen, hogy az 1987. évtõl a kiadás idõpontjáig terjedõ idõszakra kiadott banki nyilatkozat tartalmilag vonatkoztatható lenne a 2001. évre is.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése fent idézett rendelkezésébõl azonban következik, hogy a jelentkezést ajánlatkérõnek nemcsak tartalmi, hanem formai megfelelés szempontjából is vizsgálnia kellett. A kérelmezõ I. kérelmével kapcsolatos tényállásból megállapítható, hogy ajánlatkérõ szigorúan számon kérte a kérelmezõ I. jelentkezése formai szempontból való megfelelését is, így kérelmezõ II-nél sem tehetett mást.<br>
Ajánlatkérõ kizárólag a 2001-es évrõl kért olyan értelmû banki nyilatkozatot, hogy abban az évben a jelentkezõ számláján sorban állás nem volt. A kérelmezõ II. három számlavezetõ bankja saját megfogalmazása szerint adta ki a nyilatkozatot, azokban nem szerepelt a 2001. évre történõ hivatkozás. Kérelmezõ II. az ajánlatkérõhöz nyújtott be jelentkezést, azt ajánlatkérõ kifejezetten közölt igényei szerint kellett elkészítenie. A bank ezen jogviszonyban a kérelmezõ II. megbízottjaként járt el, kérelmezõ II-nek élnie kellett volna ezen jogviszony alapján a megbízót megilletõ jogosultsággal, miszerint a megbízottnak a megbízó utasítása szerint kell eljárni. Ezáltal elkerülhetõ lett volna, hogy ajánlatkérõnek értelmezési problémái merüljenek fel a banki nyilatkozattal kapcsolatban.<br>
A Döntõbizottság nem fogadta el kérelmezõ II. felvetését, miszerint a pénzintézetek nem alanyai a Kbt.-nek, rájuk nézve kötelezõ elõírást a Kbt. nem tartalmazhat, így nem helytálló, hogy az ajánlatkérõk határozzák meg a pénzintézetek által kiadandó nyilatkozat tartalmát.<br>
Az ajánlatkérõ a Kbt. értelmében szabadon határozza meg a kiírás tartalmát, e szabadságában csak a Kbt. kógens rendelkezései és az alapelvi rendelkezések korlátozzák. A beszerzésért járó ellenértéket az ajánlatkérõ fizeti, ennek fejében joga van a kiírási feltételek saját igényei szerinti meghatározására. Éhhez az ajánlattevõnek/jelentkezõnek, rajta keresztül a megbízottjának minõsülõ pénzintézetének kell alkalmazkodnia, és nem fordítva.<br>
A Döntõbizottság megállapította, hogy ajánlatkérõ jogszerûen minõsítette a kérelmezõ II. jelentkezését érvénytelennek, ezért a jogorvoslati kérelmet ebben a részében elutasította.<br>
Kérelmezõ II. kifogására a Döntõbizottság megvizsgálta, hogy ajánlatkérõ a kérelmezõkkel azonos következetességgel végezte-e a Herdlicska Egyéni Cég jelentkezése kiírásnak való megfelelõsége vizsgálatát: Alaptalan ugyanis a kérelmezõ II. kifogása, ha e cég jelentkezése mindenben megfelel a kiírásnak.<br>
Ajánlatkérõ alkalmassági követelményként szabta, hogy a jelentkezõnek 1999., 2000. és 2001. évben rendelkeznie kell a beszerzés tárgya szerinti szolgáltatást illetõen évenként legalább három, min. 30 millió Ft értékû referenciával. Elõírta továbbá, hogy 12 fõ konyhai és 6 fõ szállítási területen dolgozó alkalmazottja kell hogy legyen a jelentkezõnek:<br>
A Herdlicska Egyéni Cég 1999. évre 499 875, 162 959 és 2400 ezer Ft értékû, 2000. évre 489 765, 171 210, 20 140 és 19 210 ezer Ft értékû, 2001. évre 517 131, 211 770, 22 556, 34 097 ezer Ft értékû referenciát jelölt meg.<br>
Ezen adatokból megállapítható, hogy a Herdlicska Egyéni Cég csak 2001. évre nézve rendelkezik a kiírás szerinti referenciával.<br>
A Herdlicska Egyéni Cég jelentkezése konkrétan nem tér ki a 12 fõ konyhai és 6 fõ szállítási alkalmazottra. A jelentkezés 160-175. oldalán becsatolta azon személyek - vélhetõen 16 fõ alkalmazottja - bizonyítványát, akik az ISO 9000-es alaptanfolyamot sikeresen elvégezték. Ezekbõl a bizonyítványokból azonban nem állapítható meg, hogy az azokban nevezett személyek milyen munkakörben dolgoznak, és számuk egyébként sem teszi ki az alkalmassági feltételként meghatározott az összesen 18 fõt.<br>
A Döntõbizottság nyilatkoztatta ajánlatkérõt a Herdlicska Egyéni Cég alkalmassága megállapítása kérdésében. Ajánlatkérõ észrevételében arra hivatkozott, hogy úgy 1999-re, mint 2000. évre vonatkozóan elegendõ volt a két, 30 millió Ft-ot meghaladó értékû referencia figyelembevétele.<br>
Ajánlatkérõ érvelése nem helytálló. A felhívásban ajánlatkérõ az 1999., 2000, 2001. évek mindegyikére legalább 3 db, egyenként legalább 30 millió forint/év ellenértékû referencia meglétét szabta alkalmassági feltételként, a saját maga által megszabott feltételektõl az alkalmasság vizsgálatakor nem tekinthetett el. A 12 fõ konyhai és 6 fõ szállításban foglalkoztatott alkalmazottra vonatkozóan is nyilatkozott ajánlatkérõ. Közölte, hogy a Sodexho Mo. Kft. kivételével egyik jelentkezõ sem ismertette ezen alkalmassági feltételnek való megfelelés igazolására szolgáló adatokat.<br>
A Döntõbizottság nem fogadta el ajánlatkérõ védekezését. Az a tény, hogy a többi jelentkezésbõl is hiányoztak ezen alkalmassági feltételnek való megfelelést tanúsító adatok, nem változtat azon a tényen, hogy ezen okból a Herdlicska Egyéni Cég ajánlata érvénytelen.<br>
A Döntõbizottság megállapította, hogy a Herdlicska Egyéni Cég jelentkezése alapján nem felel meg a kiírás szerinti alkalmassági követelményeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése alapján ajánlatkérõnek a kiírás alapján kell döntenie az ajánlattevõk/jelentkezõk alkalmassága tekintetében.<br>
A Döntõbizottság megállapította, hogy ajánlatkérõ azáltal, hogy elfogadta a Herdlicska Egyéni Cég jelentkezését, megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdését. A jogsértés miatt a Döntõbizottság megsemmisítette a cég jelentkezése elfogadására vonatkozó döntését és 1 000 000 Ft bírság megfizetésére kötelezte ajánlatkérõt.<br>
A bírság a kiszabható minimumösszegnek felel meg, mértéke meghatározásánál a Döntõbizottság tekintetbe vette, hogy a jogsértõ döntés megsemmisítése által a jogsértés orvoslást nyert.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés b), d), f) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. augusztus 10.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>