<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7443)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.377/16/2002.<br>
<br>
Tárgy: a Vonalkód Rendszerház Kft. jogorvoslati kérelme a Miniszterelnöki Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Vonalkód Rendszerház Kft. (1034 Budapest, Szõlõ u. 8., a továbbiakban: kérelmezõ) jogorvoslati kérelmét, melyet a Miniszterelnöki Hivatal (1055 Budapest, Kossuth Lajos tér 2-4., 1. a továbbiakban: ajánlatkérõ) "az SZT-IS 3. sz. köztisztviselõi pályázat nyerteseinek használatában álló gépek és eszközök analitikus nyilvántartásának létrehozása és vezetése az ajánlatkérõ irányítása és ellenõrzése mellett, a gépállomány véletlenszerû ellenõrzése, illetve az ezekkel összefüggõ kimutatások elkészítése, a leltározási feladatok teljes körû megszervezése és lebonyolítása a szerzõdés megkötésétõl számított 3 évig" tárgyú közbeszerzési eljárása ellen nyújtott be, elutasítja.<br>
Az eljárási díjat a kérelmezõ, a jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az írásban és a tárgyaláson tett nyilatkozatok alapján az alábbi tényállást állapította meg:<br>
A Miniszterelnöki Hivatal 2001. július 20-án alapította meg az In-Forrás XXI. Informatikai Tanácsadó, Szolgáltató, Kereskedelmi Kht.-t (a továbbiakban: In-Forrás XXI. Kht., illetve Kht.). Az alapító okirat 1.5. pontjában a társaság céljai között rögzítették: "a MEH-Informatikai Kormánybiztosság pályázatainak bonyolítása, kormányzati szinten kiemelt informatikai projektek hatékony koordinálása".<br>
Az alapító 2001. november 30-án közhasznú szerzõdést kötött az In-Forrás XXI. Kht.-val. E szerzõdés szerint az Miniszterelnökség Közbeszerzési és Gazdasági Igazgatósága bonyolítása mellett kerül beszerzésre az SZT-IS 3. sz. köztisztviselõi pályázat keretében 12 000 db köztisztviselõi számítógép. A szerzõdés II.1. pontjában az alapító erre a számítógépes projektre 2002. évben 1 320 000 000 Ft támogatást biztosított. A II.2. pontban meghatározta, hogy ez a támogatás tartalmazza a SZT-IS 3. számú pályázat nyilvántartási, leltározási és ellenõrzési feladatainak ellátásához szükséges költséget is, 880 000 000 Ft-ot.<br>
Az alapító 2002. február 20-án kelt 1/2002. számú alapítói határozatában mint a Kht. felett tulajdonosi jogokat gyakorló Miniszterelnöki Hivatal képviselõje rögzítette, hogy már megbízta a Kht.-t az SZT-IS 3. számú pályázatban beszerzett gépek ellenõrzési, leltározási, nyilvántartási feladatainak lebonyolításával. A határozat 2. pontjában felhívta a Kht.-t, hogy mint a Miniszterelnöki Hivatal nevében eljáró szervezet a fenti feladata megoldásához szükséges szolgáltatásokat közbeszerzési eljárás keretében szerezze be. A határozat 3. pontja szerint a végrehajtásról a Kht. ügyvezetõje köteles gondoskodni.<br>
A Közbeszerzési Értesítõ 17. számában 2002. április 24-én nyílt közbeszerzési eljárás ajánlati felhívása közzétételére került sor a rendelkezõ részben meghatározott tárgyban.<br>
A felhívásban ajánlatkérõként a Miniszterelnöki Hivatal, míg az ajánlatkérõ képviseletében eljáróként az In-Forrás XXI. Kht. került feltüntetésre.<br>
Az ajánlati felhívás 13. a) pontja szerint az ajánlatok elbírálásának szempontja az összességében legelõnyösebb ajánlat.<br>
A 13. b) pontban az alábbi értékelési részszempontok, súlyszámok kerültek meghatározásra:<br>
részszempontok	súlyszámok<br>
- teljesítési határidõ	10<br>
- ajánlati ár	10<br>
- az alkalmazott rendszer beilleszthetõségének költségei	8<br>
- garanciavállalás idõtartama	8<br>
- a nyilvántartásba vett eszközökre vonatkozó biztosítási ügyletek megkötésének és a biztosító költségeinek átvállalása ajánlattevõ részérõl	6<br>
- az ajánlattevõ által vállalt szaktanácsadás terjedelme	6<br>
- fenntartási költségek	6<br>
- vállalt hibás teljesítési kötbér mértéke	5<br>
- vállalt késedelmi kötbér mértéke	5<br>
Az adható pontszám részszempontonként 1-tõl 10-ig terjedt. A pontszámok számításának módszere a következõk szerint került meghatározásra: a legkedvezõbb ajánlat 10 pontot, a legkedvezõtlenebb l pontot, a többi ajánlat pontszáma a kettõ között lineáris módszerrel kerül kiszámításra.<br>
Dokumentáció is készült, amely tartalmazta az ajánlatok tartalmi és formai elõírásait, az elvégzendõ feladatok részletes meghatározását.<br>
A dokumentációban közlésre került, hogy az SZT-IS 3 kódjelû pályázat nyertese jelenleg kb. 12 000 ember, melybõl a budapestiek aránya kb. 1/6, a vidékiek aránya kb. 5/6.<br>
A kérelmezõ 2002. május 25-én kelt, az In-Forrás XXI. Kht.-hoz címzett és 2002. május 28-án érkezett levelében kérdést tett fel a felhívás és a dokumentáció ellentmondásaival, valamint a beszerzés tárgyával kapcsolatban. Erre a kérdésre az In-Forrás XXI. Kht. 2002. május 29-én azt a választ adta, hogy a kérdés határidõn túl érkezett, így nem áll módjában azt megválaszolni.<br>
Az ajánlatok benyújtási határideje 2002. június 3-án módosításra került az eredeti, 2002. június 4-i idõpontról 2002. június 14-re, az erre vonatkozó hirdetmény a Közbeszerzési Értesítõ 2002. június 12-i számában jelent meg.<br>
Konzultációra is sor került 2002. június 4-én, ahol a jelen lévõ lehetséges ajánlattevõk kérdéseket tettek fel. A konzultáción a dokumentáció módosításra került, amelyet ott az ajánlattevõk megismertek, át is vettek. A konzultáció végén a jelenlévõk elfogadták, hogy a Kbt.-ben foglaltaktól eltérõen, 2002. június 7-én 17.00 óráig lehet kérdést intézni, és azok 2002. június 11-ig 17.00 óráig kerülnek megválaszolásra.<br>
A kérelmezõ 2002. június 4-én kelt és ezen a napon megküldött levelében kérdéseket tett fel, részben megismételve a 2002. május 25-én feltett kérdéseit, majd június 6-án ismét megküldte a 2002. május 25-én kelt levelében feltett kérdéseit is.<br>
Az In-Forrás XXI. Kht. 2002. június 6-án válaszolta meg a kérelmezõnek a "2002. május 25-én elsõ ízben, majd 2002. június 4-én ismételten megküldött" kérdéseit. A kérdéseket és a válaszokat megküldte a többi ajánlattevõnek is.<br>
A Dialog Plusz Kft. 2002. június 7-én kérdéseket tett fel, amelyek megválaszolása megtörtént, továbbá közölték a kérelmezõvel, hogy a június 4-én beérkezett kérdéseire két ponton nem adtak eligazítást, amelyet ezúton pótolnak. A válaszban a kérelmezõnek a június 4-én érkezett levelébõl két kérdést szó szerint kimásoltak, majd azokra megadták a választ, amelyet 2002. június 11-én küldtek meg.<br>
A kérelmezõ 2002. június 12-én ismételten kérdést tett fel, amelyre nem kapott választ.<br>
Az ajánlatok bontására 2002. június 14-én került sor.<br>
Az ajánlattételi határidõben ajánlatot nyújtott be a kérelmezõn kívül a Szenzor Kft., Student Diákszövetkezet, MONTANA Rt., Dialog Plusz Kft.<br>
Az ajánlatokat az In-Forrás XXI. Kht. értékelte, valamennyi ajánlattevõ ajánlatát érvényesnek, az ajánlattevõket alkalmasnak minõsítette, majd a 2002. június 24-én megtartott eredményhirdetésen azt közölte, hogy az eljárás eredménytelen volt a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d), e) és f) pontja alapján. Az eredménytelenség indokait az összegezésben a következõk szerint jelölte meg:<br>
<br>
1. <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja: Az egyik ajánlattevõ sem vagy az összességében legelõnyösebb ajánlattevõ sem tett - az ajánlatkérõnek a 32. § (2) bekezdés szerint rendelkezésére álló anyagi fedezet mértékére tekintette - megfelelõ ajánlatot. A közbeszerzési kiírás ellenére a pályázók egy része nem tett eleget az értékelési részszempontokban meghatározott konkrét elvárásoknak (pl. fenntartási költség egyértelmû elhatárolása az összköltségeken belül).<br>
<br>
2. <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja: Az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdése] eredménytelenné nyilvánítja. A kormányváltás napjától a Miniszterelnöki Hivatal Költségvetési Fõosztálya a már megkötött és teljesítési stádiumban lévõ szerzõdések esetében sem biztosítja a szükséges pénzügyi forrásokat az esedékes kifizetésekhez. Ezen túlmenõen az alapító szóbeli utasítása alapján semmilyen új kötelezettséget nem vállalhat a Kht.<br>
<br>
3. <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja: Valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött. A Student Diákszövetkezet ajánlata olyan aránytalan pénzügyi teljesítést határoz meg, amely lehetetlenné teszi a Közbeszerzési Értesítõben közzétett lineáris bírálati szempont alkalmazását. E magatartás súlyosan sérti a többi pályázó érdekeit.<br>
A kérelmezõ 2002. június 28-án nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson módosított. Kérte a jogsértés megállapítását, az eljárást lezáró döntés megsemmisítését, bírság kiszabását.<br>
Kérelme indokául elõadta, hogy a közbeszerzési eljárásban az In-Forrás XXI. Kht. a határidõben feltett kérdéseire részben határidõn túl válaszolt, részben nem válaszolt minden írásban feltett kérdésére, megsértve ezzel a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdését.<br>
Kifogásolta, hogy az ajánlatkérõ az ajánlatok beadásának napjáig nem közölte a közbeszerzés mennyiségét, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdését, annak ellenére, hogy erre vonatkozóan határidõben kérdést tett fel az ajánlatkérõnek. Álláspontja szerint az eljárást lezáró döntésben a Kbt. 60. § (1) bekezdés d) pontjára való hivatkozásnak ellentmond a szöveges magyarázat. Nem értett egyet a Kbt. 60. § (1) bekezdés f) pontja szerinti eredménytelenségi okkal sem, mivel az ajánlatkérõ számára elfogadhatatlan árajánlat nem minõsíthetõ az eljárás tisztaságát vagy a többi ajánlattevõ érdekeit súlyosan sértõnek. Eredménytelenné kellett volna nyilvánítani a Student Diákszövetkezet ajánlatát. A Kbt. 60. § (1) bekezdés e) pontjára való hivatkozást sem tudta elfogadni, mivel az írásbeli fedezetigazolást szóbeli utasítással nem tehették semmissé.<br>
Az In-Forrás XXI. Kht. észrevételében az alaptalan kérelem elutasítását kérte. Elõadta, hogy a közbeszerzés mennyiségével kapcsolatos kérelmezõi kérdésre 2002. június 7-én, illetve június 11-én adott választ, tehát határidõben. Elõadta, hogy nem tudja értelmezni a kérelemben a Student Diákszövetkezet ajánlata eredménytelenségére vonatkozó kérelemrészt, mivel csak az eljárást lehet eredménytelenné nyilvánítani. Annak igazolására, hogy a pénzügyi fedezet rendelkezésre állt a közbeszerzési eljárás megindításakor, megküldte a Miniszterelnöki Hivatal és az In-Forrás XXI. Kht. között 2001. november 30-án létrejött közhasznú szerzõdést, ennek II. 2a pontja tartalmazza a fedezetre vonatkozó részt. Fenntartotta, hogy a Student Diákszövetkezet ajánlata miatt nem alkalmazható az értékelés során a lineáris elbírálás, és ez súlyosan sérti a többi ajánlattevõ érdekeit. Megítélésük szerint a döntés jogszerû volt.<br>
A Döntõbizottság a jogorvoslati eljárás során a tényállás tisztázása érdekében megkereste az Informatikai és Hírközlési Minisztériumot és a Miniszterelnöki Hivatalt.<br>
Az Informatikai és Hírközlési Minisztérium közlése szerint a Magyar Köztársaság Minisztériumainak felsorolásáról szóló 2002. évi XI. törvény 2. §-a k) pontja és az informatikai és hírközlési miniszter feladat- és hatáskörérõl szóló 141/2002. (VI. 28.) Korm. rendelet rendelkezései alapján a hírközlési és informatikai feladatokkal kapcsolatban - a kormányzati informatikai feladatokat kivéve - a feladat tekintetében az Informatikai és Hírközlési Minisztérium a jogutód. Az ajánlati felhívás szerint azonban az ajánlatkérõ a Miniszterelnöki Hivatal, így az Informatikai és Hírközlési Minisztérium nem tekinthetõ jogutódnak.<br>
A Miniszterelnöki Hivatal tájékoztatójában jogi aggályait jutatta kifejezésre mind a (fentiekben említett, 2001. november 30-án, valamint a 2002. április 11-én kötött) közhasznú szerzõdésekkel kapcsolatban, megkérdõjelezte ez utóbbi hatálybalépését, mind a közbeszerzési eljárás indításával kapcsolatban. Elõadta, hogy az alapító Miniszterelnöki Hivatal már az elsõ évben biztosította az In-Forrás XXI. Kht. részére a szükséges 880 millió Ft pénzügyi fedezetet: Ezzel kapcsolatban arra hivatkozott, hogy a Kht.-nál a pénzügyi fedezetnek rendelkezésre kell állni, és amennyiben nem áll rendelkezésre vagy nem használható fel, az a Kht. saját számviteli, gazdasági és egyéb hibája miatt következhetett be. E körben utalt ama is, hogy a Kht. nem tett eleget a 2002. március 31-ig esedékes elszámolási kötelezettségének. Nyilatkozata szerint a Kht. részére nem adott olyan tájékoztatást, hogy nem vállalhat pénzügyi vagy más jellegû kötelezettséget, hanem írásban kapott részletes leírást a Kht. a további keretek rendelkezésre bocsátásának megtagadásáról és annak indokairól (a költségvetésben fedezet megjelölése).<br>
A Döntõbizottság megállapította, hogy a kérelem alaptalan.<br>
A Döntõbizottságnak elsõdlegesen azt kellett vizsgálnia, hogy kérelmezõ kérelme határidõben került-e elõterjesztésre.<br>
A kérelmezõ 2002. június 28-án nyújtotta be a jogorvoslati kérelmét, amelyben az eljárást lezáró döntés, a közbeszerzési eljárás során feltett kérdésekre adott válaszok, az ajánlati felhívás, a dokumentáció jogszerûségét vitatta. A jogsértésrõl történõ tudomásra jutás idõpontjaként az eljárást lezáró döntéssel kapcsolatban az eredményhirdetés idõpontját, a többi jogsértéssel kapcsolatban az ajánlatok benyújtásának határidejét, 2002. június 14-ét jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság szerint a Kbt. fenti rendelkezésében kétféle határidõt állapít meg a jogorvoslati kérelem elõterjesztésével kapcsolatban. A 90 napos (objektív) határidõt a jogsértõ esemény bekövetkezésétõl, a másik, a 15 napos (szubjektív) határidõt pedig az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont 2002. június 14. volt, így a kérelem benyújtása ehhez az idõponthoz képest számított kilencvennapos határidõben történt meg.<br>
A szubjektív határidõ számítása szempontjából azonban a jogsértésrõl tényleges tudomásszerzés idõpontja az irányadó.<br>
A Döntõbizottság megállapította a becsatolt iratok alapján, hogy a kérelmezõ 2002. június 4-én átvette a módosított dokumentációt. Ekkor már biztosan ismerte az ajánlati felhívás és a dokumentáció tartalmát, tudomást szerzett a vélt jogsértésrõl.<br>
Ezen idõponthoz képest a jogorvoslati kérelem elõterjesztésére nyitva álló 15 napos szubjektív határidõ 2002. június 19-én letelt. A kérelmezõ a kérelmét 2002. június 28-án terjesztette elõ, így az elkésett.<br>
A Döntõbizottság határidõben elõterjesztett jogorvoslati kérelem hiányában azt már nem vizsgálhatta, hogy az ajánlati felhívás, illetve a dokumentáció módosítása jogszerûen történt-e.<br>
A kérelmezõ kifogásolta továbbá, hogy a határidõben feltett kérdéseire részben határidõn túl kapott választ, részben nem kapott választ minden írásban feltett kérdésre.<br>
A Döntõbizottság megállapította, hogy a kérelmezõ négyszer tett fel kérdéseket a közbeszerzési eljárás során. Az elsõ kérdésre 2002. május 29-én kapott elutasító választ, a második és a harmadik (2002. június 4-én és június 6-án érkezett) kérdésére 2002. június 7-én és 11-én kapott választ. A Döntõbizottság álláspontja szerint ezen idõpontok a válaszokkal kapcsolatos jogsértésrõl történõ tudomásszerzés idõpontjai.<br>
Ezen idõpontokhoz képest a jogorvoslati kérelem elõterjesztésére nyitva álló 15 napos szubjektív határidõ 2002. június 13-án, június 22-én, illetve június 26-án letelt, a kérelmezõ a kérelmét 2002. június 28-án terjesztette elõ, így a kérelem e vonatkozásban elkésett.<br>
A fentiek alapján a Döntõbizottság a kérelmezõ jogorvoslati kérelmének az ajánlati felhívásra, a dokumentációra, a 2002. május 29-i, június 7-i és június 11-i ajánlatkérõi válaszokra vonatkozó részét elkésettség miatt elutasította, mert e kérelemrészek érdemi vizsgálatának eljárásjogi akadálya van.<br>
A kérelmezõ az utolsó kérdését 2002. június 12-én tette fel. Erre nem kapott választ. Ebben a vonatkozásban a Döntõbizottság elfogadta a jogsértésrõl tudomásra jutás idõpontjaként a kérelmezõ által megjelölt 2002. június 14-i idõpontot. A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>ában szabályozott további tájékoztatás kérése és a tájékoztatás megadása ugyanis csak az ajánlat benyújtása elõtt történhet, (hiszen a kérdések és a válaszok az ajánlat elkészítéséhez kapcsolódnak), így az, hogy a kérelmezõ június 12-én feltett kérdésére nem kapott választ, az ajánlattételi határidõ lejártakor jutott egyértelmûen a tudomására. E vonatkozásban a Döntõbizottság a kérelmet érdemben vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
E § (2) bekezdése szerint a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.<br>
A Döntõbizottság megállapította, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdésében meghatározott határidõn túl kért további tájékoztatást, de még a 2002. június 4-i konzultáción "elfogadott" 2002. június 7-i határidõhöz képest is öt nappal késõbb küldte meg a további tájékoztatásra vonatkozó kérését.<br>
A Döntõbizottság álláspontja szerint azzal, hogy a határidõn túl feltett kérdésre nem kapott választ a kérelmezõ, nem történt jogsértés, hiszen ekkor már nem állt fenn a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése szerinti tájékoztatási kötelezettség.<br>
A Döntõbizottság ezt követõen a jogorvoslati kérelemnek az eljárást lezáró döntésre vonatkozó részét vizsgálta.<br>
Az eljárást elzáró döntésben megjelölt eredménytelenségi okok vonatkozásában a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése az alábbiakat mondj a ki. Eredménytelen az eljárás, ha<br>
d) az egyik ajánlattevõ sem vagy az összességében legelõnyösebb ajánlattevõ nem tett - az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot,<br>
e) az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdése] eredménytelenné nyilvánítja,<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
A Döntõbizottság mindhárom eredménytelenségi okot megvizsgálta, és megállapította, hogy nem jogszerû az <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) és f) pontjára alapított eredménytelenségi döntés.<br>
Az írásbeli összegezésben a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja vonatkozásában rögzített körülmények nem nyújtanak alapot e szakasz alkalmazásához. E d) pont szerint ugyanis annak a feltételnek kell fennállnia, hogy egyik ajánlattevõ sem, vagy az összességében legelõnyösebb ajánlattevõ nem tett megfelelõ ajánlatot az ajánlatkérõ számára. Ezzel szemben csak egyes ajánlattevõk ajánlatai nem megfelelõségére történt hivatkozás az írásbeli összegezésben A nem megfelelõ ajánlat megállapításának joga az ajánlatkérõt illeti meg. A becsatolt iratok alapján nem vonható le következtetés arra, hogy az ajánlatkérõ megállapította volna azt, hogy minden egyes vagy a legkedvezõbb ajánlat számára nem megfelelõ.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján akkor nyilváníthatja az ajánlatkérõ eredménytelenné a közbeszerzési eljárását, ha a rendelkezésére álló anyagi fedezetnél valamennyi ajánlattevõ, illetve az összességében legelõnyösebb ajánlattevõ által kért ellenszolgáltatás magasabb, ez utóbbi megállapításához értelemszerûen el kell végezni az ajánlatok összehasonlítását, értékelését. Jelen esetben nem ez történt, illetõleg maga ajánlatkérõ sem hivatkozott arra, hogy a fedezeténél magasabb az összes árajánlat vagy az összességében legelõnyösebb ajánlatot tevõ árajánlata, hanem arra, hogy egyáltalán nincsen fedezete. E probléma eredménytelenségi okként értékelése azonban nem e d) pont körében történhet meg.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontja alapján az eljárást csak akkor lehet eredménytelennek nyilvánítani, ha megállapítható az eljárás tisztaságát vagy a többi ajánlattevõ érdekeit súlyosan sértõ cselekmény elkövetése valamelyik ajánlattevõ részérõl. A rendkívül magas ajánlati ár vállalása, különösen a nyílt eljárásban, ahol egymás ajánlati árát az ajánlattevõk csak az ajánlatok bontásakor ismerik meg és ahhoz kötve vannak, egyéb tényállási többletelem hiányában nem nyújt alapot ezen eredménytelenségi ok alkalmazásához.<br>
A Döntõbizottság álláspontja szerint az alábbi indokokra tekintettel a Kbt. - fentiekben idézett - 60. § (1) bekezdés e) pontjában, a Kbt. 55. § (4) bekezdésére hivatkozással megállapított eredménytelenségi ok fennáll.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése szerint az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottság a becsatolt és egymásnak is ellentmondó okiratok alapján azt a következtetést vonta le, hogy jelen esetben nem állapítható meg, hogy az In-Forrás XXI. Kht. mint kijelölt végrehajtó a szerzõdés teljesítésére képes-e. Maga a Kht. ugyanis azt közölte, hogy nem bocsátották a rendelkezésére a szükséges fedezetet, és nem jogosították fel újabb kötelezettségek vállalására.<br>
A Miniszterelnöki Hivatal nyilatkozatából szintén nem vonható le arra vonatkozóan megalapozott következtetés, hogy a szükséges pénzügyi fedezet e feladat megvalósítására megvan-e.<br>
E szempontból annak már nincs relevanciája, hogy a fedezet miért nem áll rendelkezésre. Továbbá maga a Miniszterelnöki Hivatal kifejezésre juttatta azon aggályait is, hogy megtörténhet-e jogszerûen és megalapozottan kötelezettségvállalás a beszerzés tárgyában. Ilyen feltételek mellett a Döntõbizottság álláspontja szerint nem vonható le arra következtetés, hogy jogszerûtlen a teljesítésre képtelenné válás miatti eredménytelenné nyilvánítás. Maguk az érintettek még nyilatkozni sem tudtak egyértelmûen és igazolható módon arról, hogy a szerzõdés teljesítésére képesség fennáll-e.<br>
Tájékoztatja a Döntõbizottság a feleket, hogy Döntõbizottság a jogorvoslati kérelem keretei között járt el a Kbt. szabályai alapján, és hatásköre hiányában nem vizsgál(hat)ta az alapító és a tulajdonos, illetve a Kht. közötti jogviszonyokat, úgyszintén a számviteli és gazdálkodási szabályok betartását.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerinti jogkövetkezményt alkalmazta, az elkésett kérelemrészek tekintetében figyelemmel a Kbt. 79. § (7) bekezdésében foglaltakra is.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 2.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>