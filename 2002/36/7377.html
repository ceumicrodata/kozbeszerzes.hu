<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7377)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.412/6/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Cegléd Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Cegléd Város Polgármestere (2701 Cegléd, Postafiók 85., továbbiakban: ajánlatkérõ) "2607 fm hosszú DN 300 KG PVC szennyvízcsatorna 58 db tisztítóaknával, MOBA átemelõ 1 db, 1549 fm hosszú 160 × 9,1 KPE PG nyomott szennyvízvezeték építése. 642 fm hosszú DN KG-PVC szennyvízcsatorna 12 db tisztítóaknával" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Döntõbizottság elnökét 2002. július 11-én tájékoztatta, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés c) pontja alapján, a fenti tárgyban.<br>
Ajánlatkérõ ajánlattételre a GEOSAURUS Kft.-t hívta fel.<br>
Az eljárásfajta választását ajánlatkérõ azzal indokolta, hogy jelen eljárásban a szennyvíztisztító kivitelezése olyan kiegészítõ jellegû beruházást, mely feltétlenül szükséges az eredeti szerzõdés teljesítéséhez, és annak értéke nem haladja meg a korábbi közbeszerzés értékének 50%-át.<br>
Az ajánlatkérõ elõadta, hogy az önkormányzat egy szabadidõ-központot valósít meg, melynek részét képezi többek között egy téli-nyári üzemeltetésû termálfürdõ is. Az eredeti kiírásban a szennyvízcsatorna kiépítése nem szerepelt, mivel a szennyvíz elhelyezését egy helyben építendõ szennyvíztisztítón keresztül tervezték. A szakhatóságok a helyi tisztító létesítését azonban csak átmeneti megoldásként fogadták el, végleges megoldásként a városi szennyvíztisztító telepre történõ rákötést írták elõ.<br>
A Döntõbizottság elnöke 2002. július 17-én kezdeményezett jogorvoslati eljárást ajánlatkérõ közbeszerzési eljárása ellen, mert a rendelkezésre álló iratok alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés c) pontjában foglalt feltételek fennállásának igazolását nem találta megalapozottnak. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Az ajánlatkérõ észrevételt terjesztett elõ, melyben elismerte, hogy nem volt tárgyszerû a kérelem megfogalmazásakor, mivel nem volt egyértelmûen megállapítható, hogy az adott szennyvízcsatorna építés (kiegészítõ építési beruházás) feltétlenül szükséges az eredeti szerzõdés teljesítéséhez. Elõadta, hogy a fõvállalkozási szerzõdésnek a próbaüzem sikeres lezárásával kapcsolatos rendelkezésére figyelemmel a megépülõ létesítmény átadása a szennyvízelvezetés biztosítása nélkül elképzelhetetlen. Észrevételében elõadta, hogy a szennyvíztisztító engedélyezi tervdokumentációja 2001 novemberére készült el. Azonban az ÁNTSZ Cegléd Város Intézete állásfoglalásaiban a szennyvizek közcsatornára való rákötését javasolta, melyhez az illetékes Vízügyi Igazgatóság vízjogi létesítési engedélye már rendelkezésre állt. Az ajánlatkérõ észrevételéhez a közbeszerzési eljárás iratait részben csatolta.<br>
A Döntõbizottság D.412/4/2002. sz. felhívásában az ajánlatkérõt az ajánlatkérési dokumentáció teljes körû csatolására hívta fel, illetve az eredeti vízjogi létesítési engedélyek és mellékletek csatolására, valamint az ajánlatkérõ nevében eljáró felelõs személy megjelölésére vonatkozóan.<br>
Ajánlatkérõ 2002. július 25-én a Döntõbizottságnak írásban bejelentette, hogy az ajánlati felhívását visszavonja, és a beszerzés tárgyára nyílt közbeszerzési eljárást indít. Ennek alapján kérte a jogorvoslati eljárás megszüntetését.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és visszavonási kérelme alapján az eljárás megszüntetésérõl határozott az alábbi indokok alapján.<br>
A Döntõbizottság elnöke azért kezdeményezett jogorvoslati eljárást ajánlatkérõ közbeszerzési eljárása ellen, mert álláspontja szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés c) pontjában foglalt feltételek fennállását kellõ módon nem igazolta. Ajánlatkérõ a jogorvoslati eljárás megindítását követõen bejelentette, hogy 2002. július 25-én az ajánlati felhívás visszavonásáról határozott.<br>
Az ajánlati felhívás visszavonására tekintettel jelenleg nincs közbeszerzési eljárás folyamatban, ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés c) pontjában foglaltak fennállása vizsgálatának akadálya van.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése kimondja, hogy az ajánlatkérõ a felhívását az ajánlattételi határidõ lejártáig visszavonhatja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 29.<br>
<br>
Dr. Csanádi Péter s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>