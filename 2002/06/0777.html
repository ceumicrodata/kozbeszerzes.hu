<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0777)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.733/11/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárása a Magyar Köztársaság Alkotmánybírósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85, a továbbiakban: Döntõbizottság elnöke) által a Magyar Köztársaság Alkotmánybírósága (1015 Budapest, Donáti u. 35–45, képviseli: dr. Kovács Kázmér ügyvéd, 1065 Budapest, Nagymezõ u. 28., továbbiakban: ajánlatkérõ) "5 db személygépkocsi vétele" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995 évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõ fenti jogszabályhelyre hivatkozással indított hirdetmény közzététele nélküli tárgyalásos, közbeszerzési eljárás indítására vonatkozó és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ, 2001. november 13-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Ajánlatkérõ a tájékoztatóhoz ajánlati felhívást is csatolt, melyben a beszerzés tárgyát és mennyiségét az alábbiak szerint határozta meg:<br>
"Az 1054/2000. (VI. 30.) Korm. határozat mellékletét képezõ F-01-00 számú állami normatíva szerinti 8. sz. felsõ középkategóriába tartozó 5 db személygépkocsi vétele. A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése alapján lehetõség van a mennyiség + 40%-os emelésére."<br>
Ajánlatkérõ az eljárásfajta választását azzal indokolta, hogy az eljárás tárgyában a Közbeszerzési Értesítõ 2001. augusztus 29-én megjelent 35. számában hirdetményt tett közzé, azonban ez a hirdetménye ajánlatkérõn kívülálló okokból a Közbeszerzési Értesítõ 37. számában 2001. szeptember 12-én visszavonásra került.<br>
A korábban meghirdetett eljárás az ajánlatkérõ által elõre nem látható ok miatt került visszavonásra, és a gépjármûvek amortizációjára tekintettel a beszerzés az eredeti ütemezésének meghiúsulása miatt rendkívül sürgõssé vált. A korábbi hirdetmény és dokumentációszöveg olyan megfogalmazást tartalmazott, amely alapján nem volt lehetséges megfelelõ ajánlat adása.<br>
E körülmény nem az ajánlatkérõ tevékenységének következménye volt, emiatt a sürgõsség oka nem az ajánlatkérõ mulasztására vezethetõ vissza.<br>
A beszerzés teljesítésére a felkért cégen kívül más cég nem alkalmas, a rövid teljesítési határidõ és a mûszaki feltételek miatt.<br>
Ajánlatkérõ ajánlattételre a VOLVO Autó Hungária Kft. hívta fel.<br>
Ajánlatkérõ a választott eljárásfajta indokát 2001. november 16-án kiegészítette, és hivatkozott arra, hogy az ajánlatkérõ által üzemeltetett gépjármûflottából a beszerzés tárgyában megjelölt mennyiségû gépjármû elérte a 150 000 km nagyságrendû futásteljesítményt, ezért lecserélésük halasztást nem tûrõen sürgõssé vált.<br>
Az ajánlatkérõ felhatalmazással bír a tekintetben, hogy az Alkotmánybíróság személyét és munkakörülményeit érintõ alapvetõ kérdésekben belsõ szabályzatot alkosson. Ezen belsõ szabályzat része a beszerzési szabályzat.<br>
E szabályzat alapján az egységes arculat és megjelenés érdekében flottaüzemeltetésrõl döntöttek.<br>
Ajánlatkérõ nem tartozik a központosított beszerzés rendszerének hatálya alá, ezért a beszerzést a gépjármûflotta tekintetében jogszerûen bonyolíthatja saját hatáskörben.<br>
A beszerzési szabályzat alapján lefolytatott reprezentatív felmérés eredménye, hogy a korábban beszerzett és flottát képezõ jármûtípus lecserélése és az egységes megjelenés megbontása nem indokolt.<br>
Ennek alapján elõzetesen megkeresték a flottába tartozó gépeket forgalmazó lehetséges két szállítót. Az egyik szállító nyilatkozott, hogy Budapest területén kizárólagos forgalmazói jogosítvánnyal nem rendelkezik, ennek alapján az ajánlatkérõ õt ajánlattételre felhívni nem tudta. A felkért ajánlattevõ rendelkezik Budapest területén kizárólagos forgalmazási jogosítvánnyal, így került sor nevezett cég felkérése ajánlattételre.<br>
A Döntõbizottság elnöke 2001. november 22-én kezdeményezett jogorvoslati eljárást ajánlatkérõ közbeszerzési eljárása ellen. Álláspontja szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a kérdéses közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. A korábbi indokait fenntartotta, és azon túlmenõen hivatkozott ajánlatkérõ arra, hogy a korábbi eredménytelen eljárást idõben indították, így amennyiben az sikeresen lezárul, a beszerzési igény teljesülhetett volna. A hirdetménnyel indult tárgyalásos eljárás lebonyolításával külsõ céget bíztak meg, mely cég hibájára vezethetõ vissza, hogy esélyegyenlõség elvét sértõ megfogalmazás került a hirdetménybe, melynek visszavonásáról kellett intézkedni. Újabb eljárás lefolytatására kellõ idõ nem állt rendelkezésre. Nem volt elõrelátható az, hogy ajánlatkérõ külkapcsolati tevékenysége a szomszédos államokat érintõ törvény és más rendkívüli (szeptember 11-i események) körülmények miatt jelentõsen megnövekszik.<br>
A légi forgalom átmeneti akadályoztatása miatt számos külföldi út személygépkocsival került lebonyolításra. Ezen utak a korábbi eljárást követõen jelentõsen megnövelték az ajánlatkérõ által üzemeltetett flottába tartozó gépkocsik futásteljesítményét.<br>
Ajánlatkérõ tevékenységének ellátását veszélyezteti, ha olyan személygépkocsikkal valósítja meg programjait, amelyek a cseréhez szükséges amortizációs mértéket elérték, továbbá az esetleges balesetveszély kockázati tényezõje is megnövekszik.<br>
A közbeszerzési eljárás indítására korában nem kerülhetett sor, mert a belsõ szabályzat értelmében arról a "teljes ülés" dönthetett, amely csak 2001. november elején ült össze.<br>
Nyilatkozott, hogy a szerzõdés nem jött létre a nyertes ajánlattevõvel, mert az csak a "teljes ülés" egyetértése után történhet meg.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos és tárgyalásos eljárásra akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította. E paragrafus szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt az e törvényben elõírt határidõk nem lennének betarthatóak, a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
E szakasz tehát akkor alkalmazható, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e paragrafus jogszerû alkalmazását nem teszi lehetõvé.<br>
A Döntõbizottság ezt követõen vizsgálta, hogy jelen közbeszerzési eljárásban ezen feltételek fennállnak-e.<br>
Elõre nem látható okról nincs szó, hiszen a gépjármûvek futásteljesítménye olyan mutató, amely könnyen prognosztizálható, így elõre lehet tudni, mikor válik szükségessé a gépkocsik cseréje.<br>
Ajánlatkérõ ezt prognosztizálta is, hiszen a gépjármûvek beszerzését tervezte, ennek alapján indította már a korábbi közbeszerzési eljárást is.<br>
Ajánlatkérõ elõre nem látható oknak minõsítette, hogy a korábban indított eljárásának eredménytelensége nem az õ érdekkörében merült fel, illetve, hogy 2001. szeptember 11-ét követõen jelentõsen megnõtt a gépjármûvel történõ közlekedés.<br>
Ajánlatkérõ a korábbi közbeszerzési eljárás hirdetményének visszavonásáról 2001. szeptember 7-én intézkedett.<br>
A légi közlekedés akadályoztatása közvetlenül 2001. szeptember 11-ét követõen valósult meg.<br>
Ajánlatkérõ azonban ezekhez az idõpontokhoz kapcsolódóan a gépjármûvek beszerzésére intézkedést nem tett, újabb felhívást a Közbeszerzési Értesítõben nem jelentetett meg. Egyebekben pedig a szeptember 11-i hivatkozás relevanciával nem bír, hiszen ajánlatkérõnek a beszerzési szándéka egyértelmûen fennállt, így a meghiúsult eljárást követõen, rögtön intézkedhetett volna az újabb eljárás indításáról.<br>
A hirdetmény közzététele nélküli tárgyalásos eljárást csak két hónappal késõbb, 2001. november 13-án indította meg.<br>
A Döntõbizottság ajánlatkérõ azon hivatkozását, hogy korábbi idõpontban az eljárását nem indíthatta, mert ahhoz a "teljes ülés" döntése volt szükséges elfogadni nem tudta, hiszen a teljes ülések tartása nem ajánlatkérõn kívülálló okok eredménye, hanem annak megtartása ajánlatkérõ döntési kompetenciája.<br>
A rendkívüli sürgõsség bekövetkezése így nem ajánlatkérõn kívülálló körülmények miatt, hanem ajánlatkérõ érdekkörében állt elõ.<br>
Ennek alapján ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján határozott a Kbt. 70. § (1) bekezdés c) pontjára alapított közbeszerzési eljárás indítása tárgyában hozott és azt követõ döntések megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 27.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>