<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0778)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.734/9/2001.<br>
<br>
Tárgy: a BAU TRADE Kft. kérelmezõ jogorvoslati kérelme Állatgyógyászati Oltóanyag-, Gyógyszer- és Takarmány-ellenõrzõ Intézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BAU TRADE Építõipari Tervezõ, Kivitelezõ és Kereskedelmi Kft. (2100 Gödöllõ, Gábor Áron u. 2–10., továbbiakban: kérelmezõ) kérelme alapján indult jogorvoslati eljárásban, melyet a Állatgyógyászati Oltóanyag-, Gyógyszer- és Takarmányellenõrzõ Intézet (1107 Budapest, Szállás u. 8., képv. dr. Sasvári Róbert ügyvéd, 1073 Budapest, Erzsébet krt. 14., továbbiakban: ajánlatkérõ) "az intézet gödöllõi állatkísérleti telepének rekonstrukciós fejlesztését elõkészítõ egyes közmûfejlesztések és épületkivitelezési munkák megvalósítása" tárgyú közbeszerzési eljárása ellen nyújtott be, a kérelmezõ kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a>. (2) bekezdés d) pontjára tekintettel a Kbt. 53. § (2) bekezdését, a Kbt. 55. § (6) bekezdését, a Kbt. 57. § (1) bekezdését, valamint a Kbt. 61. § (1) bekezdését, és ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ 2001. szeptember 12. napján a Közbeszerzési Értesítõ (K. É.) 37. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a beszerzés tárgyára prognosztizált átalányáras vállalkozási szerzõdéskötés érdekében kért ajánlatot.<br>
Az ajánlati felhívásban ajánlatkérõ meghatározta, hogy az ajánlatokat az összességében legelõnyösebb ajánlat szempontja szerint bírálja el. Ennek megfelelõen megadta az elbírálás részszempontjait, súlyszámait és az adható pontszámokat az alábbiak szerint:<br>
részszempontok	súlyszámok<br>
– ajánlati ár a 16. h) pont szerint	5<br>
– az ajánlati felhívásban és a dokumentációban foglalt feltételeken és jogszabályi elõírásokon felül vállalt az ajánlatkérõ számára a közbeszerzés tárgya szempontjából elõnyös többletszolgáltatások (felelõsségbiztosítás mértéke, hosszabb idejû mûszaki garancia vállalása, helyszíni felvonulás, kooperáció és munkaszervezés, egyéb)	4<br>
– vállalási határidõ, a teljesítés ütemezése	3<br>
– a jóteljesítéshez kapcsolódó biztosíték összege és idõtartama	2<br>
Az értékelés során adható pontszám részszempontonként: 1–10.<br>
Ajánlatkérõ az 16. "Egyéb információk" pontjában az alábbi elõírásokat tette:<br>
"– Az ajánlathoz csatolni kell az ajánlattevõ és a közbeszerzés értékének 10%-át meghaladó alvállalkozója eredeti vagy közjegyzõ által hitelesített, 30 napnál nem régebbi cégkivonatát, aláírási címpéldányát. Amennyiben a cégkivonat nem tartalmazza a közbeszerzés tárgyára vonatkozó tevékenységi köröket, úgy az ajánlattevõ ajánlata érvénytelen."<br>
"– Az ajánlathoz csatolandó valamennyi nyilatkozat érvényes formáját a dokumentáció tartalmazza."<br>
"– A korrekt összehasonlíthatóság érdekében az ajánlati árakat a prognosztizált áron kívül az ajánlattétel idõpontjára is kérjük megadni."<br>
"– A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(2) bekezdése szerint a Kbt. 59. § (2)–(5) bekezdéseiben foglaltak a felhívás részét képezik."<br>
Ajánlatkérõ dokumentációt is kibocsátott, amely tartalmazta a mûszaki terveket, az ajánlat tartalmával és formájával kapcsolatos ajánlatkérõ elvárásokat, szerzõdéstervezetet.<br>
A dokumentáció elõírása szerint ajánlati adatlapot kell csatolni, amelyben szerepelt többek között, hogy az ajánlati árat prognosztizált áron és az ajánlattétel idõpontjában is meg kell adni.<br>
Ajánlatkérõ 2001. október 3. napján helyszíni konzultációt tartott, melyen az ajánlatkérõk által feltett kérdésekre megadta a válaszokat.<br>
Ajánlattételi határidõre, 2001. október 25. napján kérelmezõ, a POLYDOM Rt., az Utiterv Kft., a Hazai Építõ Rt. és a Magyar Építõ Rt. konzorciuma, a MASZER Rt. nyújtott be ajánlatot.<br>
Ajánlatkérõ 2001. november 5. napján levélben hiánypótlást biztosított a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján, valamint a Kbt. 57. § (1) bekezdése alapján nem egyértelmû kijelentése tisztázása körében az Útiterv Kft. és a Hazai Építõ Rt.-t felhívta, hogy adja meg az ajánlattétel idõpontjára vonatkozó ajánlati árat, mivel az az ajánlatban nem került megadásra, de ajánlatkérõ feltételezi, hogy az a prognosztizált árral azonos.<br>
Ajánlatkérõ az eljárás eredményét 2001. november 20. napján hirdette ki nyilvánosan, döntése szerint az összességében legelõnyösebb ajánlatot tevõ, és így az eljárás nyertese a POLYDOM Rt., a második legelõnyösebb ajánlatot a kérelmezõ tette.<br>
A kérelmezõ jogorvoslati kérelmében, melyet a Döntõbizottsághoz nyújtott be sérelmezte ajánlatkérõ eljárást lezáró döntését, valamint azt, hogy ajánlatkérõ a közbeszerzési eljárás lefolytatása során jogsértéseket követet el.<br>
Álláspontja szerint ajánlatkérõ jogsértõ módon biztosított egyes ajánlattevõk részére hiánypótlást tartalmilag hiányos ajánlataik pótlására, nevezetesen arra, hogy az ajánlattételi idõpontra vonatkozó árajánlatukat adják meg. Ezen hiány miatt ajánlatkérõnek érvénytelennek kellett volna nyilvánítani ezen ajánlatokat véleménye szerint. Ezen ajánlatok érvénytelenné nyilvánítása esetén az ajánlatok értékelése is változott volna.<br>
Ezen túl a nyertes ajánlattevõ vonatkozásában nem tisztázott – az összegzésbõl sem derül ki –, hogy tett eleget a hiánypótlásnak a cégkivonat körében.<br>
Sérelmezte továbbá, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>rendelkezéseit az értékelés során azzal, hogy az ár szempontjából egyenértékû ajánlati elemeket nem azonos pontszámmal értékelte.<br>
Kifogásolta azt is, hogy ajánlatkérõ az ajánlatok értékelésérõl készített összegzés az eljárásról elnevezésû iratot nem a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján készítette el. Nem derül ki az összegzésbõl, hogy ajánlatkérõ az értékelést milyen tartalmi elemek figyelembevételével végezte el az egyes részszempontok körében (különösen a többletszolgáltatások, garanciavállalás részszempont pénzügyi ütemezés, vállalási határidõ körében). Megítélése szerint a rendelkezésre álló adatok alapján az állapítható meg, hogy a jótállás körében õ tette a kedvezõbb ajánlatot, és ezt nem tükrözi a pontozás.<br>
Kérte, hogy a Döntõbizottság semmisítse meg ajánlatkérõ eljárást lezáró döntését, valamint ideiglenes intézkedésként tiltsa meg a szerzõdéskötést.<br>
Ajánlatkérõ észrevételeiben a kérelem elutasítását kérte annak megalapozatlansága okán. Álláspontja szerint nem követett el jogsértést a közbeszerzési eljárás során, és az eljárást lezáró döntés meghozatalánál sem. Alaptalannak ítéli a kérelmezõ kérelmében foglaltakat, mind hiánypótlásra vonatkozóan, mind az értékelés jogsértésére vonatkozóan. Elõadta, hogy a nyertes ajánlattevõ megfelelõen eleget tett a hiánypótlásnak, csatolta a cégbíróság által kijavított cégkivonatot, amelyben a cégjegyzésre jogosultak között szerepelt az ajánlatot jegyzõ személy. Nyilatkozott, hogy az ajánlattétel idõpontjára vonatkozó ajánlati ár nem hiánypótlás keretében lett bekérve egyes ajánlattevõktõl, hanem a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglaltak szerint a nem egyértelmû kijelentések tisztázása körében. Az érintett ajánlatevõk az ajánlatukban nem jelölték meg az ajánlati árat az ajánlattétel idõpontjára, azt úgy értelmezték, hogy ezeknél az ajánlattevõknél ez megegyezik a prognosztizált ajánlati árral, ezért ennek tisztázására hívták fel nyilatkozattételre ajánlattevõket. Az ajánlat tisztázása a kérelmezõ érdekeit nem érinti, mert az egyik ajánlattevõ ajánlata érvénytelen lett, a másik pedig nem lett nyertes.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ában foglalt egyenértékûségi szabályt azért nem alkalmazták, mert az ajánlattevõk egyezõen 50% felett vállalták igénybe venni hazai alvállalkozót, így a szabály alkalmazásának nem volt helye. Álláspontjuk szerint az összegzés megfelelõen tartalmazta az értékelést. A jogorvoslati eljárás során tartott tárgyaláson nyilatkozott, hogy az ajánlatok értékelését a bírálóbizottság úgy végezte el, hogy annak minden tagja külön értékelte és pontozta az ajánlatokat részszempontok szerint, amelyeket összegezve adódtak a részszempontok értékelési összpontszámai az ajánlattevõknek, mely összpontszámokat átlagolták és így alakultak ki a végleges értékelési pontszámok: Ezért a részszempontokon belül az egyes alszempontok értékelésére vonatkozóan nem állnak rendelkezésre adatok. Az értékelést megelõzõen megadták az egyes részszempontnál figyelembe veendõ tartalmi elemeket, annak érdekében, hogy az értékelést azonos módon végezzék el a bíráló bizottság tagjai. A tárgyaláson csatolta ajánlatkérõ a Döntõbizottság és a kérelmezõ részére azon táblázatot, melyben szerepelnek az értékelés részszempontjainál vizsgált tartalmi elemek.<br>
Egyéb érdekelt Polydom Rt. észrevételében a kérelem elutasítását kérte. Elõadta, hogy a hiánypótlásnak eleget téve csatolták a cégbíróság által javított cégkivonatot. Az ajánlatban csatolt cégkivonat tévesen tartalmazta a cégjegyzésre jogosultak körét; a tévedés észlelését követõen a cégbíróságtól kérték annak kijavítását. Az errõl szóló végzést csatolták is pótlólag.<br>
Álláspontja szerint nem sértette meg az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>bekezdését, valamint helytállóan bírálta el az ajánlatokat.<br>
A Döntõbizottság 2001. november 29. napján ideiglenes intézkedéssel élt, és a D.734/4/2001 sz. alatt meghozott határozatával az eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelmezõ jogorvoslati kérelme részben alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése lehetõséget biztosít arra, hogy az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontja a alapján érvénytelen az az ajánlat, amelyik nem felel meg az ajánlati felhívás és a dokumentációban meghatározott feltételeknek. Az érvénytelen ajánlat a Kbt. 53. § (2) bekezdése alapján nem vehet részt a közbeszerzési eljárás további szakaszában.<br>
Ajánlatkérõ elõírta mind a felhívásban, mind a dokumentációban, hogy az ajánlati árat az ajánlattétel idõpontjára vonatkozóan is meg kell adni, ennek megfelelõen tartalmazta a dokumentáció felolvasólapján az ellenszolgáltatás összegénél mind a prognosztizált ár, mind az ajánlattétel idõpontjára vonatkozó ajánlati ár megadásának a helyét. Ezen tartalmi elemek a bontás során ismertetésre is kerültek. Ajánlatkérõ ezen túl értékelési szempontként is szerepeltette az ajánlati árat, figyelemmel a prognosztizált árra és az ajánlattétel idõpontjára vonatkozóan (1 értékelési részszempont).<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felhívott Utiterv Kft. és Hazai Építõ Rt. és Magyar Építõ Rt. közös ajánlattevõ ajánlatában nem szerepelt kifejezett nyilatkozat az ajánlati ár körében az ajánlattétel idõpontjában ajánlott árról.<br>
A hivatkozott <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében adott lehetõség alkalmazására akkor van mód, ha az ajánlatban szerepel egy nyilatkozat, amelynek tartalma nem egyértelmû. Nem alkalmazható olyan esetben, amikor egyáltalán nem szerepel nyilatkozat az ajánlat tartalmára vonatkozóan, s ezt a felvilágosítás kérdéssel kívánják pótoltatni. A fent ismertetett hiányosság, mint egyértelmûen az ajánlat tartalmi hiányossága a Kbt. 43. § (4) bekezdésében biztosított hiánypótlás keretében nem pótolható.<br>
Ajánlatkérõ az ajánlatban nem szereplõ nyilatkozat, amely az ajánlat tartalmára vonatkozik, továbbá az elbírálás során is figyelembe veendõ, tekintetében nem alkalmazhatta volna jogszerûen a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését, hiszen az ajánlatban nem szereplõ nyilatkozat tartalmának tisztázása sem lehetséges.<br>
Ajánlatkérõ akkor járt volna el jogszerûen, ha ezen hiányosság miatt az ajánlatok érvénytelenségét állapította volna meg. Jelen esetben a Utiterv Kft. a hiánypótlásnak nem tett eleget, így az õ ajánlatát érvénytelennek minõsítették, azonban a Hazai Építõ Rt. és Magyar Építõ Rt. közös ajánlattevõ ajánlatkérõ jogszerûtlen eljárása folytán érvénytelen ajánlata ellenére részt vett az ajánlatok elbírálásában.<br>
A fentiek szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését, valamint a Kbt. 52. § (2) bekezdés d) pontját és a Kbt. 53. § (2) bekezdését, mivel érvénytelen ajánlatot bírált el a közbeszerzési eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése kötelezettségként írja elõ, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A törvény 5. sz. melléklete 2. a) pontjában elõírja, hogy az érvényes ajánlatevõk ajánlatainak az összességében legelõnyösebb ajánlat választása esetén a részszempontjai szerinti tartalmi elemeit meg kell adni, valamint az értékelést táblázatba foglaltan, és végezetül az értékelési pontszámok indokait is ismertetni kell. A Döntõbizottság megállapította, hogy az ajánlatkérõ által elkészített összegzés az eljárásról irat nem a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5 sz. </a>mellékletének megfelelõ tartalommal került elkészítésre. Az összegzés nem tartalmazza az ajánlatok részszempontok szerinti tartalmi elemeit teljes körûen, továbbá az értékelés indokai sem kimerítõek.<br>
Az összegzés elkészítésének, és az értékelés részleteinek írásba foglalása és annak az ajánlattevõkkel történõ ismertetése a nyilvánosság alapvetõ garanciális alapelvi követelmény kifejezõje. Ajánlatevõknek joguk van megismerni az eredményhirdetés idõpontjában – és nem egy lefolytatott jogorvoslati eljárás keretében – azon szempontokat, amelyet alapján ajánlatkérõ értékelte ajánlatukat és hogy milyen tartalmi elemeket vett figyelembe, hiszen ezek alapján tudja lemérni, hogy ajánlatkérõ betartotta-e a törvényben elõírt és a felhívásban megadott feltételeket az elbírálás során.<br>
Ezt követõen a Döntõbizottság megvizsgálta ajánlatkérõ értékelését és megállapította, hogy az értékelése nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõnek az értékelés során kötelezettsége, hogy az érvényes ajánlatokat az elõre megadott tartalmi elemeket meghatározza és azokat a megadott ponthatárok között értékleje. Ajánlatkérõ értékelési anyagából, valamint az összegzésébõl már az eredményhirdetés idõpontjában ismertnek kell lenni azon értékelést megalapozó tartalmi elemeknek is, valamint annak, hogy az egyes részszempontok milyen elemekbõl tevõknek össze.<br>
Ajánlatkérõ az értékelési részszempontok között megfogalmazott olyanokat is, amelyek mennyiségileg nehezen mérhetõek, azok jelentõségének megítélése nem lehetséges matematikai módszer segítségével, ezért ajánlatkérõ döntés-elõkészítõ anyagából és az összegzésbõl ki kell tûnnie az értékelt elemeknek.<br>
A Döntõbizottság feladata a jogorvoslati eljárás keretében az, hogy felülvizsgálja, hogy ajánlatkérõ értékelése és ezáltal a eljárást lezáró döntése megfelel-e a jogszabály elõírásainak és nem az, hogy ajánlatkérõ helyett határozza meg, hogy melyek az értékelés alapját képezõ tartalmi elemek az egyes ajánlattevõk ajánlataiban.<br>
A Döntõbizottság sem az ajánlatkérõ összegzésébõl, sem a döntés-elõkészítõ anyagaiból, sõt még a tárgyaláson sem tudta tisztázni egyes részszempont esetén (2 részszempont elõnyös többletszolgáltatások) ajánlatkérõ által figyelembe vett ajánlatok tartalmi elemeit és azt, hogy ezen tartalmi elemekkel milyen indokok alapján állnak összhangban a kiosztott pontszámmal.<br>
A legtöbb bírálóbizottsági tag egyéni értékelésébõl sem követhetõ nyomon következetesen, hogy mely tartalmi elemeket vizsgáltak és pontoztak.<br>
A fentiek alapján a Döntõbizottság osztotta a kérelmezõ álláspontját, hogy ajánlatkérõ összegzésébõl nem állapítható meg az értékelés alapját adó tartalmi elemek így az értékelése jogszerûsége sem.<br>
A fent részletezett indokok alapján állapította meg a Döntõbizottság a rendelkezõ részben foglalt jogsértéseket ajánlattevõ terhére. A Döntõbizottság ideiglenes intézkedéssel élt az eljárás során és erre tekintettel az eljárást lezáró döntés megsemmisítése jogkövetkezmény alkalmazása mellett döntött, lehetõséget adva ajánlatkérõnek, hogy saját maga orvosolja az elkövetett jogsértéseket amennyiben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt lehetõséggel él, és a döntését megalapozó körülmények ismételt mérlegelésével az ajánlatok újraértékelése mellett új eljárást lezáró döntést hoz, illetve eljárást lezáró döntés hozatala nélkül orvosolja a elkövetett jogsértéseket.<br>
A Döntõbizottság nem találta alaposnak a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdésének ajánlatkérõ általi megsértését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése elõírja, hogy építési beruházásra vonatkozó ajánlatok elbírálása során legfeljebb tízszázalékos mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(4) bekezdése a fentiek alkalmazása körében meghatározza, hogy az (2)–(3) bekezdésben meghatározott tartalmú ajánlatok közül azt az ajánlatot kell elõnyben részesíteni, amely alapján a belföldön foglalkoztatottak által elõállított érték a legmagasabb.<br>
Ajánlatkérõ a felhívásban elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésében foglaltak a felhívás részét képezik, a dokumentációban meghatározta e körben adandó nyilatkozat mintáját is.<br>
A nyertes ajánlattevõ és a kérelmezõ is egyaránt az ajánlatkérõ által kiadott nyilatkozat mintát töltötte ki és változtatás nélkül csatolta az ajánlathoz, amelyben az szerepelt, hogy az igénybe vett belföldi alvállalkozók 50% fölött vannak.<br>
A fent idézett <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(4) bekezdése alapján egyértelmû, hogy az árelõny alkalmazásának egyenlõ tartalmú nyilatkozatok esetén nincs helye, hiszen ezen esetben nincs olyan értékelhetõ elõny, amely a Kbt. 35. § (1) bekezdésében foglaltak alapján megalapozzák az elõnyben részesítést.<br>
Ahhoz, hogy jelen ügyben ajánlatkérõ alkalmazhassa az elõnyben részesítés szabályait, abba a helyzetbe kellett volna hoznia magát, hogy ajánlattevõk nyilatkozatának pontos tartalmát megismerje. E nélkül jogszerûen nincs helye az elõnyben részesítésnek, ajánlatkérõ tehát nem követett el jogsértést, amikor az ajánlatokban lévõ nyilatkozatok alapján nem azonos pontszámmal értékelte a nyertes és kérelmezõ eltérõ árajánlatát.<br>
A Döntõbizottság a rendelkezésére álló iratok alapján megállapította az ajánlatkérõ által biztosított hiánypótlás körében, hogy a nyertes megfelelõen tett eleget a hiánypótlásnak. Az ajánlathoz csatolt cégkivonatban tévedésbõl nem szerepelt a cégjegyzésre jogosultak között az ajánlatot jegyzõ személy. A nyertes csatolta a céget nyilvántartó cégbíróság javító végzését, és a cégadatokat helyesen tartalmazó cégkivonatot, amelyben az ajánlatot aláíró a cégjegyzésre jogosultak között fel van tüntetve, és jogosultsága az ajánlattétel idõpontjában is fennállt.<br>
A fentiek alapján a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 18.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>