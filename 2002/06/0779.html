<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0779)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.658/13/2001.<br>
<br>
Tárgy: a TAMAX Kft. jogorvoslati kérelme a Pénzügyminisztérium Üzemeltetési Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A TAMAX Kft. (1093 Budapest, Mátyás u. 15., képviseli: dr. Szigethy György ügyvéd, 1053 Budapest, Szép u. 5., fsz. 3–4., a továbbiakban: kérelmezõ) kérelmét, melyet a Pénzügyminisztérium Üzemeltetési Igazgatóság (1051 Budapest, József nádor tér 2–4., képviseli: dr. Pethes Margit ügyvéd, 1056 Budapest, Bástya u. 10., a továbbiakban: ajánlatkérõ) "a székházhoz tartozó irodák takarítása, síkosságmentesítése és hóeltakarítás, mûszaki karbantartás" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. augusztus 22-én ajánlati felhívást tett közzé nyílt eljárás megindítására a Közbeszerzési Értesítõ 34. számában (5620/2001.) a rendelkezõ részben írt tárgyban. A felhívás 4. pontja szerint a teljesítés határideje, illetve a szerzõdés idõtartama a szerzõdéskötés aláírásától kezdõdõen 2004. december 31-ig tart.<br>
A felhívás 5. pontja tartalmazta a dokumentáció megvásárlásának körülményeit és költségeit is.<br>
A 11. a) pont tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, ugyanezen pont b) pontja pedig az ajánlattevõnek a szerzõdés teljesítésére alkalmatlanná minõsítésének szempontjait az alábbiak szerint:<br>
– a közbeszerzés tárgyára vonatkozó államigazgatási referencia hiánya,<br>
– minimum 100 M Ft-os alaptõke hiánya,<br>
– ISO minõségbiztosítási rendszer hiánya,<br>
– a szolgáltatás zavartalan ellátásához szükséges mûszaki, technikai felszereltség hiánya,<br>
– a 2000. évi nettó árbevétel nem éri el az 1 milliárd Ft-ot,<br>
– a 2000. évi adózás eredeti eredménye negatív értéket mutat.<br>
A felhívás 16. pontjában az Egyéb információk között ajánlatkérõ azt is elõírta – többek között –, hogy:<br>
– Az ajánlattevõnek csatolnia kell az ajánlatához mind az ajánlattevõre, mind a közbeszerzés értékének 10%-át meghaladó mértékben igénybe venni kívánt alvállalkozókra vonatkozóan a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerinti nyilatkozatokat és hatósági igazolásokat.<br>
– Az ajánlattevõnek rendelkeznie kell minimum 100 M Ft-os felelõsségbiztosítással, amelynek másolatát ajánlatában szerepeltetnie kell.<br>
Ajánlatkérõ helyszíni konzultációt is tartott a felhívásban megjelölt idõpontban, melyen a dokumentációt megvásárló négy cég vett részt, akik közül kettõ érvényes ajánlatot tett. A közbeszerzési eljárás lezárásaként ajánlatkérõ az összességében legelõnyösebb ajánlattevõ kiválasztása után 2001. október 25-én megkötötte a szerzõdést a nyertessel.<br>
Kérelmezõ 2001. október 18-án jogorvoslati kérelemmel fordult a Döntõbizottsághoz, melyet a hiánypótlásra történõ felszólítást követõen a 2001. október 26-án kiegészített. Ebben kérte, hogy a Döntõbizottság a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdésének b) pontja alapján hívja fel az ajánlattevõt a törvénysértõ elõírási feltétel mellõzésére és ennek bekövetkezéséig kérte ideiglenes intézkedéssel az eljárás felfüggesztését. Kérelmét azzal indokolta, hogy ajánlatkérõ komplett takarítási tevékenységre hirdetett meg közbeszerzési pályázatot. Ennek alapján sérelmezte, hogy ajánlatkérõ szerint alkalmatlan az a pályázó, akinek 2000. évi nettó árbevétele nem éri el az 1 milliárd Ft-ot, és egyúttal nem rendelkezik a pályázó legalább 100 M Ft-os alaptõkével. Álláspontja szerint az ajánlatkérõ ezen feltétel kiírása elõtt nem végzett piackutatást a hazai takarító cégek piacán, hiszen ha a körülményeket megvizsgálta volna, akkor ilyen törvénysértõ feltételt nem ír elõ. Véleménye szerint a magyarországi takarítócégek nagyságrendje nem teszi lehetõvé a megkívánt mértékû nettó árbevétel és a fenti alaptõke együttes elõírását, mivel szerinte ez sérti a Kbt. 24. § (2) bekezdésében elõírt esélyegyenlõséget. A vélelmezett jogsértéssel ajánlatkérõ megsértette a kérelmezõ álláspontja szerint a Kbt. 35. § (1) bekezdés d) pontjában foglaltakat is, mely elõírja a kis- és középvállalkozások részvételi esélyének növelését. Ennek alátámasztására kifejtette azt az álláspontját is, hogy az ajánlatkérõ által az ajánlati felhívásban elõírt feltételek együttese egyszerûen kirekesztõ a piac ismeretében a kis- és középvállalkozásokkal szemben. Kérelmében azt is elõadta, hogy az ajánlatkérõ fenti feltételeirõl a pályázatok beadásakor, azaz 2001. október 2-án szereztek csak tudomást, azonban az, hogy az valóban megfelel a kiíró szándékainak, csak az 2001. október 10-én kelt ajánlatkérõi levélbõl derült ki a számukra. Sérelmezte azt is, hogy tudomásuk szerint a Kbt. 57. § (2) bekezdésében elõírtakat is <br>
megsértette ajánlatkérõ, amikor a kirívóan alacsony ellenszolgáltatásért az egyik ajánlattevõt nem szólította fel a kötelezõ írásbeli magyarázatra, holott az ajánlat megfelelõ szakmai ismeretek birtokában nyilvánvalóan életképtelen. Írásos kérelmében elõadta azt is, hogy nincs tudomásuk arról, hogy a takarítással fõtevékenységképpen nem foglalkozó nagyvállalatok a konkrét takarítási tevékenységi körrel kapcsolatosan rendelkeznek a megfelelõ ISO minõsítésbiztosítási rendszerrel. Álláspontja szerint a jogorvoslati eljárásban lehetséges érdekeltnek számít a teljes magyar takarítói szakma, mely a kifogásolt feltételek mellett ki van zárva a pályázat lehetõségébõl.<br>
Írásos kérelmét a tárgyaláson kérelmezõ változatlanul fenntartotta, és kérelme kiegészítéseként azt is elõadta, hogy nagy komplexumokban takarítanak mint takarítócég, ezért bizton állítják, hogy az ajánlatkérõ által elõírt feltételeknek csak multinacionális cégek tudnak eleget tenni, a takarítással ténylegesen foglalkozó szakcégek valójában nem.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételében kérte a jogorvoslati kérelem elutasítását, elsõdlegesen elkésettség miatt. Álláspontja szerint a jogorvoslati kérelem elkésett, mivel a kérelmezõ az ajánlati felhívás közzétételétõl számított 15 napon belül élhetett volna jogorvoslattal a felhívás tartalma ellen. A kérelmezõ által sérelmezett alkalmatlanná minõsítési szempontok tekintetében elõadta, hogy azok elõírását az indokolta, hogy ajánlatkérõ több évre szóló szolgáltatási szerzõdést kíván megkötni, így a több évre szóló együttmûködésnél fontos szempont a tõkeerõs, stabil szerzõdõ partner. Álláspontja szerint erre biztosíték az árbevétel és a jegyzett tõke nagysága is. A jogorvoslati ügy tárgyalásán szóban azt is nyilatkozta, hogy nem helytálló kérelmezõnek azon megállapítása, miszerint az összegzés kézhezvételével jutott csak tudomására a vélt jogsértés, mert 2001. augusztusában jelent meg a felhívás, és annak megfelelõen szeptember 7-ig át kellett venni a dokumentációt, tehát ettõl az idõponttól kezdve tudomással kellett hogy bírjon kérelmezõ a feltételekrõl. Álláspontja szerint ezen idõponttól számítva a 15 napos jogvesztõ határidõ eltelt a kérelem benyújtásáig. Ajánlatkérõ véleménye szerint kérelmezõ ügyfélképessége is megkérdõjelezhetõ a jogorvoslati eljárásban tekintettel arra, hogy mint érvénytelen ajánlattevõ az ügyben érdekelt félnek sem tekinthetõ. Ezen túlmenõen azt is elõadta, hogy a többi kérelmi elem, vagyis a kirívóan alacsony ár vonatkozásában is alaptalan a kérelem. Ugyanígy megalapozatlan a kérelem az ISO tanúsítvánnyal kapcsolatos kifogás vonatkozásában, melynek bizonyítására becsatolta a közbeszerzési eljárásban nyertesnek kihirdetett Magyar Épületszerelõ Rt. – épületüzemeltetés, karbantartás – tevékenységére vonatkozó ÉMI TÜV Bayer Kft. tanúsítványát is. Véleménye szerint azért sem volt túlzott a felhívásban elõírt követelmények támasztása a késõbbi nyertes ajánlattevõvel szemben, mert a szolgáltatás keretében nem csak takarítást kértek, hanem a nyertes cégtõl elvárták azt is, hogy az egyéb karbantartá<br>
sokat is az épületekben elvégezze, mert a jövõben az is a nyertes feladatkörébe fog tartozni a szerzõdéskötés alapján. Ennek alátámasztására hivatkozott a felhívása 3. a) pontjára, mely szerint a megjelölt épületekben el kell végezni a mûszaki karbantartást és egyéb tevékenységeket is, ami nem csak egyértelmûen takarításra vonatkozik.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem elkésett, illetve megalapozatlan.<br>
A Döntõbizottságnak az eljárás keretében elsõdlegesen azt kellett vizsgálnia, hogy kérelmezõ mikor ismerhette meg az ajánlati felhívás és a dokumentáció szerinti ajánlatkérõi elvárásokat és követelményeket, mert ennek megismerésétõl számítandó a Kbt.-ben meghatározott 15 napos szubjektív jogvesztõ határidõ.<br>
A Döntõbizottság az ajánlati felhívásban megjelölt határidõk vonatkozásában – kérelmezõ által sem vitatottan – megállapította, hogy kérelmezõnek a dokumentációt az ajánlati felhívás 2001. augusztus 22-i megjelenésétõl számított 16. nap 13.00 óráig volt lehetõsége átvenni. Az is megállapítható a felhívás 5. c) pontjából, hogy az érvényes ajánlattétel benyújtásának elõfeltétele volt a dokumentáció ajánlatkérõtõl történõ megvásárlása is. Ezt kérelmezõ a fenti határidõig megtette.<br>
E tények alapján megállapítható, hogy kérelmezõ legkésõbb 2001. szeptember 7-ig meg kellett hogy ismerje az ajánlati felhívás, illetve a dokumentáció szerinti követelményeket, így az azokkal kapcsolatos – abban írt követelményeket kifogásoló – jogorvoslati kérelmet ezen idõponttól számított 15 napig, azaz 2001. szeptember 22-ig nyújthatott volna be kérelmezõ figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésére is, mely úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a rendelkezésére álló iratokból kétséget kizáróan megállapította, hogy kérelmezõ a hiányos jogorvoslati kérelmét 2001. október 18-án nyújtotta be a Döntõbizottsághoz, így ezen idõpont jóval meghaladta a fentebb említett 15 napos jogvesztõ határidõt, ameddig a jogorvoslati kérelem határidõn belül benyújtottnak tekinthetõ.<br>
A fentiekre tekintettel megállapítható, hogy az ajánlati felhívásban szereplõ – vélelmezett – jogsértõ követelményekre alapozott kérelmi elemek, nevezetesen a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében elõírt esélyegyenlõség, a Kbt. 35. § (1) bekezdésének d) pontjára hivatkozás is elkésettnek tekintendõ.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésének megsértésével kapcsolatosan a Döntõbizottság álláspontja szerint a kérelmezõ ügyfélképessége hiányzik tekintettel arra, hogy kérelmezõ jogát, vagy jogos érdekét nem sérti az általa vélelmezett azon jogsértés, miszerint ajánlatkérõ nem kért magyarázatot a kérelmezõ által kirívóan alacsonynak ítélt más ajánlattevõi árajánlatra. Ezen álláspontját a Döntõbizottság a Kbt. 79. § (3) bekezdésére alapozza, mely szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet elkésettség és megalapozatlanság miatt a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 5.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>