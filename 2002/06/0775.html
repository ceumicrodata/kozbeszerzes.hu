<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0775)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.743/14/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Adó- és Pénzügyi Ellenõrzési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Adó- és Pénzügyi Ellenõrzési Hivatal (1054 Budapest, Széchenyi u. 2., képviseli: dr. Mészáros Tünde ügyvéd, 1056 Budapest, Belgrád rkp. 11. II/1., a továbbiakban: ajánlatkérõ) "Az APEH adóigazgatási tevékenységét korszerûsítõ számítástechnikai fejlesztések kivitelezése, üzemeltetése" tárgyú közbeszerzési eljárása ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) pontját, ezért ajánlatkérõnek a Kbt. 70. § (1) bekezdés b) pontjára alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele, a tárgyaláson tett nyilatkozatok alapján a következõ tényállást állapította meg:<br>
Ajánlatkérõ 2001. november 16-án a Döntõbizottság elnöke részére megküldött tájékoztatása szerint hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján, amelyek tárgyát és mennyiségét az ajánlati felhívásban az alábbiak szerint határozta meg: az APEH adóigazgatási tevékenységét korszerûsítõ számítástechnikai fejlesztések kivitelezése, üzemeltetése, igény szerint új fejlesztések indítása, meglévõ rendszerek karbantartása, a számítástechnikai fejlesztéseknek az APEH rendszerébe integrálása, az APEH adóigazgatási tevékenységével összefüggõ számítástechnikai ügyvitelszervezés, az APEH dolgozóinak oktatása és továbbképzése, elsõsorban a számítástechnika területén az új fejlesztések megismerése és alkalmazása céljából, szakemberek rendelkezésre bocsátása meghatározott tanácsadói és szakértõi, valamint egyéb számítástechnikai és rendszerüzemeltetési feladatokra, közremûködés az APEH adatfeldolgozó tevékenységének támogatásában.<br>
Az ajánlatkérõ tájékoztatása szerint a tárgyalásra meghívni kívánt szervezet a Pillér Pénzügyi és Számítástechnikai Kft. (a továbbiakban: Pillér Kft.).<br>
Az eljárásfajta választását a tájékoztatásban és az ajánlati felhívásban az ajánlatkérõ azzal indokolta, hogy a Pillér Kft. a beszerzés tárgyaként meghatározott tevékenységre kizárólagos jogosultsággal rendelkezik. Ezt megalapozza egyrészt az a tény, hogy a Pillér Kft. az ajánlatkérõ nem adózással kapcsolatos, de annak ügyviteli rendszerével szorosan összefüggõ tevékenysége ellátására alakult, annak százszázalékos tulajdonosa az ajánlatkérõ, másrészt az, hogy a Pillér Kft. speciális jogosítványokkal rendelkezik mint az ajánlatkérõ saját kft.-je, olyan információk birtokában van, amelyek segítik a teljesítést, és amelyek külsõ cégekkel nem oszthatók meg. Biztonsági okokból a feladatok egy része külsõ céggel nem végeztethetõ el, más cég csak részfeladatok ellátására lenne alkalmas. Az ajánlatkérõ számára fontos szempont az adótitok védelme, ezzel a megoldással nem sérül az adat- és információbiztonság.<br>
A megküldött ajánlati felhívás szerint az elsõ tárgyalás és az ajánlat benyújtásának idõpontja 2001. november 19.<br>
Az eredményhirdetés idõpontja a tárgyalást követõen, szerzõdéskötés az eredményhirdetést követõ 8. napon történik. Az ajánlati felhívás 8. pontja szerint az ajánlatkérõ a legalacsonyabb összegû ellenszolgáltatás szempontja alapján kívánta elbírálni az ajánlatot.<br>
Az ajánlattételre felkért Pillér Kft. 2001. november 19-én az ajánlatát benyújtotta, az ajánlatkérõ a tárgyalást lefolytatta. Megállapította az ajánlatkérõ, hogy az ajánlat megfelelõ, a keretszerzõdés 2002. január 1-jétõl 2002. december 31-ig aláírható 1 milliárd forint összegben.<br>
A Döntõbizottság elnöke 2001. november 26-án jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés b) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát. A jogsértésrõl történõ tudomásszerzés idõpontjaként 2001. november 16-át, az ajánlati felhívás részére történõ megküldésének napját jelölte meg.<br>
Az ajánlatkérõ észrevételében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontján alapuló hirdetmény közzététele nélküli tárgyalásos eljárását jogszerûnek tartotta, kérte a jogorvoslati eljárás megszüntetését. Elõadta, hogy a beszerzés tárgya kizárólag az ajánlatkérõ adóigazgatási tevékenysége körébe tartozó, stratégiai informatikai fejlesztésének keretében megvalósuló projektek és azok továbbfejlesztése. Az adóigazgatási tevékenység a 4/1996. (I. 24.) PM rendelet alapján szolgálati titoknak minõsül. Az adatvédelem biztosítása, ellenõrzése, valamint a feladatok informatikai ellátása körében végzett folyamatos fejlesztõ tevékenysége a szoftverek szerzõi joga tekintetében megalapozza a Pillér Kft. kizárólagos jogosultságát. Az ajánlatkérõ a szolgálati titokként nevesített adatok védelmét kizárólag olyan szervezet által tudja biztosítani, amelynek mûködését, belsõ szabályzatait maga határozza meg, ezért ezen feladatok elvégzése külsõ vállalkozókkal nem lehetséges.<br>
Elõadta, hogy az üzemeltetésre azért kizárólag a Pillér Kft. képes, mivel a számítógépes rendszer a tulajdonában van.<br>
A Döntõbizottság rendelkezésére bocsátotta az ajánlatkérõ a Pillér Kft.-vel 2001. évre megkötött keretszerzõdés alapján létrejött szerzõdéseket. Közölte továbbá az ajánlatkérõ, hogy a beszerzés tárgyát képezõ, 2002. évre vonatkozó keretszerzõdés alapján végzendõ munkák a megküldött szerzõdésekben foglalt, a korábbi években megkezdett és folyamatban lévõ feladatok ellátására vonatkoznak.<br>
Tájékoztatta a Döntõbizottságot, hogy a jogorvoslati eljárásra tekintettel a keretszerzõdés megkötése nem történt meg.<br>
A Pillér Kft. elõadta, hogy az ajánlatkérõvel korábban megkötött szerzõdésekben a szoftverek vonatkozásában a szerzõi jogukat fenntartották.<br>
A Döntõbizottság megállapította, hogy a Döntõbizottság elnökének kezdeményezése megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottságnak azt kellett vizsgálnia, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti feltételek fennállnak-e az ajánlatkérõ által indított tárgyalásos eljárásban.<br>
Az ajánlatkérõ a Pillér Kft. szerzõi jogának, illetve az adó- és szolgálati titoknak a védelmére mint a kizárólagos jogot megalapozó feltételekre hivatkozott.<br>
A szerzõi jogról szóló 1999. évi LXXVI. törvény (a továbbiakban: Szjt.) 1. § (2) bekezdés c) pontja alapján a szerzõi jogi védelem alá tartozik a számítógépi programalkotás és a hozzá tartozó dokumentáció (a továbbiakban: szoftver) akár forráskódban, akár tárgykódban vagy bármilyen más formában rögzített minden fajtája, ideértve a felhasználói programot és operációs rendszert is.<br>
E törvény szerint a szerzõi jog azt illeti meg, aki a mûvet megalkotta. Az Szjt. 16. § (1) bekezdése szerint a szerzõi jogi védelem alapján a szerzõnek kizárólagos joga van a mû anyagi formában és nem anyagi formában történõ bármilyen felhasználására és minden egyes felhasználás engedélyezésére. E törvény eltérõ rendelkezése hiányában a felhasználásra engedély felhasználási szerzõdéssel szerezhetõ.<br>
A számítógépes programalkotásra (szoftver) vonatkozó rendelkezések között az Szjt. 59. § (1) bekezdése szerint eltérõ megállapodás hiányában a szerzõ kizárólagos joga nem terjed ki a többszörözésre, az átdolgozásra, a feldolgozásra, a fordításra, a szoftver bármely más módosítására – ideértve a hiba kijavítását is –, valamint ezek eredményének többszörözésére annyiban, amennyiben e felhasználási cselekményeket a szoftvert jogszerûen megszerzõ személy a szoftver rendeltetésével összhangban végzi.<br>
Az Szjt. 1999. szeptember 1-jén lépett hatályba, rendelkezéseit a hatálybalépését követõen megkötött felhasználási szerzõdésekre kell alkalmazni.<br>
Az 1969. évi III. törvény, amely az Szjt. hatályba lépése elõtt szabályozta a szerzõi jogot, szintén védelemben részesítette a számítógépes programalkotásokat és a hozzájuk tartozó dokumentációkat (szoftvereket). Tartalmazta, hogy a mû bármely felhasználáshoz – ha a törvény eltérõen nem rendelkezik – a szerzõ hozzájárulása szükséges.<br>
Az ajánlatkérõ nyilatkozata alapján a beszerzés tárgyaként meghatározott szoftverfejlesztéssel, illetve a szoftverek használatának oktatásával, megismertetésével kapcsolatos tevékenység esetében a fejlesztendõ korábbi szoftvereket a Pillér Kft. készítette.<br>
A Döntõbizottság a jogorvoslati eljárás során tartott tárgyaláson, majd két alkalommal írásban is felhívta az ajánlatkérõt arra, hogy a Pillér Kft. szerzõi jogi védelmen alapuló kizárólagos jogosultságát igazolja. Az ajánlatkérõ erre a felhívásra küldte meg a Döntõbizottságnak a 2001. évi keretszerzõdés alapján létrejött szerzõdéseket, és nyilatkozott, hogy a fejlesztésekhez kapcsolódó szerzõi jogot nem kell védeni, hiszen a Pillér Kft. az ajánlatkérõ része, csak szervezetileg egy speciális egysége, a szerzõi jog automatikusan az ajánlatkérõ – mint a Pillér Kft. tulajdonosa – birtokába kerül.<br>
A Döntõbizottság megállapította, hogy az ajánlatkérõ által becsatolt szerzõdések tárgya különbözõ szoftverek továbbfejlesztése, karbantartása. Ezek egy részét a szerzõdés szerint nem a Pillér Kft. fejlesztette ki, a többi program esetében sem állapítható meg a szerzõdésekbõl, hogy azokat ki alkotta és mikor. A Döntõbizottság rendelkezésére bocsátott szerzõdések nem tartalmaznak olyan rendelkezéseket, amelyekbõl megállapítható lenne, hogy azok tárgya olyan program, amelyet a Pillér Kft. alkotott, és ezekre vonatkozóan a Pillér Kft. másnak nem adott a felhasználásra engedélyt, illetve az Szjt. 59. §-ában meghatározottak szerint a kizárólagos jogosultságát kifejezetten kikötötte volna, és így csak a Pillér Kft. képes ezen szerzõdéseket teljesíteni.<br>
A Pillér Kft. – még ha kizárólagos tulajdonosa is az ajánlatkérõ – önálló jogi személy, a szerzõi jog vonatkozásában is önálló jogalany. A megalkotott mûvel az ajánlatkérõ – a Pillér Kft. tulajdonosa, egyben felhasználó – csak a jogszabályi elõírások, illetve a Pillér Kft.-vel kötött szerzõdések keretei között rendelkezhet. A Pillér Kft.-nek éppen a szerzõi jogán alapuló védelem biztosíthat kizárólagos jogosultságot a közbeszerzés tárgyát képezõ munkák elvégzésére, a szoftverek továbbfejlesztésére. Ennek hiányban nincs, ami megalapozza a Pillér Kft. kizárólagos jogosultságát.<br>
A Döntõbizottság számára a fentiek szerint az ajánlatkérõ nem igazolta azt, hogy az ajánlattételre felhívott Pillér Kft. az ajánlati felhívásban meghatározott tevékenységekre szerzõi joga alapján kizárólagos jogosultsággal rendelkezik, mivel a Pillér Kft. szerzõi jogát megalapozó dokumentumokat, szerzõdéseket a Döntõbizottság felhívására sem csatolta be.<br>
A rendelkezésére álló bizonyítékok alapján a Döntõbizottság a fentiek szerint nem látta bizonyítottnak azt, hogy a beszerzés tárgyaként ismertetett szoftverfejlesztések vonatkozásában szerzõi joga alapján csak a Pillér Kft. képes a szerzõdés teljesítésére.<br>
Hivatkozott arra is az ajánlatkérõ, hogy a közbeszerzési eljárás jogszerûségét megalapozó kizárólagos jog nemcsak egy szerzõi jogvédelem kategóriájába tartozó szellemi termékhez fûzõdik, hanem a Pillér Kft. 1992. óta megalapozott speciális helyzetéhez is. Az ajánlatkérõ egyszemélyes gazdasági társaságát, a Pillér Kft.-t a 3579/1991. számú kormányhatározat alapján azzal a céllal hozták létre, hogy az ajánlatkérõ belsõ fejlesztéseit elvégezze. Megalakulása óta speciális helyzetben van ez a cég, hiszen minden belsõ információval rendelkezik a fejlesztések elvégzéséhez anélkül, hogy azok szolgálati titok tartalma sérülne. Más cég ilyen jogosítvánnyal nem rendelkezik, ilyen jogot nem szerezhet, a fejlesztéshez szükséges szolgálati titok körébe tartozó bizalmas információ birtokába nem juthat, így egy nyílt közbeszerzési eljárásban más ajánlattevõ ajánlatot nem tud tenni. Megalapozott tehát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára történõ hivatkozás akár a kizárólagos jogok védelme, akár a mûszaki-technikai sajátosságok tekintetében, mert a Pillér Kft. speciális helyzete ezt indokolja.<br>
A Döntõbizottság álláspontja szerint az adótitok, a szolgálati titok védelme, a Pillér Kft. speciális helyzete önmagában nem alapozza meg a Pillér Kft. kizárólagos jogosultságát a szerzõdés teljesítésére az alábbiak szerint.<br>
A Döntõbizottság álláspontja szerint a beszerzés tárgyának meghatározása nem tartalmaz olyan speciális elõírásokat, amelyek alapján más ajánlattevõ nem tud ajánlatot tenni, szolgálati titoknak minõsülõ bizalmas információk ismerete az ajánlati felhívás alapján nem szükséges az ajánlattételhez. Az már a közbeszerzési eljárás eredményeként megkötendõ szerzõdés teljesítését érinti, hogy a fejlesztésekhez a nyertes ajánlattevõnek szüksége van szolgálati titoknak minõsülõ adatokra, információkra.<br>
Az államtitokról és a szolgálati titokról szóló 1995. évi LXV. törvény (a továbbiakban: Tvt.) 12. § (1) bekezdése alapján, ha állami szerv a feladatának végrehajtásához más közremûködését veszi igénybe, és ehhez a közremûködõnek a minõsített adatba való betekintése szükséges, erre a minõsítõ ad engedélyt. Jelen esetben tehát adható engedély a 12. § (2) bekezdésében meghatározott feltételek fennállása esetén más közremûködõnek is a minõsített adatba való betekintésre, ha az állami szerv feladatának végrehajtása során igénybe veszi a közremûködését.<br>
A Döntõbizottság szerint e jogszabályi elõírás nem zárja ki eleve azt, hogy bármely ajánlattevõ, nyertessége esetén hozzájusson a teljesítéshez, a fejlesztéshez szükséges minõsített adatokhoz. Ez a rendelkezés nem zárja ki tehát azt, hogy a Pillér Kft.-n kívül más is engedélyt kapjon a közremûködésre.<br>
Hivatkozott arra az ajánlatkérõ, hogy õ a Pillér Kft.-nek kizárólagos tulajdonosa, maga határozza meg a Pillér Kft. belsõ mûködési rendjét, belsõ szabályzatait és így általa ellenõrzött a mûködése. A Döntõbizottság szerint ez a körülmény nem alapozza meg azt, hogy csak ez a társaság jogosult kizárólagosan az adótitoknak, szolgálati titoknak minõsülõ minõsített adatok kezelésére.<br>
A Tvt. tartalmaz ugyanis rendelkezéseket a minõsített adat védelmére vonatkozóan, meghatározva a minõsített adat megismerésére jogosultaknak, a titokbirtokos szerv vezetõjének kötelezettségeit, feladatait. A minõsített adatba való betekintésre vonatkozó engedély megadása elõtt köteles a minõsítõ meggyõzõdni arról, hogy a minõsített adat védelméhez szükséges jogszabályban elõírt feltételeket a közremûködõk megteremtették-e.<br>
Az ajánlatkérõ elõtt sem ismert olyan jogszabályi elõírás, amely alapján az adótitok, a szolgálati titok védelmére tekintettel csak a Pillér Kft. lenne jogosult ellátni a beszerzés tárgyaként meghatározott tevékenységeket, és ennek alapján csak e cég képes teljesíteni a szerzõdést. Ezt a körülményt más dokumentummal sem igazolta az ajánlatkérõ.<br>
A Döntõbizottság a fentiek alapján megállapította, hogy ajánlatkérõ jogsértõ módon alapította a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglalt jogsértést állapította meg a Kbt. 88. § (1) bekezdés d) pontja alapján és ezért ajánlatkérõnek a Kbt. 70. § (1) bekezdés b) pontjára alapított közbeszerzési eljárást indító és azt követõ döntéseit a Kbt. 88. § (1) bekezdés c) pontja alapján megsemmisítette.<br>
A Döntõbizottság a jogorvoslati eljárás során felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
A Döntõbizottság nem alkalmazott bírságot a jogsértõ ajánlatkérõvel szemben, mivel az érintett eljárást indító és azt követõ ajánlatkérõi döntések megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 4.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>