<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0805)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.781/15/2001.<br>
<br>
Tárgy: a Nettmann Kft. jogorvoslati kérelme a Réthy Pál Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A Nettman Képviselet Kereskedelmi és Szolgáltató Kft. (5600 Békéscsaba Kodály Z. u. 5., továbbiakban: kérelmezõ) jogorvoslati kérelmét, – melyet a Réthy Pál Kórház-Rendelõintézet (5600 Békéscsaba, Gyulai út 18., továbbiakban: ajánlatkérõ) a kórház részére szükséges mosodai szolgáltatások szállítással együtt történõ biztosítása napi 1000 kg mennyiségben tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségét kérelmezõ maga viseli.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a Közbeszerzési Értesítõ 2001. október 26-i számában.<br>
A felhívás 11. a) pontjának ötödik francia bekezdésében az ajánlattevõ mûszaki alkalmassága igazolásaként a következõ elõírás szerepelt: "<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése g) pontja értelmében minõségi rendszer ismertetése. A minõségi rendszer ismertetését kérte ajánlatkérõ a dokumentáció 7. e) pontjában is. Az ajánlati dokumentáció 5. b) pontja szerint az ajánlati árat Ft/kg-ban kellett megadni külön-külön feltüntetve a mosás és szállítás díját.<br>
A dokumentáció az ajánlatokkal szemben támasztott formai követelményként rögzítette, hogy az ajánlatnak tartalmaznia kell a dokumentáció 3. oldalán megadott minta szerinti "felolvasólap"-ot megfelelõen kitöltve az ajánlattevõ neve, címe, az "ajánlat értéke nettó" Ft/kg, + áfa és a teljesítési határidõ adatokat.<br>
Az ajánlattételi határidõre, november 9-re a kérelmezõ, a Miskolci Patyolat Szolgáltató Rt., az Orosháza Városi Önkormányzat Kórháza és a Magyar Egészségügyi Mosodák Kft. nyújtott be ajánlatot.<br>
Az ajánlatok bontásáról készült jegyzõkönyvben ajánlatkérõ ismertette az ajánlati ár összegét – két ajánlatot illetõen mosási szolgáltatás és szállítás bontásban is, a kérelmezõ és a Orosháza Városi Önkormányzat Kórháza ajánlatát illetõen csak a mosásajánlati árát.<br>
Ajánlatkérõ a december 3-án tartott eredményhirdetésen a Miskolci Patyolat Szolgáltató Rt. 118 Ft/kg + áfa árral tett ajánlatát hirdette ki nyertesnek, a többi ajánlatot érvénytelennek nyilvánította. A kérelmezõ ajánlata érvénytelenné nyilvánítását az összegzés az eljárásról dokumentumban azzal indokolta, hogy kérelmezõ nem csatolta a minõségbiztosítási tanúsítványt. Az eredményhirdetésrõl jegyzõkönyv készült, melyben rögzítésre került, hogy az összegzés a jelenlévõknek átadásra került. Az eredményhirdetésen kérelmezõ képviselõje is jelen volt.<br>
Kérelmezõ december 10-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését. Álláspontja szerint a nyertes ajánlat érvénytelen volt, mert az – a bontási jegyzõkönyv tanúsága szerint – nem tartalmazta a szállítási költségeket.<br>
A jogorvoslati eljárásban 2002. január 3-án tartott tárgyaláson kérelmét kiegészítve sérelmezte ajánlata érvénytelenné nyilvánítását. Elõadta, hogy ajánlatkérõ a felhívásban nem a minõségbiztosítási tanúsítvánnyal való rendelkezést, hanem a minõségügyi rendszer ismertetését kérte, ajánlata 13. oldalán ennek eleget tett, ajánlatkérõ ezért jogsértõen nyilvánította érvénytelennek ajánlatát.<br>
Kérte a jogsértés megállapítását és az eljárást lezáró döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a nyertes ajánlat tartalmazta a szállítás díját is, az érvényes volt, mert mindenben megfelelt a kiírási feltételeknek, beleértve a felolvasólap kitöltésének módját is.<br>
A kérelmezõnek a tárgyaláson elõadott kérelmét illetõen elsõdlegesen elkésettségre hivatkozott, másodlagosan arra, hogy a felhívás 11. a) pontja ötödik francia bekezdésében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjára utalt, ebbõl következik, hogy ezen jogszabályhely szerinti minõségbiztosítási tanúsítványt kérte. A tanúsítványt kérelmezõ nem csatolta, ajánlata tehát érvénytelen. Közölte, hogy a nyertessel a szerzõdést megkötötte.<br>
A nyertes ajánlattevõ észrevételében kérte a jogorvoslati kérelem elutasítását. Elõadta, hogy ajánlatkérõ a felolvasólapok tartalmát ismertette, annak tartalma kielégíti a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében foglaltakat. Ajánlata 6. oldalán megjelölte az árat a kért bontásban is, a 118 Ft/kg ajánlati áron belül a szállítást nettó 5 Ft/kg-ban.<br>
Az Orosháza Városi Önkormányzat Kórháza észrevételében közölte, hogy ajánlata tartalmazta a szállítási költséget az ajánlati áron belül 8 Ft/kg összegben.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozatlan, más részében pedig elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján ajánlattevõnek az ajánlati felhívásban, illetõleg a dokumentációban rögzített tartalmi és formai követelményeknek megfelelõen kell ajánlatát elkészítenie.<br>
Ajánlatkérõ a dokumentációban elõírta, hogy az ajánlati árat mosási szolgáltatás és szállítás díja részletezettséggel kell megadnia. A felolvasólapnak ezt a részletezést nem kellett tartalmaznia.<br>
A Döntõbizottság megvizsgálta a nyertes ajánlatát és megállapította, hogy annak 6. oldalán 5 Ft/kg összegben szerepel a szállítás költsége is. A nyertes ajánlata tehát a kérelmezõ által kifogásolt szempontból megfelel a kiírásnak. A Döntõbizottság ezért a jogorvoslati kérelmet ebben a részében megalapozatlanság címen elutasította.<br>
A Döntõbizottság megvizsgálta a kérelmet abban a tekintetben is, hogy ajánlatkérõ eljárása adott-e alapot a megalapozatlan kérelem elõterjesztésére.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint ajánlatkérõnek az ajánlatok bontásakor ismertetnie kell az ajánlattevõ nevét, székhelyét, az ajánlati árat és a teljesítési határidõt.<br>
Ezen adatokat a felolvasólap tartalmazta, azok adatainak ismertetésével tehát ajánlatkérõ eleget tett az 51. § (3) bekezdésében foglalt elõírásnak. Ajánlatkérõ az ajánlatok bontása során a Kbt. hivatkozott rendelkezésének megfelelõen járt el, így kérelmezõnek nem volt alapos indoka annak vélelmezésére, hogy a nyertes ajánlat nem tartalmazta a szállítási díjat.<br>
Kérelmezõ a 2002. január 3-án tartott tárgyaláson elõterjesztett kérelmében kérte annak megállapítását is, hogy ajánlata érvénytelenné nyilvánítására vonatkozó döntés jogsértõ. Ez a kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében a kérelmet a törvény szabályait sértõ esemény tudomásra jutásától számított tizenöt napon belül lehet elõterjeszteni. A határidõ elmulasztása jogvesztéssel jár.<br>
A kérelmezõ által orvosolni kért jogsérelem bekövetkezésének idõpontja 2001. december 3., az eredményhirdetés napja. Az eredményhirdetésen kérelmezõ képviselõje jelen volt. Az eredményhirdetés jegyzõkönyve szerint az összegzés az eljárásról dokumentum a jelenlévõknek átadásra került. Az összegzés tartalmazta a kérelmezõ ajánlata érvénytelenné nyilvánításának tényét és indokait. Kérelmezõ tehát 2001. december 3-án tudomást szerzett az általa jogsértõnek tartott eseményrõl, ajánlata érvénytelenné nyilvánításáról (és annak indokáról), ennek ellenére csak 31 nap elteltével, 2002. január 3-án kérelmezte a jogsértés megállapítását.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése elõírja: "Ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerint jogorvoslatnak van helye."<br>
A Döntõbizottság megállapította, hogy kérelmezõnek az ajánlata érvényessége megállapítása iránti kérelme nem felel meg a 79. § (7) bekezdésében elõírt, a kérelem elõterjesztésére nyitva álló jogvesztõ határidõt megállapító feltételnek, azért a Döntõbizottság a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és a 80. § (4) bekezdése szerint rendelkezett.<br>
A bírósági jogorvoslatot a 89. § (l) bekezdése biztosítja.<br>
<br>
Budapest 2002. január 7.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>