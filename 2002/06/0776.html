<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0776)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.758/10/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárása Halmaj Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85, a továbbiakban: Bizottság elnöke) által a Halmaj Község Önkormányzata (3842 Halmaj, Kossuth u. 1., képviseli: dr. Bíró György ügyvéd, továbbiakban: ajánlatkérõ) "ingatlan bekötése, szennyvízgyûjtõinek kiürítése és felszámolása, vezeték kiépítése és aszfaltozás önkormányzati utaknál" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995 évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdését, ezért ajánlatkérõt 2 000 000 Ft, azaz kettõmillió forint pénzbírság megfizetésére kötelezi.<br>
Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ mint tíz település közös beruházása megvalósításában gesztor önkormányzat 2000. szeptember 27-én kezdett elõminõsítési eljárást a települések szennyvízcsatorna-hálózata és tisztítótelepe építése tárgyában. Az eljárás nyertese a megismételt elbírálást követõen a Strabag Kft. lett. A nyertes ajánlat szerint a teljesítési határidõ 2002. október 30. volt. A beruházás pénzügyi hátterét az állami céltámogatás mellett a Halmaj és Térsége Víziközmû Társulat által felvett banki hitel képezte. A kölcsönszerzõdést 2000. december 29-én kötötte meg, majd 2001. november 12-én módosította a társulat a bankkal, mely szerint a társult települések szennyvízelvezetése, szennyvíztisztítása érdekében létrehozott létesítmények lakossági hozzájárulásának megelõlegezésére 449 562 E Ft összegû kölcsönt nyújt a pénzintézet. A beruházás kivitelezése elkezdõdött.<br>
A céltámogatott mûszaki feladatok mellett a beruházáshoz kapcsolódó új igények is felmerültek. Ezek megvalósítása érdekében kezdett ajánlatkérõ közbeszerzési eljárást 2001. november 20-án, amikor felhívását megküldte a Strabag Kft.-nek, illetõleg a Döntõbizottság elnökét is tájékoztatta.<br>
A hirdetmény közzétételi nélküli tárgyalásos közbeszerzési eljárás jogalapjaként ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését jelölte meg azzal az indokkal, hogy ajánlatkérõ tárgyalásos eljárást alkalmazhat építési beruházás esetén, ha elõre nem látható körülmények folytán az építési beruházás eredeti szerzõdésbe nem szereplõ, jelen felhívás 4. pontjában meghatározott kiegészítõ építési beruházási munkáinak a korábbi nyertes ajánlattevõvel való elvégzése vált szükségessé.<br>
A kiegészítõ építési beruházások mûszakilag és gazdaságilag sem választhatók el a korábbi eljárás nyertesével kötött szerzõdéstõl, valamint ezen beruházások megvalósítása feltétlenül szükségesek az eredeti szerzõdés teljesítéséhez.<br>
Ajánlatkérõ a felhívása 4. pontjában határozta meg a beszerzés tárgyát az alábbiak szerint:<br>
<br>
1. 2540 db ingatlan bekötése a lakóház kiállástól a telekhatárnál kb. egy méterre levõ aknái. A munkagödör kiásása és visszatemetése az ingatlantulajdonos feladata és kötelessége.<br>
<br>
2. Az önkormányzati tulajdonban lévõ ingatlanok szennyvízgyûjtõinek kiürítése és felszámolása: 30 db.<br>
<br>
3. Olyan nyomóvezeték kiépítése, amely céltámogatott vezetékrendszer kiépítésében nem volt benne. Felsõdobsza: Szántó út 1200 fm.<br>
<br>
4. Teljes szélességben való aszfaltozás, önkormányzati utaknál, ahol a nyomvonal az utaknál került elhelyezésre, fajlagos Ft/m2 ár meghatározással.<br>
Az ajánlati felhívás tartalmazta az ajánlattevõtõl a pénzügyi gazdasági, mûszaki alkalmassága igazolására kért adatokat és tényeket, továbbá az ajánlat elbírálásával kapcsolatos elõírásokat is.<br>
A Döntõbizottság elnöke 2001. november 29-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból, a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdésben foglalt feltételek fennállása nem állapítható meg egyértelmûen, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása jogszerû. Az érdemi észrevételében fejtette ki részletesen az indokait az egyes beszerzési egységekre vonatkozóan.<br>
<br>
1. A céltámogatott beruházásban a már megkötött szerzõdés alapján az ingatlanok telekhatárán belül egy méterre tisztító aknával fejezõdik be a községi csatornahálózat. Ezt a pontot össze kell kötni az ingatlanon belüli (az épületbõl kijövõ) szennyvízvezetékkel. A szakszerûség, a jó minõségû anyagfelhasználás és munkavégzés, a garanciális feltételek úgy biztosíthatók, ha a korábbi nyertes vállalkozó végzi el ezt a munkát is.<br>
<br>
2. Az önkormányzati ingatlanokon az elõbbi feladatok mellett a meglévõ szennyvízgyûjtõket is fel kell számolni, itt a környezetvédelmi elõírások betarthatósága követelmény, amelyet a felhívott cég tud teljesíteni.<br>
<br>
3. A korábbi szerzõdés megkötése után készült el Felsõdobsza község Szántó úti csatornaépítésének terve, melynek elkészülte után a teljes rendszerhez kell kapcsolódnia. Lényegében a vezeték meghosszabbítása történik. Az egységes kivitelezés, a garanciák, a szavatosság érvényesítése miatt célszerû a jelenlegi fõvállalkozóval végeztetni a munkát.<br>
<br>
4. A céltámogatott szerzõdés szerint az utakon a nyomvonalas (sávos) helyreállítás történik meg. Ha az érintett útszakasz aszfaltos, ott szükséges az út teljes szélességû aszfaltozása. A nyomvonal mentén elõfordul az útburkolat süllyedése, ezért célszerû, ha a kivitelezõ a csatorna és az útépítés vonatkozásában egy és ugyanaz, így a garanciális kötelezettség nem oszlik meg.<br>
Elõre nem látható ok volt számára a pénzügyi forrás rendelkezésre állása. A korábban lefolytatott eljárás idõszakában a házi bekötésekre nem rendelkezett fedezettel. Hivatkozott arra, hogy az l. és 2. pontban megjelölt beszerzés megvalósulása nélkül a próbaüzem nem végezhetõ el.<br>
A 3. pontban megjelölt beszerzés valóban új igényként jelentkezett, azonban annak költségkihatása elhanyagolható.<br>
A 4. pontban jelölt aszfaltozás minimális területet érint, mennyiségi kimutatást azért is nem adtak, mert nem volt számukra elõre ismert, hogy a pénzügyi források milyen mennyiségû út teljes körû aszfaltozását teszik lehetõvé. Az ajánlattevõvel folytatott tárgyalás során kb. 23 000 m2 mennyiséggel számoltak.<br>
Ajánlatkérõ hivatkozik továbbá arra, hogy a kiegészítõ építési beruházás értéke a céltámogatott ellenszolgáltatásnak 10,7%-a, a próbaüzemhez pedig a házi csatlakozások kiépítése is szükséges. A korábbi beruházás értéke nettó 1,8 Mrd Ft.<br>
Ajánlatkérõ érdemi észrevételében még megjegyezte, hogy a kölcsönt nyújtó pénzintézet elõírta számára a kiegészítõ munkával összefüggõ kivitelezési szerzõdés legkésõbb 2001. december 31-i megkötését.<br>
Az ajánlattételre felkért Strabag Kft. 2001. november 26-i határidõre megtette az ajánlatát, ugyanezen napon a tárgyalásra is sor került, ahol a szerzõdési feltételekben a felek megállapodtak.<br>
Ajánlatkérõ nyilatkozott, hogy a szerzõdés 2001. december 17-én megkötésre került. A becsatolt szerzõdés szerint a vállalkozói díj összege 192 624 000 Ft + áfa.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. A meghívásos, vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította: "Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez."<br>
A Döntõbizottság vizsgálta, hogy ajánlatkérõ közbeszerzési eljárása ezen feltételeknek megfelel-e.<br>
A jelen eljárásban meghatározott beszerzési igény teljesülése egy részében ugyan feltétele az eredetileg kötött szerzõdés teljesítésének, azonban teljes mértékben elõre látható volt a szükségessége. A próbaüzem lefolytatásához nyilvánvalóan szükség van a tisztítótelepen megjelenõ szennyvízre, ez a körülmény viszont már a tervezés idõszakában ismert volt. Ajánlatkérõ maga is elismerte, hogy eredetileg a lakosok saját kivitelezésével képzelték el a telken belüli csatornaszakaszok kialakítását. Csak a kedvezõ bankkölcsön tette lehetõvé, hogy ezen munkákat egységesen az Önkormányzat közremûködésével rendeljék meg. A beszerzés tárgyának további részei (újabb vezetékszakaszok kiépítése, utak aszfaltozása) a szerzõdéskötéstõl eltelt idõ alatt jelentkezõ beszerzési igény.<br>
A házi bekötések, a meglévõ tárolók felszámolása, az utak teljes szélességében történõ aszfaltozása és az új vezetékszakasz építése mind kívül esik az eredeti szerzõdés tartalmán, azoktól teljes mértékben elválasztható. Az igény felmerülése pedig jórészt elõre látható volt, tehát nem tekinthetõ egyik munka sem kiegészítõ jellegûnek.<br>
A Döntõbizottság nem fogadta el ajánlatkérõ azon érvelését, hogy a próbaüzemre tekintettel függnek össze szorosan a házi bekötések, tekintettel arra, hogy ez is elõre látható körülmény volt, és nem váratlanul jelentkezett.<br>
Ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében megfogalmazott alapfeltételek sem valósulnak meg, ebbõl következõen érdektelen, hogy az a), b), c) pontban foglalt feltételek teljesülnek-e vagy sem.<br>
Az eljárásfajta alkalmazásának egyébként feltétele, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) vagy a) és c) pontjában meglévõ feltételek teljesüljenek.<br>
A Döntõbizottság vizsgálta azonban, hogy ezen feltételek fennállnak-e.<br>
Az a) pontban foglalt feltétel fennáll, hiszen a kiegészítõ építési beruházási munka értéke nem haladja meg a korábbi közbeszerzés értékének 50%-át.<br>
A b) pontban foglalt feltétel azonban nem valósul meg, hiszen a munkák nehézség nélkül elválaszthatók a korábbiaktól. Egyszerû csatlakozásokról van szó, ennek alapján a b) pont nem teljesül, és nem teljesül a c) pont sem, mert az tény, hogy ezen munkák elválaszthatók a korábbi beszerzéstõl, és az eredeti szerzõdés teljesítéséhez nem feltétlenül szükségesek.<br>
Az ingatlanok bekötését fõszabály szerint külön adják vállalkozásba, az új vezetékszakaszok építése folyamatosan fel fog merülni igényként a jövõben is. Az utak aszfaltozása pedig szintén egy többletigény, az eredeti szerzõdés alapján is közlekedésre alkalmasan helyreállított utakat kell a vállalkozó részérõl megkövetelni.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása jogsértõ.<br>
A Döntõbizottság ezen túl rámutat arra, hogy ebben a típusú eljárásban ajánlatkérõ köteles az ajánlati felhívásában a beszerzés mennyiségét is meghatározni a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése alapján.<br>
Az ajánlatkérõ által készített ajánlati felhívás az utak aszfaltozása tekintetében a beszerzés mennyiségét nem határozta meg, így ennek alapján az ajánlati felhívás is jogsértõ.<br>
Ajánlatkérõ érdemi észrevételében még utalt arra, hogy a szerzõdést 2001 december 31-ig kell megkötnie a bank elõírása alapján, így erre tekintettel sem volt lehetséges nyílt eljárás lefolytatása.<br>
Ajánlatkérõ azonban jelen közbeszerzési eljárásnak jogalapjaként nem a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg, így ezt érdemben a Döntõbizottság vizsgálni nem tudta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a Kbt. 88. § (1) bekezdés f) pontja alapján határozott a bírság kiszabásáról. A bírság mértékének megállapításánál a Döntõbizottság figyelemmel volt a beszerzés értékére és a jogsértés súlyára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 7.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>