<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0643)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.717/14/2001.<br>
<br>
Tárgy: a Multi Work Security Kft. jogorvoslati kérelme Budapest Fõváros Terézváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Multi Work Security Kft. (1116 Budapest, Temesvár u. 20. sz., képviseli: dr. Hegedûs György ügyvéd, 1084 Budapest, Õr u. 8. sz., a továbbiakban: kérelmezõ) kérelmének, melyet a Budapest Fõváros Terézváros Önkormányzata (1067 Budapest, Eötvös u. 3. sz., a továbbiakban: ajánlatkérõ) "Terézváros területén létesítendõ kamerás térfigyelõ rendszer elsõ ütemének megtervezése és kivitelezése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, valamint az 59. § (1) bekezdését, ezért a Döntõbizottság az ajánlatkérõvel szemben 5 000 000 Ft, azaz ötmillió forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 30 000 Ft, azaz harmincezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. július 25-én a Közbeszerzési Értesítõ 30. számában nyílt eljárás megindítására ajánlati felhívást tett közzé a rendelkezõ részben meghatározott tárgyban.<br>
Ajánlatkérõ a felhívás 3. c) pontja szerint nem engedélyezte részajánlat tételét, míg a 14. pont szerint többváltozatú ajánlatot lehetett tenni, az alapajánlaton kívül csak egy teljes körû alternatív ajánlat tehetõ.<br>
Ajánlatkérõ a felhívás 11. a) pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, a 11. b) pontban a szerzõdés teljesítésére alkalmatlanná minõsítés szempontjait tüntette fel, közte az alábbit is:<br>
"– ha ajánlattevõ vagy alvállalkozója nem rendelkezik a közbeszerzés tárgyához hasonló referenciával, összességében legalább 15 kültéri kamerát magában foglaló rendszer vagy rendszerek tervezése és kivitelezése terén."<br>
Az ajánlatok elbírálásának alapja az ajánlati felhívás 13. a) pontja szerint az összességében legelõnyösebb ajánlat kiválasztása volt. A 13. b) pontban ajánlatkérõ a bírálati részszempontokat és az egyes részszempontoknál adható pontokat, súlyszámokat az alábbiak szerint adta meg:<br>
részszempontok	súlyszámok<br>
<br>
1. ajánlati ár	30<br>
<br>
2. az ajánlat mûszaki, minõségi tartalma	28<br>
<br>
3. szervizszolgáltatás és minõsége	12<br>
<br>
4. garanciavállalás mértéke, kötelezettségvállalás a garancián túli szolgáltatások tekintetében	10<br>
<br>
5. üzemeltetési költség	8<br>
Az értékelés során adható pontszám részszempontonként: 1–10.<br>
Ajánlatkérõ dokumentációt is készített, melyben az ajánlatok tartalmi elemeit, az ajánlatok tételének formai kérdéseit, valamint a beszerzés tárgyát pontosította.<br>
Ajánlatkérõ 2001. augusztus 16-án konzultációt tartott, és a felmerült kérdésekre a válaszokat megadta.<br>
Az ajánlattételi határidõ 2001. szeptember 4. volt, melyet ajánlatkérõ 2001. október 16-ra módosított. A módosított ajánlattételi határidõig a kérelmezõ, a B Consulting Service Vagyonvédelmi Kft., a Multi Alarm Biztonságtechnikai Fejlesztõ, Szolgáltató Rt., a Híradástechnika Trade Kft., a KÕVÉD Kõbányai Személy- és Vagyonvédelmi Kft., a Trióda 2000 Vagyonvédelmi Kft. és a Siemens Telefongyár Kft. nyújtott be ajánlatot.<br>
Ajánlatkérõ 2001. október 25-én megállapította, hogy a Híradástechnika Trade Kft. és a Siemens Telefongyár Kft. ajánlata érvénytelen, míg a többi öt ajánlat hiányos. Ajánlatkérõ a hiányos ajánlatokat benyújtó 5 ajánlattevõt hiánypótlásra hívta fel 2001. október 30-án déli 12 órai határidõvel. A hiánypótlási felhívásnak a kérelmezõ és három másik ajánlattevõ határidõben eleget tett, míg a KÕVÉD Kõbányai Személy- és Vagyonvédelmi Kft. a hiánypótlást késve teljesítette.<br>
Ajánlatkérõ 2001. november 5-én tartotta az eredményhirdetést, amelyen kihirdette, hogy a KÕVÉD Kõbányai Személy- és Vagyonvédelmi Kft. és Trióda 2000 Vagyonvédelmi Kft. ajánlata érvénytelen, míg a kérelmezõ, a Multi Alarm Rt. és a B Consulting Service Vagyonvédelmi Kft. ajánlata érvényes és közülük a Multi Alarm Rt. a nyertes.<br>
Ajánlatkérõ 2001. november 26-án a Multi Alarm Rt.-vel a szerzõdést megkötötte.<br>
Kérelmezõ a Döntõbizottsághoz 2001. november 13-án nyújtott be jogorvoslati kérelmet, melyet 2001. november 22-én hiánypótolt. Kérelmezõ írásbeli kérelmében és a tárgyaláson tett nyilatkozatában kérte ajánlatkérõ eljárást lezáró döntésének megsemmisítését, a jogsértés megállapítását, ajánlatkérõnek a költségek megtérítésére való kötelezését, a még meg nem kötött szerzõdés megkötésének megtiltását.<br>
Kérelmét alapvetõen azzal indokolta, hogy a nyertesnek kihirdetett ajánlat nem megfelelõ mûszaki tartalom miatt érvénytelen, illetve a mûszaki tartalom feltehetõen alacsony színvonala miatt csak alacsonyabb pontszámot kaphatott volna az értékelés során. Egyebekben elõadta, hogy tudomása szerint a nyertes nem rendelkezik a közbeszerzés tárgyához hasonló referenciával kültéri kamerákat magában foglaló rendszer tervezése és kivitelezése terén, így ajánlata valószínûleg alkalmatlan. Ezen túlmenõen az ajánlatkérõ pontozásos értékelésének jogszerûségét vitatta.<br>
Ajánlatkérõ a jogorvoslati kérelemre a tárgyaláson tett nyilatkozatában kérte a jogorvoslati kérelem elutasítását. Indokolásul elõadta, hogy a nyertes alkalmatlanságára irányuló kérelemrész elkésett, az érvénytelenségre vonatkozó pedig megalapozatlan, és a pontozásos értékelés során is jogszerûen járt el.<br>
A Döntõbizottság a jogorvoslati eljárás során ideiglenes intézkedést nem alkalmazott, mert a felhívás szerinti szerzõdéskötés idõpontjáig rendelkezésére álló adatok alapján annak törvényi feltételei nem álltak fenn.<br>
A Döntõbizottság a jogorvoslati eljárás során elsõsorban azt vizsgálta, hogy a nyertesnek kihirdetett ajánlat alkalmasságával kapcsolatos kifogás elkésett-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az ajánlattételi határidõ és a bontási eljárás idõpontja 2001. október 16. volt. Ajánlatkérõ 2001. november 5-én tartotta az eredményhirdetési eljárást.<br>
Kérelmezõ az ajánlattevõk adatait a bontási eljárás során, illetve a nyertes személyérõl az eredményhirdetésen – 2001. november 5-én – szerzett tudomást. Ettõl az idõponttól lehetõsége volt a nyertes ajánlattevõrõl – a hasonló tevékenységi körükre is tekintettel – szakmai információkat beszerezni, ha ezt korábban a bontási jegyzõkönyv – 2001. október 16. – adatai alapján még nem tette meg.<br>
Kérelmezõ a jogorvoslati kérelemben, illetve a hiánypótlásban nem vitatta a nyertes ajánlattevõ alkalmasságát a beszerzés tárgyának megvalósítására. A nyertes ajánlattevõ alkalmatlanságának kérdésére kérelmezõ csak a 2001. december 7-én tartott tárgyaláson – az eredményhirdetéstõl számított 15 napon túl – terjesztette ki jogorvoslati kérelmét.<br>
A tárgyaláson ajánlatkérõ a nyertes ajánlattevõ alkalmasságával kapcsolatban az erre vonatkozó kérelemrész elkésettségére, illetve a nyertes ajánlattevõ alkalmasságára vonatkozó azon kijelentésen kívül, hogy az ajánlat tartalmazza a vitatott referenciákat, egyebet nem adott elõ.<br>
Ennek alapján a Döntõbizottság nem fogadta el kérelmezõnek azon állítását, hogy a nyertes ajánlattevõ általa vélelmezett alkalmatlanságról csak a tárgyaláson elhangzottak alapján szerzett tudomást, és megállapította, hogy a jogorvoslati kérelem e része elkésett.<br>
A Döntõbizottság a rendelkezésére álló iratok, dokumentumok és írásban, valamint a tárgyaláson elõterjesztett nyilatkozatok alapján megállapította, hogy a jogorvoslati kérelem az alábbi részében megalapozott.<br>
A Döntõbizottságnak alapvetõen azt kellett vizsgálnia, hogy a nyertesnek kihirdetett ajánlat érvényes volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az ajánlati dokumentáció Mûszaki leírás címû II. részében határozta meg, illetve pontosította a beszerzés tárgyára vonatkozó és az ajánlatokkal kapcsolatos elvárásait.<br>
A Mûszaki leírás II., A központra vonatkozó követelmények címû fejezet tizedik francia bekezdésében elõírta az alábbiakat:<br>
"– Szükséges a felvett teljesítménynek és a helyiség méretének megfelelõ klímaberendezés (porszûrõvel) kialakítása."<br>
A Mûszaki leírás VI., Egyéb követelmények címû fejezet "A beadott ajánlatnak tartalmaznia kell" részének második és harmadik francia bekezdésében az alábbiakat határozta meg:<br>
"– A telepítendõ eszközöknek a felsorolását és a mûködés szempontjából fontos mûszaki paramétereinek megadását.<br>
– A mûködtetõ, vezérlõ szoftver leírását, ábrákkal a képernyõtervet."<br>
A Döntõbizottság megállapította, hogy a Multi Alarm Rt. ajánlata a dokumentáció "Mûszaki leírás II. fejezet tizedik francia bekezdését és a VI. fejezet "A beadott ajánlatnak tartalmaznia kell" részének második francia bekezdését tekintve nem teljes körû, mert nem minden eszköz mûszaki paramétere van megadva, hiányzik ugyanis a központban megkövetelt klímaberendezés, illetve annak létesítése nem található meg a felsorolt költségek között. Ehhez kapcsolódóan nem szerepel a nyertes ajánlatában a központhoz megkövetelt klímaberendezés, illetve annak paraméterei, típusának, illetve teljesítményének megjelölése vagy ára a felsorolt költségek között.<br>
A Döntõbizottság megállapította továbbá, hogy a Multi Alarm Rt. ajánlatában nem található meg teljeskörûen a dokumentáció Mûszaki leírás VI. fejezet, "A beadott ajánlatnak tartalmazni kell:" részének harmadik francia bekezdésében meghatározott mûködtetõ-, vezérlõszoftver-leírás és a képernyõterv ábrás bemutatása. A Döntõbizottság nem fogadta el ajánlatkérõ azon nyilatkozatát, hogy a mûködtetõszoftver leírása külön blokkokban található meg, és a konkrét leírás a nyertes ajánlatában a vezérlõ központjának leírásában (II. kötet, 80. oldal), valamint a speciális tulajdonságok a II. kötet 95. oldalán került feltüntetésre, mert az ajánlatkérõ által hivatkozott részek nem válaszolják meg a mûködtetõ-, vezérlõszoftver leírására vonatkozó elõírást.<br>
A Döntõbizottság nem fogadta el ajánlatkérõnek a képernyõterv ábrákkal való bemutatásával kapcsolatban tett azon nyilatkozatát sem, hogy az a nyertes ajánlatának II. kötetében szerepel, ahol a kameraelhelyezéseket tartalmazó térképvázlat a vezérlõszoftver monitorképe. A Döntõbizottság megállapította, hogy az ajánlatkérõ által tett nyilatkozatban meghatározott ajánlati rész nem felel meg a dokumentációban elõírtaknak, vagyis a képernyõterv ábrás bemutatásának.<br>
A Döntõbizottság megállapította, hogy a fent leírt indokok alapján a nyertesnek kihirdetett Multi Alarm Rt. ajánlata olyan hiányosságot tartalmazott, amelynek alapján az ajánlat nem felelt meg az ajánlati felhívásban meghatározottaknak, és ezért az ajánlat érvénytelenségét kellett volna megállapítani. Mivel ajánlatkérõ ezt nem tette, megsértette a Kbt.-nek az érvénytelenségre vonatkozó és a rendelkezõ részben meghatározott rendelkezéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E kógens szabály alapján a Döntõbizottság megállapította, hogy ajánlatkérõ a Multi Alarm Rt. érvénytelen ajánlatát értékelve azt nyertesnek hirdette ki, majd vele szerzõdést is kötött, így sérült a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése is.<br>
A Döntõbizottság tekintettel arra, hogy az ajánlatok elbírálása során csak az érvényes ajánlatokat lehet összehasonlítani, és jelen esetben a nyertes ajánlata érvénytelen volt, ezért az ajánlatkérõ által végzett pontozásos értékelést nem vizsgálta.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a bírság mértékének megállapításakor az összes körülményt mérlegelve arra a következtetésre jutott, hogy az megfelelõ súlyú az elkövetett jogsértésre tekintettel, hiszen a megállapított bírság mértéke a 136 538 430 forintos nettó beszerzési értéknek még 4%-át sem teszi ki, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-kal.<br>
A Döntõbizottság álláspontja szerint nem tekinthetõ e mérték túlzottnak, különös tekintettel arra, hogy a megkötött szerzõdésre is figyelemmel a Döntõbizottság az egyik legsúlyosabbnak értékelhetõ jogsértést már nem reparálhatta a jogorvoslati eljárás keretében.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 2.<br>
<br>
Dr. Nagy László Gábor s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>