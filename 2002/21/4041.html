<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4041)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.136/9/2002.<br>
<br>
Tárgy: a Vaisala Oyj jogorvoslati kérelme a Légiforgalmi és Repülõtéri Igazgatóság (Hungarocontrol) közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vaisala Oyj (P.O. Box 26. Helsinki, Finland) képviseli: dr. Klinger Ádám András jogtanácsos (1051 Budapest, Harmincad u. 3., a továbbiakban: kérelmezõ) kérelmét, melyet a Légiforgalmi és Repülõtéri Igazgatóság, amelynek 2002. január 1-jétõl jogutódja a Hungarocontrol Magyar Légiforgalmi Szolgálat (1185 Budapest, Igló u. 33-35., a továbbiakban: ajánlatkérõ) "repülõtéri meteorológiai adatgyûjtõ rendszer kiépítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. július 25-én részvételi felhívást tett közzé tárgyalásos eljárás megindítására a Közbeszerzési Értesítõ 30. számában (4662) a rendelkezõ részben írt tárgyban.<br>
A részvételi felhívás 2. b) pontjában a tárgyalásos eljárás alkalmazásának indokolásául ajánlatkérõ elõadta, hogy ugyanebben a témakörben indított korábbi nyílt eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint eredménytelenül zárult. Azt is közölte, hogy a beszerzés tárgyára vonatkozó feltételek nem változtak. A 2. d) pont szerint ajánlatkérõ vállalkozási szerzõdést kíván kötni a 3. a) pontban meghatározott mûszaki tartalomra. A részvételi felhívás 3. a) pontja szerint a szerzõdés tárgya a repülõtéri meteorológiai adatgyûjtõ rendszer kiépítése. Ugyanitt írta elõ azt is ajánlatkérõ, hogy a rendszer feleljen meg az ICAO és a WMO. III/a kategóriájú leszállópályára vonatkozó ajánlásainak. A teljesítés helyéül a Budapest Ferihegyi repülõtér lett megjelölve. A 4. pont szerint a teljesítés határideje a vállalkozási szerzõdés létrejöttét követõ 500. nap vagy ennél korábbi idõpont. A 9. b) pont tartalmazta a részvételre jelentkezõnek a szerzõdés teljesítésére alkalmatlanná minõsítésének szempontjait. Ezen belül a 4. bekezdés azt tartalmazta, hogy alkalmatlan az a részvételre jelentkezõ, aki legalább két, minimum kétpályás repülõtér meteorológiai rendszerére vonatkozó referenciával nem rendelkezik. A 9. c) pont szerint ajánlatkérõ az összességében legelõnyösebb ajánlatot kívánta kiválasztani az eljárása során. A 9. d) pont az alábbiak szerint tartalmazta a részszempontokat és azok súlyszámát:<br>
részszempontok	súlyszámok<br>
- az ajánlat mûszaki tartalma, különös tekintettel az organizációra	6<br>
- az ajánlattevõ által vállalt garancia, szavatosság és ezek feltételei	6<br>
- az ajánlatban megfogalmazott mûszaki tartalom eléréséhez tervezett technológiai lépések értékelése	6<br>
- ajánlati ár	4<br>
- a megvalósítási határidõ	2<br>
Az értékelés során adható pontszám 1-10.<br>
A 11. pont szerint többváltozatú ajánlattétel megengedett volt. A 12. pont tartalmazta az ajánlatkérõ által már kiválasztottak neveit és címeit, melyek között szerepelt a kérelmezõ, az Almos Systems, a VIV Rt., valamint a Muir Matheson Aberden nevû külföldi cég. Ajánlatkérõ mind a négy kiválasztottnak megküldte a részvételi felhívást, és az ahhoz készített segédletet.<br>
A felhívottak közül a részvételi jelentkezési határidõ lejárta elõtt a VIV Rt. határidõ-módosítást kért hivatkozva arra, hogy a beszállítójának a nyári szünete miatt nem tudja az eredeti határidõt tartani. Ajánlatkérõ ezen indítványnak nem adott helyt.<br>
Fentieket követõen az augusztus 22-i jelentkezési határidõig benyújtotta a részvételi jelentkezését a Muir Matheson Aberden, az Almos Systems és kérelmezõ. A hiánypótlást követõen ajánlatkérõ a részvételi jelentkezéseket elbírálta, és a szeptember 5-i eredményhirdetésen közölte, hogy az Almos Systemst és a kérelmezõt kéri fel ajánlattételre. Az ajánlatok 2001. október 8-i benyújtását követõen október 15-én és 16-án a felek tárgyalásokat folytattak. E tárgyalásokat követõen referencialátogatásokat hajtott végre ajánlatkérõ, majd november 26-án megküldte mind a két ajánlattevõnek "A felkérés a végsõ ajánlattételre" címû dokumentációt, melyben mindent véglegesen meghatároztak a kívánt rendszerrel szemben. Ezen értesítés szerint a végleges ajánlatok benyújtásának határidejéül 2001. december 3-án 10.00 óra lett megjelölve.<br>
E határidõt kérelmezõ rövidnek tartva indítványozta annak négy nappal történõ meghosszabbítását. Ehhez ajánlatkérõ hozzájárult, és kérelmezõvel, valamint az Almos Systemsszel is közölte, hogy az ajánlattételi határidõ 2001. december 6-ára módosult. A módosított idõpontig benyújtott végleges ajánlatokat ajánlatkérõ értékelte, azokat elbírálta, és 2001. december 22-én hozott döntése szerint az ajánlatkérõ Közbeszerzési Bizottsága az Almos Systems Ltd.-t nyilvánította az eljárás nyertesének. E döntését ajánlatkérõ írásban is megküldte mindkét ajánlattevõnek 2001. december 27-én faxon, és ehhez egyben csatolta az összegzés az eljárásról címû iratot is. Ajánlatkérõ a szerzõdést a nyertesnek kihirdetett ajánlattevõvel 2002. január 27-én kívánta megkötni.<br>
Kérelmezõ 2002. január 10-én jogorvoslati kérelemmel fordult a Döntõbizottsághoz. Ebben kérte az ajánlatkérõ eljárást lezáró döntésének megsemmisítését, ideiglenes intézkedéssel a közbeszerzési eljárás felfüggesztését, valamint az ügyben tárgyalás tartását is. Kérelmét azzal indokolta, hogy álláspontja szerint ajánlatkérõ az ajánlattevõk ajánlatainak értékelésekor eltért az ajánlati dokumentációban és részvételi felhívásban rögzített és közzétett feltételektõl, illetve értékelési szempontoktól. Kérelmét a tárgyaláson azzal is kiegészítette, hogy álláspontja szerint a nyertesnek kihirdetett ajánlattevõ ajánlattételre alkalmatlan, és ki kellett volna zárni a további eljárásból tekintettel arra, hogy az ajánlatában lézeres távolságérzékelõt ajánlott meg, és ilyenre 2 db referenciát nem tud felmutatni, ahogy azt az ajánlatkérõ a felhívásában megjelölte.<br>
A Döntõbizottság a D.9/8/2002. sz. határozatával 2002. január 22-én az eljárást lezáró szerzõdés megkötését az ügy érdemi elbírálásáig megtiltotta ideiglenes intézkedés keretében.<br>
Ajánlatkérõ írásos észrevételében és a tárgyaláson kérte a megalapozatlan jogorvoslati kérelem elutasítását. E kérelmét arra alapozta, hogy a jogorvoslati kérelemben nem lett pontosan megjelölve, hogy ajánlatkérõ milyen mulasztást is követett el, és ezzel milyen érdeksérelem érte a kérelmezõt. Nincs olyan adat sem a kérelemben, vagy konkrét megjelölés, amire érdemben lehet reflektálni. Vitatta azt is, hogy ajánlatkérõ eltért volna az értékelés során a kiírásban adott feltételektõl és szempontoktól. Elõadta, hogy ajánlatkérõnél (korábban LRI) alapelv az volt az értékelés során, hogy az alapelvárásnak, ami a felhívásban szerepel, amelyik ajánlat megfelel, annak 50%-os pontértéket adtak az egyes részszempontoknál. Ezen túlmenõen az ajánlatok értékelése során, ha megállapították, hogy az alapelvárástól valamelyik ajánlat kevesebbet teljesít és ha még elfogadható mûszakilag és egyéb okból, akkor annak arányában az 50%-os pontértéket tovább csökkentik, illetve amelyik ajánlattevõ az alapelvárástól jobbat teljesít, az pedig több pontot kap.<br>
Az ügyben érdekelt Almos Systems Ltd. képviselõje a tárgyaláson úgy nyilatkozott, hogy az ajánlatukban alternatívát is ajánlottak meg a tárgyalásos eljárás során a kérelmezõ által kifogásolt látástávolság-mérõnél. Ennél az eszköznél a kérelmezõ termékét is megajánlották, és amellett még másik kettõt is azért, hogy az ajánlatkérõnek legyen lehetõsége választani. Álláspontja szerint az egyes termékek az egész meteorológiai rendszer egy-egy részét képezik, ezért véleménye szerint ajánlatkérõ döntése jogszerû volt.<br>
A jogorvoslati eljárás lezárásaként a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslat megalapozatlan, illetve elkésett részét a Kbt. 88. § (1) bekezdés a) pontja szerint elutasította, míg a megállapított jogsértésre tekintettel jogkövetkezményként az ajánlatkérõ eljárást lezáró döntését megsemmisítette, mivel a Kbt. 55. § (6) bekezdésének megsértését állapította meg ajánlatkérõ terhére.<br>
A fenti határozat kézbesítését követõen ajánlatkérõ újból értékelte a kérelmezõ és az Almos Systems ajánlatát, melyeket ismételten érvényesnek tekintett. Ennek keretében az ajánlatkérõ bírálóbizottsága az újraértékelés során - figyelemmel a Döntõbizottság D.9/12/2002. sz. határozatára is - megállapította, hogy az Almos Systems ajánlata 226, míg kérelmezõ ajánlata 198 pontra értékelhetõ, így a Bizottság azt javasolta a döntésre jogosultnak, hogy az Almos Systems ajánlatát hirdesse ki az eljárás nyertesének, míg az azt követõ ajánlattevõnek a kérelmezõt. A döntésre jogosult jóváhagyta a Bizottság javaslatát, így a javasolt eredményt ajánlatkérõ 2002. március 1-jén írásban közölte az ajánlattevõkkel.<br>
Ajánlatkérõ a feleknek megküldött, az összegzés az eljárásról címû iratban részletesen számot adott az elvégzett értékelés alakulásáról, mely szerint a korábban meghatározott részszempontok sorrendjében az Almos Systemsnek 10., 10-10,. 7. és 9., míg a kérelmezõnek 7., 8., 8., 10. és 10. pontot adott, mely pontokat a megjelölt súlyszámmal megszorozva kapta a fentebb említett 226, illetve 198 pontos végeredményt.<br>
Ehhez kapcsolódóan az értékelésnél az ajánlatkérõ írásban is rögzítette részszempontonként az adott pontok indokolását, mely tükrözte a két ajánlat elemei közötti különbségeket is megfelelõen megindokolva és az ajánlatokban szereplõ adatokkal alátámasztva.<br>
Ajánlatkérõ az újabb jogorvoslati eljárásra tekintettel a nyertessel a szerzõdést a döntõbizottsági határozat kézhezvételéig nem kívánja megkötni.<br>
Idõközben kérelmezõ a Döntõbizottság 9/12/2002. sz. határozatát keresettel támadta meg a Fõvárosi Bíróság elõtt.<br>
Kérelmezõ a 2002. március 14-én postázott és a Döntõbizottsághoz 2002. március 19-én érkezõ jogorvoslati kérelmében kérte az ajánlatkérõ újabb eljárást lezáró döntésének megsemmisítését, valamint ideiglenes intézkedéssel a közbeszerzési eljárás felfüggesztését. Kérte továbbá az ügyben tárgyalás tartását is.<br>
Kérelmét a tárgyaláson változatlanul fenntartva azzal indokolta, hogy álláspontja szerint az ajánlatkérõ az ajánlattevõk ajánlatainak értékelésekor eltért az ajánlati dokumentációban és részvételi felhívásban rögzített és közzétett feltételektõl, illetve értékelési szempontoktól.<br>
Kérelmét arra alapozta elsõdlegesen, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján abban az esetben van ajánlatkérõnek lehetõsége újraértékelésre, ha a Döntõbizottság korábbi határozata jogerõre emelkedik. Elõadta azt is, hogy a Döntõbizottság korábbi határozatát keresettel támadták a Fõvárosi Bíróságnál, ezért ajánlatkérõ nem értékelhette volna újra az ajánlatokat. A tárgyaláson azt is elõterjesztette jogorvoslati kérelme indokaként, hogy a nyertesnek kihirdetett ajánlattevõ ajánlata értékelésekor az elsõ három részszempontnál azokra nulla pontot kellett volna adni tekintettel arra, hogy az nem felelt meg az ajánlati felhívás 3. pontjában írt követelményeknek, nevezetesen a vonatkozó nemzetközi ajánlásoknak. Ennek alátámasztására becsatolt a tárgyaláson egy hiteles fordítást egy nem hitelesített angol nyelvû fénymásolatról, mely "a meteorológiai mûszerek és megfigyelési módszerek segédkönyve" 6. kiadásának kivonatát tartalmazta (WMO-8). Ugyanitt csatolta a "kifutópályák látótávolsága megfigyelési és jelentési módszere kézikönyve" második kiadásának kivonatát is, melyet a Nemzetközi Polgári Repülésügyi Szervezet adott ki. Azt is nyilatkozta a tárgyaláson, hogy azért kellett volna a nyertesnek kihirdetett ajánlat elsõ három részszempontjára nulla pontot adnia ajánlatkérõnek, mert az Almos Systemsnek - álláspontja szerint - nincs megfelelõ referenciája az adott közbeszerzési eljárásban.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ írásos észrevételében és a tárgyaláson kérte a megalapozatlan jogorvoslati kérelem elutasítását. Ennek indokául elõadta, hogy álláspontja szerint a kérelmezõ által becsatolt kézikönyvkivonat is azt tartalmazza, hogy az abban írtak nem kötelezõ érvényû elvárások, csak ajánlások. Erre, valamint arra tekintettel, hogy a megismételt értékelést a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése értelmében jogszerûen hajtották végre és az megfelelt a felhívásukban írtaknak is, a döntésük jogszerû volt. A jogorvoslati ügy tárgyalásán megtekintve a kérelmezõ által becsatolt kivonat másolatokat, fenti álláspontját csak ismételten megerõsíteni tudta. Azt is nyilatkozta, hogy a nyertes ajánlatában valójában két megoldás szerepel, ami azt jelenti, hogy a lézervilágítás és a xenon fényforrás is alkalmazható az ajánlatkérõ igénye szerint. Ismételten elõadta azt is, hogy a kérelmezõ által bemutatott ajánlások sem zárkóznak el a modernebb, fejlettebb megoldásoktól, így a technikai fejlõdés érdekében jogszerûen fogadták el a nyertesnek kihirdetett ajánlattevõ ajánlatát.<br>
Az ügyben érdekelt Almos Systems képviselõje a tárgyaláson azt nyilatkozta, hogy függetlenül attól, hogy a kérelmezõ által bemutatott ajánlási kivonat alkalmazása kötelezõ-e vagy sem az ajánlatkérõ részére, az õ ajánlatuk a nemzetközi elõírásoknak a fentiek vonatkozásában mindenben megfelelt. Erre tekintettel az általuk megajánlott látástávolság-mérõ is megfelel az ajánlásban írtaknak, azaz az ICAO és a WMO elõírásainak is.<br>
A Döntõbizottság a rendelkezésére álló újabb iratok, dokumentumok, az írásban és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem az újabb elemeiben megalapozatlan, illetve a felhívás, illetve a dokumentáció elõírásaira vonatkozóan ismét elkésett az alábbiak miatt:<br>
A Döntõbizottság a D.9/12/2002. sz. határozatában már megállapította, hogy kérelmezõ által sem vitatottan az ajánlatok benyújtásának határideje 2001. szeptember 5-e volt, és a nyertesnek kihirdetett ajánlattevõ ekkor már megajánlotta alternatívaként a lézeres távolságmérõt, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésre tekintettel az ott meghatározott 15 és 90 napos jogvesztõ határidõk már elmúltak, így a kérelem azon része, mely szerint ajánlatkérõnek alkalmatlanná kellett volna nyilvánítania az Almos Systems részvételi jelentkezése alapján nevezett ajánlattevõt, a törvény erejénél fogva eredményesen nem támadható az elkésettség miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése úgy rendelkezik, hogy ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
E rendelkezésre tekintettel a Döntõbizottság álláspontja szerint ajánlatkérõ jogszerûen bírálta el a D.9/12/2002. sz. döntõbizottsági határozat kézhezvételét követõen az érvényesnek tekintett két ajánlatot, figyelemmel a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésének elsõ mondatára, mely szerint a Döntõbizottság határozata ellen nincs helye fellebbezésnek, tehát végrehajtható. Ennek alapján a jogorvoslati kérelem abban a vonatkozásban meglapozatlan, hogy ajánlatkérõ nem jogszerûen járt el akkor, amikor az érvényesnek tekintett két ajánlatot újraértékelte.<br>
A jogorvoslati kérelem azon része, mely arra vonatkozik, hogy ajánlatkérõnek az újabb értékelése nem helytálló, szintén megalapozatlan az alábbiak miatt:<br>
A Döntõbizottság kifejtette álláspontját úgy a korábbi jogorvoslati eljárásban, mint a jelen határozatában is arra vonatkozóan, hogy eredményesen már nem vitathatja kérelmezõ azt az ajánlatkérõi döntést, hogy az Almos Systems részvételi jelentkezését elfogadta, és nem minõsítette nevezettet ajánlattételre alkalmatlannak. Ebbõl fakadóan nem helytálló az a kérelmezõi vélelem sem, hogy az Almos Systemsnek az elsõ három részszempontra nulla pontot kellett volna kapnia az alkalmatlanságra tekintettel. Ez annál is inkább helytálló, mert kérelmezõ, amikor az elsõ három részszempontra vonatkozó ajánlatkérõi döntést vitatja, ugyanakkor nem vitatja a 4. és 5. részszempontnál adott pontokat, amikor is ajánlatkérõ a kérelmezõ ajánlatát 10-10 ponttal, míg az Almos Systems ajánlatát arányosan kevesebbel értékelte.<br>
A Döntõbizottság megvizsgálta részszempontonként az ajánlatkérõ által adott pontokat, és azt összevetve az összesítésben megjelölt indokokkal és a tényleges, végleges ajánlatokban szereplõ adatokkal megállapította, hogy az elsõ, második és harmadik részszempontnál alkalmazott ajánlatkérõi értékelés-pontozás is jogszerû volt. Az ott alkalmazott ponteltérések mértéke nem vitatható, és ajánlatkérõ jogszerûen adott az Almos Systems ajánlattevõ részére az elsõ három részszempontnál 10-10, azaz maximumpontot, mivel a becsatolt ajánlatokból kétséget kizáróan megállapítható, hogy ezen részszempontoknál az Almos Systems ajánlata jobb volt, mint a kérelmezõé.<br>
E kérdéskör vizsgálatánál a Döntõbizottság osztotta az Almos Systems nyilatkozatában foglaltak helytállóságát is az általa megajánlott RVR látástávolság-mérõ vonatkozásában az ICAO- és WMO-ajánlásoknak való megfelelõség kérdéskörében is az alábbiak miatt:<br>
A Döntõbizottság a nyertesnek kihirdetett ajánlatot megvizsgálva megállapította, hogy az Almos Systems (nyertes) ajánlatának a 97. oldalán a 4.2.1.1. RVR - Transmissiometer, Background Luminance Meter fejezet Single/Dual Baseline Transmissometers alfejezet hetedik bekezdésében a következõ adat található: "Laser Source Nd:YAG Laser operating at 532 nm". Ebbõl az olvasható ki, hogy a fényforrás (YAG-lézer) üzemi hullámhossza 532 nanométer. A nyertes küldött egy "Measurement of visibility" feliratú dokumentumot, amely a WMO (Világ Meteorológiai Szervezet) hozzáférhetõ dokumentuma a látástávolság mérésére vonatkozó részletekben, az ICAO ezt adaptálta az ajánlásaiban. Ebbõl az derül ki, hogy éjszaka az 507, nappal az 555 nanométer hullámhosszon mûködõ fény lenne optimális az érzékelés szempontjából.<br>
Ezt összehasonlítva a nyertes ajánlatában megadott fényforrás mûködõ hullámhosszával megállapítható, hogy YAG-lézer pont a két ideális hullámhossz közepén mûködik. Ebbõl az következik, hogy az ICAO és a WMO elõírásait betartotta a nyertes ajánlattevõ.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint a jogorvoslati kérelmet elutasította.<br>
A korábbi döntõbizottsági határozatra (D.9/12/2002.) és a fentebb hivatkozott jogveszõ határidõkre is tekintettel a Döntõbizottságnak nem kellet ismét állást foglalnia abban, hogy a kétszakaszos tárgyalásos eljárás elsõ szakaszát lezáró ajánlatkérõi döntés jogszerû volt-e abban a vonatkozásban, hogy az Almos Systems ajánlattevõt nem nyilvánította ajánlattételre alkalmatlannak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 15.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>