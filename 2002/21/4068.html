<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4068)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.148/11/2002.<br>
<br>
Tárgy: az ANSALDOBREDA S.p.A. jogorvoslati kérelme a Budapesti Közlekedési Rt. és a Fõvárosi Önkormányzat beszerzése ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ANSALDOBREDA S.p.A. (511000 Pistoia, Via Ciliegiole 110/B, képviseli: dr. Trinn Gábor ügyvéd, 1052 Budapest, Váci u. 18., a továbbiakban: kérelmezõ) jogorvoslati kérelmét, amelyet a Fõvárosi Önkormányzat (1052 Budapest, Váci utca 9-11.) és a Budapesti Közlekedési Rt. (1072 Budapest, Akácfa u. 15., képviseli: dr. Szabó Sándor ügyvéd, 1065 Budapest, Bajcsy-Zsilinszky út 55. III/1., a továbbiakban: kérelmezett) "villamosszerelvények beszerzése" tárgyú beszerzése ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Kérelmezett a rendelkezõ részben foglalt tárgyú beszerzésre EIB/02151-2/2001. számon ajánlati felhívást tett közzé, amely 2001. július 26-án az EU hivatalos lapjában, valamint a Népszabadságban és a Magyar Hírlapban jelent meg. Ezzel egyidejûleg kérelmezett a VL-0616/01. számú - 2001. július 26-i keltezésû - faxszal a pályázati felhívást - mint potenciális ajánlattevõnek - a kérelmezõnek is megküldte.<br>
A felhívás 1. pontjában kérelmezett feltüntette azt, hogy a Budapest Fõváros Önkormányzat kölcsönt vett fel az Európai Fejlesztési Banktól (továbbiakban: EIB), a környezetvédelem és infrastruktúra projekt költségeire, és e kölcsön egy részét csuklós, moduláris felépítésû villamosjármû beszerzésére kívánja felhasználni.<br>
A beszerzés anyagi fedezetének összetételét (felvett kölcsön aránya) az 1382/1999. (VI. 24.) Budapest fõváros önkormányzati rendelet határozta meg.<br>
A felhívás 3. pontja szerint a versenytárgyaláson minden olyan vállalkozó jogosult részt venni, amely az EIB számára megfelelõ országból származik.<br>
Az ajánlati felhívás 8. pontja rögzítette, hogy belföldi preferencia nem kerül alkalmazásra, a szerzõdést nyílt, nemzetközi versenytárgyalás alapján ítélik oda, figyelembe véve az 1999. évi LX. törvénnyel módosított, a magyarországi közbeszerzésekrõl szóló 1995. évi XL. törvény 6/c. cikkelyét.<br>
Az ajánlattételhez szükséges dokumentációt a kérelmezett kereskedelmi képviselõje, az Inter-Ed Kft. bocsátotta az ajánlattevõk rendelkezésére.<br>
2001. július 27-én kérelmezõ az 5985-01. számú faxával a pályázati dokumentáció saját részére való megküldését kérte, és egyidejûleg igazolta azt, hogy a pályázati dokumentáció árát a kérelmezõnek átutalták. Kérelmezõ 2001. július 30-án a 5992/01. számú faxában kérte a pályázati dokumentációnak a részére DHL gyorspostával való megküldését, melynek kérelmezett 2001. július 31-én teljesített.<br>
Kérelmezett a pályázattal kapcsolatban 2001. szeptember 4-5-én egyeztetõ megbeszélést tartott, melyen a kérelmezõ képviselõi is jelen voltak.<br>
Kérelmezõ a pályázattal kapcsolatban 2001. november 16-án, 20-án és 22-én tisztázó kérdéseket tett fel írásban a kérelmezettnek.<br>
Az ajánlatok benyújtási határideje 2002. január 22. volt, és ugyanezen napon került sor azok mûszaki részének felbontására is. Ajánlatot nyújtott be a kérelmezõ, a MAVEX-Rekord Kft. és a COMBINO Budapest konzorcium. Az eljárás ezen szakaszában csak a mûszaki ajánlatokat bontotta fel kérelmezett, míg a pénzügyi ajánlatokat közjegyzõi letétbe helyezte.<br>
A kérelmezett 2002. március 6-án kelt levelében értesítette kérelmezõt, hogy a technikai paraméterek nemteljesítése miatt kizárásra került.<br>
A kérelmezõ 2002. március 11-én kérelmezettnek küldött levelében vitatta kizárása jogszerûségét, annak felülvizsgálatát kérve, amelyet válaszlevelében a kérelmezett képviselõje - a döntés jogszerûségére hivatkozással - nem fogadott el.<br>
A kérelmezõ 2002. március 22-én jogorvoslati kérelmet nyújtott be a Döntõbizottsághoz. Kérte, hogy a Döntõbizottság ideiglenes intézkedésként a még meg nem kötött szerzõdés megkötését tiltsa meg. Állapítson meg jogsértést a közbeszerzési eljárás jogtalan mellõzése miatt, és szabjon ki bírságot. Közölte, hogy a jogsértõ esemény bekövetkezésének idõpontját - a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontjának megfelelõen - tekintve, hogy a sérelmezett eljárás alapján szerzõdést még nem kötöttek, megjelölni jelenleg nem áll módjában.<br>
Sérelmezte, hogy az eljárásból a kérelmezett kizárta a pénzügyi ajánlatok felbontása elõtt, holott a pénzügyi ajánlatokból ismerté vált volna ajánlatának lényegesen kedvezõbb volta, amely a kérelmezetten keresztül az adófizetõk pénzének megtakarítását jelentené.<br>
Álláspontja szerint a beruházás mint támogatásból megvalósított beszerzés a Kbt. hatálya alá tartozik, mert a Kbt. 1. § d) pontja és 2. § (1) bekezdése a törvény hatályával kapcsolatban úgy rendelkezik, hogy az kiterjed a támogatásban részesített szervezet támogatásból megvalósított áru beszerzésére. A 10. § d) pont értelmében támogatás egy vagy több - az 1. § a) pontjában meghatározott - szervezet, illetõleg nemzetközi szervezet által pénzforrás juttatása útján biztosított anyagi elõny, melyet a 2. § (1) bekezdésében foglalt beszerzésre kell fordítani, feltéve hogy annak az összege meghaladja a beszerzés értékének ötven százalékát, és a támogatók között legalább egy - az 1. § a) pontjában meghatározott - szervezet van. A pályázati felhívásból egyértelmûen kiderül, hogy a beszerzés értéke messze meghaladja a Kbt. által minimumként elõírt értéket. Továbbá kérelmezett a beszerzés finanszírozásának több mint felét támogatásként a Budapest Fõváros Önkormányzat költségvetésébõl kapja az EIB-hitelen felül, és ezért a beszerzés a Kbt. hatálya alá tartozik.<br>
Elõadta, hogy kérelmezõ külföldi jogi személy, és így a magyar jogszabályoknak a belföldi személyekkel azonos szintû ismerete nem várható el tõle, ezért csak a jogi képviselõjével való 2002. március 11-ét követõ konzultáció során szerzett tudomást arról, hogy a beszerzéshez a forrásoknak több mint felét Budapest Fõváros Önkormányzata biztosítja, és ezért a teljes beszerzés a Kbt. hatálya alá tartozik.<br>
Ennek alapján kérte a jogsértés megállapítását, bírság kiszabását és a még meg nem kötött szerzõdés megkötésének megtiltását.<br>
A kérelmezett a jogorvoslati kérelem alaptalanság miatti elutasítását és költségekben való marasztalását kérte. Álláspontja szerint megállapítható, hogy a kérelmezõ számára már az ajánlati felhívás tartalmából minden kétséget kizáróan ismertté vált a beszerzés alapjául szolgáló eljárási rend, valamint azon tény, hogy a tárgybani beszerzés nem tartozik a magyar közbeszerzési törvény (Kbt.) hatálya alá, és ennek ismeretében határozott úgy, hogy részt vesz a tárgybani beszerzésre kiírt pályázaton, valamint tette meg ajánlatát.<br>
Elõadta továbbá, hogy a kérelmezõ részérõl az elsõ alkalom, hogy kifogás tárgyává tette a tárgybani beszerzés tekintetében a közbeszerzési eljárás mellõzését, az általa benyújtott jogorvoslati kérelem keltének idõpontja, amely idõpontban számára már nyilvánvalóvá vált, hogy a tárgybani eljárásból a mûszaki, technikai feltételek nemteljesítése miatt kizárásra került.<br>
Elõadta, hogy nem kívánja elvitatni, hogy Budapest Fõváros Önkormányzata a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-á</a>nak a) alpontja hatálya alá tartozó szervezet, továbbá azt sem, hogy a tárgybani beszerzés értékének 50%-át meghaladó mértékben nyújt forrást Budapest Fõváros Önkormányzata a tárgybani projekt megvalósításához. Azonban téved a kérelmezõ, amikor az általa hivatkozott Kbt.-beli rendelkezésekbõl azt a következtetést vonja le, hogy a tárgybani beszerzésre nézve kötelezõ lett volna a közbeszerzési eljárás lefolytatása.<br>
Álláspontja ugyanis e körben az, hogy amennyiben a beruházáshoz nemzetközi szervezet is ad támogatást, úgy ez esetben meg kell vizsgálni azt, hogy még ha a nemzetközi támogatás aránya esetleg csekély is ugyan, nem tartozik-e emiatt az ügylet valamely nemzetközi szerzõdés vagy nemzetközi szervezet által elõírt szerzõdéskötési eljárás szabályainak hatálya alá.<br>
Amennyiben ugyanis odatartozik, úgy ez esetben a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § b</a>) vagy c) pontja alapján nem kell közbeszerzési eljárást lefolytatni.<br>
A <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. §-á</a>nak b) alpontja rögzíti, hogy a törvény hatálya nem terjed ki a nemzetközi szerzõdésben meghatározott külön eljárás alapján történõ beszerzésre sem terjed ki a közbeszerzési törvény hatálya, és a Magyar Köztársaság és az EIB között létrejött szerzõdés megfelel a Kbt. 10. § k) alpontjában foglalt rendelkezésnek. Ezen nemzetközi szerzõdés az annak alapján történõ finanszírozás igénybevételének feltételéül szabja, hogy a finanszírozás által érintett beszerzésre a nemzetközi szerzõdésben meghatározott külön eljárás keretében kerüljön sor.<br>
Az EIB megfelel a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>h) alpontjában meghatározott nemzetközi szervezet fogalmának. Az EIB az általa finanszírozott projektekre vonatkozóan - a jelen beruházás finanszírozási szerzõdésében is - külön eljárást és eljárási rendelkezéseket ír elõ. Ezek között nem engedélyezi a szóban forgó országokból származó szállítóknak az elõnyben részesítését. Ezzel szemben a Kbt. 59. § (2)-(5) bekezdéséig terjedõ rendelkezései kötelezõ jelleggel elõírják az itt meghatározott esetekben a kötelezõ elõnyben részesítési szabályokat.<br>
Ennek értelmében a hazai termékek, illetõleg a hazai munkaerõ számára a közbeszerzési eljárásban az ajánlatkérõ köteles árpreferenciát biztosítani a törvényben meghatározott feltételek teljesülése esetén.<br>
Ezek szerint megállapítható, hogy a Kbt. fent hivatkozott kógens törvényi rendelkezése ellentétben áll az EIB mint nemzetközi szervezet által meghatározott, az általa finanszírozott beszerzések esetén alkalmazandó külön eljárás lefolytatására irányadó rendelkezésekkel.<br>
Kérelmezett álláspontja szerint kétséget kizáróan megállapítható, hogy a tárgytani beszerzés során számára kizárt volt a Kbt. alkalmazásának lehetõsége.<br>
A Döntõbizottság a rendelkezésére álló iratok és a felek nyilatkozatai alapján megállapította, hogy kérelmezõ jogorvoslati kérelme elkésett.<br>
A Döntõbizottságnak - a jogorvoslati kérelem érdemi vizsgálata elõtt - elsõdlegesen abban kellett állást foglalnia, hogy kérelmezõ a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott határidõben nyújtotta-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a Döntõbizottság eljárását az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy (6) bekezdés szerint. E határidõk elmulasztása jogvesztéssel jár.<br>
A fenti rendelkezések alapján a Döntõbizottságnak meg kellett vizsgálnia, hogy a közbeszerzési eljárás mellõzése mikor jutott kérelmezõ tudomására, mikor járt le a jogorvoslati kérelem benyújtására nyitva álló határidõ és a kérelem benyújtása a jogvesztõ határidõben történt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.<br>
A határidõ számítására vonatkozóan az Áe. 39. § (2) bekezdése a következõ rendelkezést tartalmazza: a postán küldött beadvány elõterjesztési ideje a postára adás napja.<br>
Kérelmezõ a jogorvoslati kérelmet postai úton nyújtotta be a Döntõbizottsághoz. Kérelmezõ nyilatkozatából és a jogorvoslati kérelmet tartalmazó borítékon lévõ bélyegzõ dátumából kétséget kizáróan megállapítást nyert, hogy kérelmezõ a jogorvoslati kérelmét 2002. március 22-én adta postára.<br>
Az ajánlati felhívás 2001. július 26-án nem a Közbeszerzési Értesítõben, hanem napilapokban és az EU Official Journalban jelent meg.<br>
Kérelmezõ a 2001. július 26-án megjelent ajánlati felhívást és annak tartalmát megismerte, és ennek alapján 2001. július 27-én a dokumentációt megvásárolta, és azt 2001. július 31-én postai úton átvette, majd 2002. január 22-én ajánlatát benyújtotta.<br>
A Döntõbizottság megállapította, hogy a kérelmezõnek az általa vélelmezett jogsértésrõl, vagyis a közbeszerzési eljárás vélt mellõzésérõl a beszerzést kezdeményezõ ajánlati felhívás, illetve a megvásárolt ajánlati dokumentáció szövegébõl az ajánlati dokumentáció átvételének az idõpontjában tudomást kellett szereznie.<br>
Ennek alapján kérelmezõ számára a jogorvoslati kérelem benyújtására nyitva álló, az általa vélt jogsértés tényleges tudomásra jutástól számított 15 napos határidõ - mind az anyagi fedezet összetétele, mind az eljárás jellege tekintetében - még 2001. évben - a pályázati dokumentáció 2001. július 31-i átvételétõl számítva 2001. augusztus 15-én - lejárt, ám kérelmezõ csak 2002. március 22-én a határidõ lejártát követõ több mint fél évvel késõbb nyújtott be jogorvoslati kérelmet.<br>
A Döntõbizottság álláspontja szerint az elõzõekben részletesen kifejtettek alapján a kérelmezõ joggal nem hivatkozhat a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontjának rendelkezésére, vagyis arra, hogy a vélelmezett jogsértõ esemény bekövetkezése, illetve az arról való tudomásszerzés idõpontja a megkötött szerzõdés megkötésének idõpontja lenne, és ezért nem elkésett a jogorvoslati kérelem.<br>
A Döntõbizottság rámutat arra is, hogy a magyar jogszabályok, illetve a beszerzés finanszírozási rendje ismeretének hiányára vagy csak 2002. március 11. utáni megismerésére sem hivatkozhat joggal a kérelmezõ, hiszen már a tenderfelhívásban megjelölésre került a Kbt. vonatkozó szabálya, továbbá az anyagi fedezet összetételét szabályozó önkormányzati rendelet már 1999. június 24-tõl szabadon hozzáférhetõ és megismerhetõ volt, így lehetõsége volt mind a Kbt., mind pedig a finanszírozási rendelet rendelkezéseinek megismerésére. A finanszírozásra vonatkozó azt a tájékoztatást, hogy a kérelmezett a beszerzést részben az EIB-tõl felvett kölcsönbõl fedezi, pedig már a pályázati felhívás 1. pontja tartalmazta.<br>
A fentiek alapján a Döntõbizottság megállapította, hogy kérelmezõ a Kbt. hivatkozott rendelkezése szerinti jogvesztõ határidõn túl nyújtotta be a jogorvoslati kérelmét.<br>
Ennek alapján a Döntõbizottság a rendelkezõ részben foglaltak szerint határozott, és a jogorvoslati kérelmet elkésettség miatt a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján érdemi vizsgálat nélkül elutasította.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
<br>
Budapest, 2002. április 24.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>