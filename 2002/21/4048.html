<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (4048)
</b></h2><FONT size=3><i><u></i></u><br>
Kf.III.37.251/2001/3.<br>
<br>
A Magyar Köztársaság hegfelsõbb Bírósága a dr. Nagy Éva jogtanácsos által képviselt Magyar Köztársaság Belügyminisztériuma (1903 Budapest Pf. 314) I. r. felperesnek, a dr. Gurnik Ágnes (1033 Budapest, Hévízi u. 22.) II. r. felperesnek, a dr. Engler Magdolna jogtanácsos (1024 Budapest, Margit krt. 85.) által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt a Fõvárosi Bíróságon 13.K.31.896/2000/5. számon megindított perében ugyanezen bíróság 2000. év november hó 29. napján kelt 13.K.31.896/2000/5. számú ítélete ellen az alperes részérõl 7. sorszámon elõterjesztett fellebbezés folytán a 2001. év szeptember hó 25. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét akként változtatja meg, hogy az alperest új eljárásra kötelezi, egyebekben az elsõfokú bíróság ítéletét helybenhagyja.<br>
A másodfokú eljárás költségét a felek maguk viselik, a fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az I. r. felperes informatikai hálózatok korszerûsítése céljából lefolytatott közzététel nélküli közbeszerzési eljárásban szállítási szerzõdést kötött a KFKI DIREKT Kft.-vel 6 db Compaq gyártmányú Alpha típusú szerver számítógép leszállítására és üzembe helyezésére.<br>
Az I. r. felperes a korábbi közbeszerzési eljárás folytatásaként Alpha szerverrel kívánta meglévõ gépparkját bõvíteni, ezért 1999. december 17-én hirdetmény közzététele nélküli tárgyalásos közbeszerzési eljárást indított meg, amelynek során a KFKI DIREKT Digitális Rendszer-elõállító és Karbantartó Kft.-t ajánlattételre hívta fel. Az 1999. december 20-án érkezett ajánlatot az I. r. felperes elfogadta és 1999. december 31-én szállítási szerzõdést kötöttek az árubeszerzésre és szolgáltatásra.<br>
Az alperesi döntõbizottság elnöke hivatalból jogorvoslati eljárást kezdeményezett, amelynek eredményeként az alperes D.5/12/2000. számú 2000. év február 14-én kelt határozatával az ajánlatkérõ tevékenységét jogsértõnek ítélte, amely megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdés d) és f) pontját, ennek megfelelõen az I. r. felperest 700 000 (hétszázezer) forint, a II. r. felperest pedig 70 000 (hetvenezer) forint bírság megfizetésére kötelezte.<br>
A felperesek keresetet nyújtottak be a Fõvárosi Bírósághoz, kérve az alperesi határozat felülvizsgálatát.<br>
Az elsõfokú bíróság a felperesek keresetét alaposnak találta és az alperes határozatát hatályon kívül helyezte. Ítéletének indokolásában kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja értelmében az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése, vagy bõvítése során a korábbi nyertes ajánlattevõnek másokkal történõ helyettesítése azzal a következménnyel járna, hogy eltérõ és egymáshoz nem illeszkedõ mûszaki-technikai jellegû dolgokat kellene beszerezni, vagy ilyen beszerzés aránytalan mûszaki-technikai nehézséget eredményezne. A bíróság álláspontja szerint kizárólag a beszerzés mértékére figyelemmel nem minõsíthetõ az árubeszerzés új beszerzésnek, a Kbt. 70. § (3) bekezdése nem határozza meg a bõvítés fogalmát, illetõleg nem korlátozza a bõvítés céljából beszerezni kívánt áru mennyiségét.<br>
A bíróság álláspontja szerint nincs jelentõsége, hogy az újabb beszerzés milyen árumennyiségre terjed ki. A perbeli esetben az újabb számítógépek beszerzésének célja a korábban beszerzett gépparkhoz kapcsolódó hálózatbõvítés volt.<br>
Az alperes fellebbezést nyújtott be az elsõfokú bíróság ítélete ellen, kérve a Fõvárosi Bíróság ítéletének a hatályon kívül helyezését. Álláspontja szerint az ítélet megalapozatlan, a bõvítés fogalma nem értelmezhetõ olyan tágan, hogy a beszerezni kívánt mennyiség meghaladja a korábban meglévõ dolog mennyiségét. Bár a Kbt. a bõvítés fogalmát nem határozza meg, a jogalkalmazói értelmezés során figyelembe kell venni a jogalkotói szándékot is. A közbeszerzési eljárás célja, hogy biztosítsa az államháztartási forrásokból lebonyolított beszerzések átláthatóságát, a verseny megvalósítását. E célok a nyílt közbeszerzési eljárással érhetõk el, a tárgyalásos eljárást ezért a közbeszerzési törvény szûk körben teszi lehetõvé. A bõvítés fogalmának meghatározása során elsõdlegesen azt kell vizsgálni, hogy a korábban beszerzett dolog részbeni kicserélése, vagy bõvítése valósult-e meg. A felperes esetében a meglévõ dolog bõvítése során többszörösét szerezték be az eredeti közbeszerzési eljárás során beszerzett mennyiségnek. Nyilvánvalóan nem lehet célja a közbeszerzési eljárásnak, hogy ez eredeti dolog többszörösét kitevõ beszerzésre bõvítés címen kerüljön sor.<br>
A fellebbezés részben alapos.<br>
A Legfelsõbb Bíróság a fellebbezési eljárás során megállapította, hogy az elsõfokú bíróság nem tárta fel kellõ körültekintéssel a tényállást, nem észlelte, hogy a közbeszerzési eljárás során az alperes sem vizsgálta meg a tárgyalásos eljárás törvényi feltételeinek teljes körû meglétét, és nem foglalt állást a tárgyalásos eljárással kapcsolatos minden lényeges kérdésben.<br>
A Legfelsõbb Bíróság egyetért az alperessel a közbeszerzési eljárás céljának megjelölésében. Az államháztartás kiadásainak ésszerûsítése, a közpénzek felhasználása átláthatóságának és széles körû nyilvános ellenõrizhetõségének megteremtése, a verseny tisztaságának biztosítása a közbeszerzési eljárás célja. A Kbt. keretei között a gazdasági élet realitásának megfelelõen lehetõség van a tárgyalásos eljárásra is. A törvény azonban szigorúan meghatározza azokat a feltételeket, amelyek teljesítése mellett lehetséges a nyílt közbeszerzési eljárás helyett a tárgyalásos eljárás alkalmazása. A Kbt. 70. §-a (3) bekezdése szerint - amely rendelkezésre a felperes a tárgyalásos eljárást alapította - tárgyalásos eljárásra kerülhet sor, ha korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy ilyen beszerzés aránytalan mûszaki-technikai nehézséget eredményezne a mûködtetésben és a karbantartásban.<br>
A Legfelsõbb Bíróság tárgyi ügy irataiból megállapította, hogy az alperes D.5/12/2000. számú határozata meghozatala során a fent idézett törvényhely feltételeinek teljes körû vizsgálatát nem végezte el. Az alperes a bõvítés jogi fogalmával kapcsolatos álláspontját elegendõnek tartotta a felperesi jogsértés megállapítására, és nem vizsgálta, hogy a felperes kellõ körültekintéssel megvizsgálta-e, milyen mûszaki-technikai jellemzõjû dolgok illeszthetõk az eredeti beszerzett számítógépekhez, a számítógépek piacának vizsgálatára sem a közbeszerzési jogorvoslati eljárás során, sem az elsõfokú bíróság eljárásában nem került sor, holott a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontja a tárgyalásos eljárás feltételét nem csak ahhoz köti, hogy a korábban beszerzett dolog kicseréléseire, illetõleg bõvítésére kerüljön sor, hanem vizsgálni kell, illetõleg bizonyítani kell, hogy mûszaki-technikai jellemzõk szerint sem kerülhet sor az eredetileg beszerzett dolog más termékkel, jelen esetben más számítástechnikai termékkel történõ bõvítésére.<br>
A Legfelsõbb Bíróság osztja ugyanakkor az elsõfokú bíróság álláspontját a tekintetben, hogy a törvény erre utaló rendelkezése hiányában a bõvítés fogalmát nem lehet mennyiséghez kötni, bõvítésnek minõsül az az árubeszerzés is, amely a korábban beszerzett dolog mûszaki-technikai feltételeit érvényesíti a késõbbi beszerzések során.<br>
A Legfelsõbb Bíróság a fellebbezési eljárás során megállapította, hogy a felperes tárgyalásos közbeszerzési eljárásával kapcsolatos tényállást sem a közbeszerzési jogorvoslati eljárás során, sem az elsõfokú bíróság eljárása során nem tárták fel, nem állapították meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja teljesítésének feltételeit, ezért az alperes határozatának hatályon kívül helyezése az ügy végleges jogszerû lezárásához nem elegendõ, szükség van az alperes megismételt eljárására, amelynek során vizsgálat tárgyává kell tenni, hogy a felperes a tárgyalásos közbeszerzési eljárás megválasztása elõtt megismerte-e a számítástechnikai piacot, megállapítható-e, hogy más termék nem illeszthetõ a meglévõ mûszaki-technikai jellemzõjû számítástechnikai rendszerhez.<br>
Fent kifejtettek szerint a Legfelsõbb Bíróság a Pp. 254. § (2) bekezdése értelmében az elsõfokú bíróság ítéletét részben megváltoztatta, és az alperest a Pp. 339. § (2) bekezdése szerint új eljárás lefolytatására kötelezte.<br>
A pernyertesség aránya miatt a Legfelsõbb Bíróság a Pp. 81. § (1) bekezdése alapján rendelkezett a másodfokú eljárás költségének viselésérõl.<br>
Az illetékekrõl szóló 1990. évi XCIII. törvény 5. §-a szerint a felek teljes személyes illetékmentességben részesülnek, ezért a fellebbezési eljárás illetéke az állam terhén marad.<br>
<br>
Budapest, 2001. szeptember 25.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>