<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4051)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 122/8/2002.<br>
<br>
Tárgy: a Baranyai - Házépítõ Kft. jogorvoslati kérelme Villány Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Baranyai - Házépítõ Kft. (7636 Pécs, Kisréti u. 15., képviseli: dr. Burrat Husam ügyvéd, 7621 Pécs, Irgalmasok u. 16., a továbbiakban: kérelmezõ) jogorvoslati kérelmét, amelyet Villány Város Önkormányzata (7773 Villány, Baross G. út 29., a továbbiakban: ajánlatkérõ) "997,4 m2 területû, 7 tantermes általános iskola építése, a hozzá tartozó szociális, kiszolgálóblokkokkal, közlekedõkkel, tanári szobával. Meglevõ iskolaépület bontása" tárgyú közbeszerzési eljárása ellen nyújtott be, elutasítja.<br>
A felek viselik az eljárással felmerült költségeiket<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai alapján az alábbi tényállást állapította meg:<br>
Villány Város Önkormányzata gesztori megállapodást kötött Villánykövesd, Palkonya, Ivánbattyán és Kisjakabfa községek önkormányzatával, és ennek alapján mint ajánlatkérõ tette közzé a Közbeszerzési Értesítõ 2000. október 25-i, 43. számában (6644) ajánlati felhívását nyílt eljárás megindítására a rendelkezõ részben megjelölt tárgyban.<br>
Ajánlatkérõ felhívása 11. a) pontjában határozta meg a pénzügyi, gazdasági és mûszaki alkalmasság igazolására kért adatokat és tényeket. E körben - többek között - az alábbiakat írta elõ:<br>
- Az elõzõ 3 év - újonnan piacra lépõ ajánlattevõ esetét leszámítva - (2000., 1999.,1998.) kizárólag magasépítési referenciái, megjelölve azt, hogy fõvállalkozó vagy alvállalkozó volt-e, továbbá megjelölve a szerzõdés értékét (ha alvállalkozó volt, akkor a saját szerzõdése értékét), megbízóját és a teljesítés idejét.<br>
- 1999., 1998. és 1997. évi mérlege (egyszerûsített mérleg, beszámoló vagy konszolidált mérleg), újonnan piacra lépõ esetét leszámítva.<br>
- Ajánlattevõ nyilatkozata és dokumentumai arról, hogy a mérlegek által bemutatott években árbevétele hány százalékát adta a magasépítési beruházás(ok)ból elért bevétele.<br>
Ajánlatkérõ a felhívása 11. b) pontjában rendelkezett a szerzõdés teljesítésére alkalmatlanná minõsítés szempontjairól, többek között az alábbiakat írta elõ:<br>
- a beszerzés tárgyával azonos jellegû és nagyságrendû kivitelezési tevékenységhiánya az elõzõ három évben,<br>
- a legutolsó három év mindegyikében veszteségesen gazdálkodott, negatív eredményt ért el,<br>
- a mérlegek által bemutatott években legalább kettõben a magasépítési beruházásokból származó bevétele nem érte el a teljes bevétel 80%-át.<br>
Az ajánlati felhívás 13. a) pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja alapján bírálja el és 13. b) pontban az alábbi részszempontokat és súlyszámokat állapította meg:<br>
részszempontok	súlyszámok<br>
- ajánlati ár	5<br>
- kötbérvállalás mértéke	4<br>
- helyi munkaerõ foglalkoztatása	3<br>
- garanciavállalás mértéke	2<br>
- vállalt teljesítési határidõ	1<br>
Mindegyik részszempont 1-10-ig terjedõ pontszámokkal volt értékelhetõ.<br>
Ajánlatkérõ dokumentációt is készített, ebben határozta meg az ajánlatok benyújtásának tartalmi és formai követelményeit, ennek része volt a tervdokumentáció is.<br>
Az eljárás során 2000. november 23-án konzultációra is sor került, melyen ajánlatkérõ az ajánlattevõk döntõen szakmai kérdéseire válaszolt.<br>
Az ajánlattételi határidõig, 2000. december 5-ig ajánlatot nyújtott be: a Corrado Kft., a ZÁÉV Rt., a Czinege-Huba Kft. és a kérelmezõ.<br>
A bontási eljárás során elhangzott, hogy a Czinege-Huba Kft. ajánlata egy zárt borítékot is tartalmaz.<br>
A kérelmezõ ajánlatában bejelentette, hogy a Baranyai Házépítõ Kft. az 1997. év elején megalakított DUOGÁZ Kft.-t takarja, 2000 nyarán a tulajdonosok személyének változásával egy idõben módosult a társaság neve. Nyilatkozott arról, hogy árbevételük 100%-a magasépítési beruházási tevékenységbõl ered.<br>
A kérelmezõ ajánlatában az alábbi fõvállalkozású referenciáit jelölte meg: Jelenleg folyó munkák:<br>
- Siklós, borászati üzem kialakítása (kb. 2000 m2 alapterületen, kb. 18 millió Ft nettó költséggel).<br>
Referenciamunkáink:<br>
- kamionszerviz és irodaépület kialakítása (kb. 3000 m2 22 millió Ft nettó költséggel),<br>
- Duna-Dráva Nemzeti Park Igazgatósága (kezelõépületek felújítása 8 millió Ft nettó költséggel),<br>
- családi ház és melléképületei építése (140 m2, 16 millió Ft nettó költséggel) Az elkészült referenciák vonatkozásában igazolást is csatolt.<br>
Csatolta az 1997-es, 1998-as és 1999-es évekre vonatkozóan az egyszerûsített éves beszámolókat, az utolsó évkivételével a mérleg szerinti eredménye negatív volt.<br>
A Czinege-Huba Kft. ajánlatában közölte, hogy 1995-ben betéti társaságként alakultak meg és késõbb jogutódlással alakultak át kft-vé.<br>
Ajánlatához az alábbi referenciajegyzéket csatolta:<br>
1998., fõvállalkozás:<br>
- 35 000 E Ft<br>
- Iskolarekonstrukció<br>
- Önkormányzat, Villány<br>
1998., fõvállalkozás:<br>
- 188 000 E Ft<br>
- Sertéstelep-felújítás<br>
- Hímes Pick Kft., Hímesháza<br>
1998., fõvállalkozás:<br>
- 35 000 E Ft<br>
- Boltok, lakások<br>
- Strnad Gábor és László, Villány<br>
1998., fõvállalkozás:<br>
- 10 000 E Ft<br>
- Közösségi ház<br>
- Önkormányzat, Maráza<br>
1998., fõvállalkozás:<br>
- 59 000 E Ft<br>
- Erdõsmároki panzió<br>
- Flavió Parizzon, Olaszország<br>
1998., fõvállalkozás:<br>
- 25 000 E Ft<br>
- Geresdlaki lakóház<br>
- Artur Hehring, Németország<br>
1999., fõvállalkozás:<br>
- 135 000 E Ft<br>
- Tehenészeti telep bõvítése<br>
- Mezõgazdasági Rt., Borjád<br>
1999., fõvállalkozás:<br>
- 40 000 E Ft<br>
- Iroda és szociális épület<br>
- Apró-Hús Kft., Bóly<br>
1999., fõvállalkozás:<br>
- 31 000 E Ft<br>
- Marázai lakóház<br>
- Andreas Huber, Németország<br>
1998., 1999., 2000. fõvállalkozás:<br>
- 46 000 E Ft<br>
- Templomfelújítások<br>
- Egyház és mûemlékvédelem (Töttös, Görcsönydoboka, Babarc, Palotabozsok, Bár, Lánycsók, Nagyharsány)<br>
1999., fõvállalkozás:<br>
- 65 000 E Ft<br>
- Borfeldolgozó, panzió, pincerendszer, lakás<br>
- Bock József, Villány<br>
2000., fõvállalkozás:<br>
- 20 000 E Ft<br>
- Panzió<br>
- Gere Attila, Villány<br>
2000., fõvállalkozás:<br>
- 13 000 E Ft<br>
- Gazdasági épület<br>
- Maitini Mihály, Szebény<br>
2000., fõvállalkozás:<br>
- 30 000 E Ft<br>
- Borfeldolgozó épületegyüttes<br>
- Sternthal Kft., Villány<br>
Nyilatkozott arról, hogy árbevétele 100%-a magasépítési beruházásokból származik.<br>
Csatolta a kért évekre vonatkozóan az egyszerûsített éves beszámolóját, mérleg szerinti eredménye egyik évben sem volt negatív.<br>
Az értékesítés nettó árbevétele a mérlegek szerint az alábbi volt:<br>
- 1999. 09. 28-tól 12. 31-ig	52 558 E Ft<br>
- 1999. 01. 01-tõl 09. 27-ig	70 066 E Ft<br>
- 1998. 01. 01-tõl 12. 31-ig	140 717 E Ft<br>
- 1997. 01. 01-tõl 12. 31-ig	52 241 E Ft<br>
Az ajánlatok értékelését az érintett települések által delegált tagokból megalakított bírálóbizottság végezte és készítette el a döntési javaslatot. A bizottság tagjai voltak: Bock József, Keresztes László, Tengeler János, Mauer György, Albert Károlyné dr., Grünfelder István, Gere Attila, Takáts Gyula.<br>
Az érintett önkormányzatok képviselõtestületei 2000. december 19-én önállóan, külön-külön önkormányzati határozatban döntettek az eljárás eredményérõl az elõterjesztett javaslatnak megfelelõen.<br>
Ajánlatkérõ, illetve megbízottja - a lebonyolító Márton Invest Beruházásszervezõ Bt. - 2001. január 3-án hirdette ki az eljárást lezáró döntést, minden ajánlatot érvényesnek és minden ajánlattevõt alkalmasnak minõsítettek. Az eljárás nyertese 110 ponttal a Czinege-Huba Kft. lett, az õt követõ legkedvezõbb ajánlattevõnek pedig a ZÁÉV Rt.-t hirdették ki 108 ponttal. A kérelmezõ összpontszámát 107-ben, míg a Corrrado Kft. összpontszámát 99-ben állapították meg.<br>
Az eredményhirdetésen elhangzott észrevételek alapján ajánlatkérõ képviselõje megállapította, hagy a kötbérvállalásra adott értékelési pontszámok kiszámítása valóban tévesen történt, ezért az eredményhirdetési eljárást felfüggesztette és semmissé nyilvánította. Egyben tájékoztatta az ajánlattevõket, hogy az ajánlatokat ismételten megvizsgálják és értékelik.<br>
Ezt követõen a bírálóbizottság a 2001. január 12-i ülésén újraértékelte az ajánlatokat és új döntési javaslatot terjesztett elõ, amelyet az érintett önkormányzatok képviselõ-testületei 2001. január 23-án önállóan, külön-külön önkormányzati határozatban elfogadtak.<br>
Az új eljárást lezáró döntés kihirdetésére 2001. január 24-én került sor. Ebben a kérelmezõt alkalmatlannak minõsítették arra hivatkozással, hogy nem rendelkezik a beszerzés tárgyával azonos jellegû és nagyságrendû referenciamunkával az elmúlt 3 évben. A nyertes ajánlattevõnek a Czinege-Huba Kft.-t, az õt követõ legkedvezõbbnek pedig a Corrado Kft.-t hirdették ki.<br>
A kérelmezõ 2001. január 31-én jogorvoslati kérelmet nyújtott be ajánlatkérõ eljárást lezáró döntése ellen.<br>
A jogorvoslati eljárás lefolytatását követõen a Döntõbizottság a D.42/18/2001. számú és 2001. március 21-én kelt határozatában részben helyt adott a jogorvoslati kérelemnek, és megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdését.<br>
A határozat indoklása szerint ajánlatkérõ jogsértõen függesztette fel az eredményhirdetési eljárását, mert a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése értelmében csak az eredeti határidõ lejárta elõtt lehetséges az eredményhirdetés elhalasztása az összes ajánlattevõ egyidejû írásbeli tájékoztatása mellett.<br>
A határozat értelmében ajánlatkérõ jogszerûen minõsítette alkalmatlannak a kérelmezõt, míg a nyertes referenciái megfelelnek a támasztott követelményeknek. Megállapításra került, hogy ajánlatkérõ az ajánlati árra adott pontszámok megállapítása során nem követett el jogsértést.<br>
A határozat kitért arra, hogy ajánlatkérõ az ajánlatok bontása során helytelenül járt el, mert a Czinege-Huba Kft. ajánlatában levõ zárt borítékot a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése alapján nem bontotta fel. Azonban mivel a kérelmezõnek a jogorvoslati tárgyaláson ezzel kapcsolatban elõterjesztett kérelme elkésett, ezért nem állapított meg jogsértést a Döntõbizottság. Ugyanakkor a határozat indokolása tartalmazza, hogy a Döntõbizottság megvizsgálta a zárt borítékot, és megállapította, hogy annak tartalma nem sérti az esélyegyenlõség, illetve a verseny tisztaságának alapelvét.<br>
A kérelmezõ ezen határozat felülvizsgálatát kérte a bíróságtól.<br>
A Fõvárosi Bíróság a 13.K.31.141/2001/9. számú 2001. december 19-én kelt és 2002. január 25-én jogerõre emelkedett ítéletében a Döntõbizottság D.42/18/2001. számú határozatát hatályon kívül helyezte, és a Döntõbizottságot új eljárásra kötelezte.<br>
Ítélete indokolásában részletezte, hogy a kérelmezõ kereseti kérelmét részben ítélte alaposnak.<br>
A bíróság megállapította, hogy - kérelmezõ hivatkozásával szemben - az ajánlatok újraértékelése és annak során alkalmatlanná minõsítés, továbbá eltérõ pontszámok adása nem volt jogszabálysértõ. Ugyanis ajánlatkérõ a végleges eljárást lezáró döntésig jogosult alkalmatlanná minõsíteni, illetve arra, hogy korábbi értékelésétõl eltérjen.<br>
A bíróság álláspontja szerint a kérelmezõ jogorvoslati kérelme nem terjedt ki a nyertes ajánlatában levõ zárt borítékra, továbbá nem sérelmezte az elsõ eredményhirdetési eljárás megsemmisítését. Így e körülmények jogszerûségének kérdésében a Döntõbizottság jogorvoslati kérelem hiányában vizsgálódott. Rámutatott arra a bíróság, hogy a kérelmezõ jogorvoslati kérelmében az alkalmatlanná minõsítését, az ajánlatok újraértékelése során alkalmazott pontozást kifogásolta, illetve a nyertes ajánlattevõ alkalmatlanságára hivatkozott.<br>
Az alkalmatlansági szempontként meghatározott referenciakövetelmény vonatkozásában a bíróság arra hívta fel a figyelmet, hogy a magasépítési jelleg a felhívásból megállapítható, azonban a nagyságrendre nem vonható le következtetés.<br>
Megállapította a bíróság, hogy a Döntõbizottság nem vizsgálta a kérelmezõnek a nyertes ajánlatához csatolt referenciajegyzék valóságtartalmával kapcsolatos kifogását, és ezzel nem tett eleget tényállástisztázási kötelezettségének.<br>
A Döntõbizottság a Fõvárosi Bíróság fenti ítéletének és a jogorvoslati kérelemnek a kézbesítésével megindította az új eljárást.<br>
A kérelmezõ az új eljárás során nyilatkozatot nem tett.<br>
Eredeti, írásban benyújtott jogorvoslati kérelmében elsõdlegesen azt kifogásolta, hogy ajánlatkérõ az újraértékelés során nemcsak a nyilvánvaló számítási hibákat javította ki, hanem megállapította a kérelmezõ alkalmatlanságát, továbbá módosította a bírálati szempontok alapján adható pontszámokat is.<br>
A kérelmezõ jogorvoslati kérelmének e részével kapcsolatban a Fõvárosi Bírság ítéletében érdemben döntött, e részben nem adott helyt a keresetnek. Az ítélet a jogorvoslati kérelem, illetve kereseti kérelem e részének alaptalanságát részletesen indokolja.<br>
Az államigazgatási eljárásról szóló 1957. évi IV. tv. 5. § (4) bekezdése értelmében, ha a bíróság az ügy érdemében határoz, ez a döntés a közigazgatási szervre kötelezõ.<br>
Erre tekintettel a Döntõbizottság a jogorvoslati kérelem e részeit érdemben nem vizsgálta.<br>
A kérelmezõ jogorvoslati kérelmében tartalmilag is kifogásolta az alkalmatlanná minõsítést. Az alkalmatlansági szempontként meghatározott referenciakövetelmény megfogalmazása sem a beruházás jellegére, sem nagyságrendjére nem pontos, rendkívül tágan értelmezhetõ. Elõadása szerint a nyertes ajánlattevõ nem rendelkezik megfelelõ referenciával. Utalt arra, hogy a mérlegadatok és a referenciában feltüntetett értékû munkák nem adekvátak. Példaként hivatkozott arra, hogy 1999. évi referenciaként 135 000 000 Ft nagyságrendû borjádi sertéstelep építése került feltüntetésre, ugyanakkor az 1999-es mérleg szerint a nyertes árbevétele 52 558 000 Ft volt, és ez arra enged következtetni, hogy a referenciák egy része nem valós adatokat tartalmaz.<br>
Kérelmében hivatkozott továbbá arra, hogy a birtokába került 2000. december 22. napján megtartott ülésrõl készült jegyzõkönyv, ebben a döntésben érintett polgármesterek közül többen nyilatkoztak arról, hogy folyamatos gazdasági kapcsolatban állnak a Czinege-Huba Kft.-vel. Megkérdõjelezte a döntéshozók legitimitását is arra hivatkozással, hogy többen nem is tudtak arról, hogy nevük szerepel a bírálóbizottság névsorában.<br>
Ajánlatkérõ az új eljárás során is kérte a jogorvoslati kérelem elutasítását.<br>
Elõadta, hogy valóban nem precízen határozták meg felhívásukban az elsõ, a referenciával kapcsolatos alkalmatlansági szempontot. Erre és azon körülményre tekintettel, hogy magasépítési referenciát kértek, azonos jellegûnek fogadtak el minden magasépítési munkát. A nagyságrendre valóban nem jelöltek meg értéket, a beruházás volumene alapján szakértõi szemmel úgy ítélték meg, hogy legalább 100 millió Ft-os kivitelezési tevékenység szükséges. Ugyanakkor, mivel a felhívásban nem korlátozták be, hogy egy épületnek, illetve egy beruházásnak kell-e elérnie ezt a nagyságrendet, ezért az értékelés során az egy éven belüli kivitelezési értékeket összeszámították.<br>
Utalt arra is, hogy a nyertesnél 1999-ben az átalakulása miatt két mérleg került benyújtásra, és a kérelmezõ csak az egyik mérleg adatát idézte.<br>
Álláspontja szerint a döntéshozók legitimitással rendelkeznek mint önkormányzati képviselõk. Nyilatkozatot tett arra, hogy a döntés meghozatalában részt vett tagok, illetve képviselõk vonatkozásában nem áll fenn összeférhetetlenség, a közbeszerzési eljárás alatt nem álltak gazdasági kapcsolatban a nyertessel.<br>
Elõadta; hogy egy bizottsági tag, illetve képviselõ Bock József állt a nyertessel a közbeszerzési eljárás tartama alatt is üzleti kapcsolatban, õ azonban az eljárást lezáró 2001. január 23-i ülésen nem vett részt.<br>
Egyéb érdekeltként a Czinege-Huba Kft. észrevételt nem nyújtott be, azonban az eljárás során csatolta a megrendelõk által kiállított, teljes bizonyító erejû magánokiratba foglalt nyilatkozatokat az egyes munkák végzésének idõpontjára és értékére.<br>
Az igazolások az alábbi referenciákra vonatkozták:<br>
- iskola felújítása, 1997-98, Villányban,<br>
- HIMES PICK Kft. részére sertéstelep (3 éven keresztül), magtárépítés és keverõüzem felújítása,<br>
- Villány, Dózsa u. 4. sz. alatti boltok, lakások építése, 1997-1998-ben, Strnád Gáborné, Strnád László. VISKÁ Bt.,<br>
- Maráza községben közösségi ház kialakítása 1998-ban,<br>
- Borjádon tehenészeti telep bõvítése-felújítása, két és fél éven keresztül 1999-es befejezéssel - Mezõgazdasági Termelõ, Kereskedelmi és Szolgáltató Rt.,<br>
- Apró-Hús Kft. részére Bólyon új iroda és szociális épületegyüttes építése,<br>
- Bock József vállalkozó részére panzió bõvítése, lakás, borfeldolgozó építése,<br>
- Gere Attila részére 2000-ben panzió építése,<br>
- Sternthal Kft. részére 2000-ben borfeldolgozó üzem tervezése és kivitelezése.<br>
A Döntõbizottság az alábbi indokokra tekintettel megállapította, hogy a jogorvoslati kérelem alaptalan.<br>
A Döntõbizottság elsõdlegesen a nyertes alkalmasságával, illetve a kérelmezõ alkalmatlanságával kapcsolatos kérelmi részt vizsgálta.<br>
E körben a referenciával kapcsolatos alkalmassági tényezõket kellett figyelembe venni.<br>
Ajánlatkérõ felhívása - fentiekben idézett - 10. a) pontjának nyolcadik francia bekezdésében kérte az alkalmasság igazolására az elõzõ három év "kizárólag magasépítési referenciái"-t.<br>
Ajánlatkérõ a felhívása 10. b) pontjának elsõ francia bekezdésében határozta meg alkalmatlansági szempontként: "a beszerzés tárgyával azonos jellegû és nagyságrendû kivitelezési tevékenység hiánya az elõzõ három évben".<br>
Ajánlatkérõ ezenkívül sem a felhívásában, sem a dokumentációjában további meghatározást, feltételt, tájékoztatást ezzel kapcsolatban nem adott.<br>
Így a Döntõbizottság álláspontja szerint csak a fentiekben ismertetett tényezõk alapján lehet dönteni.<br>
Valóban ajánlatkérõ ezen meghatározása nem pontos.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése értelmében csak az alkalmasság igazolására kért tényekkel, körülményekkel összefüggésben határozható meg alkalmatlansági szempont. A felhívásban kizárólag magasépítési tevékenységre történt a referencia kérése. A magasépítési tevékenység az általános jellegû építési tevékenységhez képest meghatároz egy szûkítést és az építési tevékenység jellegét. Erre tekintettel és további szûkítõ feltétel hiánya miatt a Döntõbizottság arra a következtetésre jutott, hogy ennél az alkalmatlansági szempontnál a beszerzés tárgyával azonos jellég körében a magasépítési tevékenységet kell figyelembe venni.<br>
Ajánlatkérõ a nagyságrendre szintén nem határozott meg sem felhívásában, sem dokumentációjában semmilyen értéket.<br>
A beszerzés tárgyára adott árajánlatok bruttó 176 000 000 Ft és bruttó 189 500 000 Ft között voltak. Erre tekintettel a Döntõbizottság álláspontja szerint nem jogsértõ, ha ajánlatkérõ a referenciák nagyságrendjének értékelése során 100 millió Ft-os értéket vett figyelembe. Ez a nagyságrend a nyílt eljárás során az ajánlattevõk számára is ismert volt, hiszen saját ajánlatukban szereplõ ellenszolgáltatás útmutatóul szolgált.<br>
Ajánlatkérõ nem határozta meg, hogy az azonos jellegû és nagyságrendû követelményû referenciának egy beruházásra, egy munkára kell-e fennállnia. Ennek hiányában pedig a Döntõbizottság megítélése szerint nem támasztható követelményként, hogy legyen egy konkrét azonos jellegû és nagyságrendû referencia. Ezt támasztja alá, hogy ajánlatkérõ kivitelezési tevékenység kifejezést használta, és elfogadta a teljes elõzõ három év idõtartamát.<br>
Összegezve a fentieket a Döntõbizottság arra az álláspontja jutott, hogy az az ajánlattevõ minõsíthetõ alkalmatlannak ezen szempont alapján, akinek az elõzõ három évben összesen nincs hozzávetõlegesen 100 millió Ft-os nagyságrendû magasépítési referenciája.<br>
A kérelmezõ - fentiekben ismertetett - referencialistája alapján egyértelmûen megállapítható, hogy nem rendelkezik ilyen referenciával, így ajánlatkérõ jogszerûen minõsítette alkalmatlannak a szerzõdés teljesítésére.<br>
A nyertes ajánlattevõ vonatkozásában - a fentiekben ismertetett - referencialista alapján megállapítható, hogy rendelkezik azonos jellegû, nagyságrendû kivitelezési tevékenységgel, méghozzá nemcsak összesítve, hanem több olyan beruházással is, amelyek önmagukban is megfelelnek a követelményeknek. Így alkalmatlannak nem minõsíthetõ.<br>
A Döntõbizottság a jogorvoslati kérelemben foglaltakra tekintettel vizsgálta az egyes referenciák valóságtartalmát.<br>
A nyertes ajánlattevõ a referencialistában szereplõ beruházások nagy részére csatolta a megrendelõk által kiállított igazolásokat. A Döntõbizottság ezen igazolások alapján megállapította, hogy ezek a referenciák "valósak", a feltüntetett idõpontban azok a munkák elvégzésre kerültek a feltüntetett értékben.<br>
Erre tekintettel a Döntõbizottság - erre való hatáskör hiánya miatt is - nem vizsgálta részleteiben a nyertes ajánlattevõ mérlegeit, beszámolóit.<br>
Megjegyzi a Döntõbizottság, hogy a kérelmezõ jogorvoslati kérelmében tévesen idézte, hogy 1999-ben 52 558 000 Ft volt a nyertes árbevétele. Ugyanis a nyertes ebben az évben alakult át, így két mérleget készített, melyik szerint 1999. szeptember 28-tól december 31-ig 52 558 E Ft volt (ezt idézte csak kérelmezõ), azonban ezt megelõzõen 1999. január 1-jétõl szeptember 27-ig 70 066 E Ft volt az árbevétele, így 1999-ben közel 120 millió Ft volt az éves árbevétele. Az 1998-as éves árbevétele pedig 140 717 E Ft. Felhívja arra is a Döntõbizottság a figyelmet, hogy ajánlatkérõ a mérlegek csatolását valóban kérte, azonban nem a referenciákkal, hanem a felhívásában meghatározott más alkalmassági, alkalmatlansági - fentiekben idézett - szempontokkal összefüggésben.<br>
Másodlagosan vizsgálta a Döntõbizottság a kérelmezõ jogorvoslati kérelmének azon részét, amelyben az ajánlatkérõ részérõl a döntéshozatalban részt vett személyek gazdasági kapcsolataira és legitimitására utalt.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján a döntéshozatalban részt vevõ személyek vonatkozásában az alábbi tényezõk fennállása alapozza meg összeférhetetlenség kimondását:<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója.<br>
A kérelmezõ jogorvoslati kérelmében az érintett önkormányzatok képviselõ-testületeinek 2000. december 22-i jegyzõkönyvére hivatkozott. Helyesen ez a 2000. december 19-i ülés jegyzõkönyve.<br>
A Döntõbizottság döntése meghozatala során nem vette figyelembe ezt a jegyzõkönyvet, mert ezt követõen újraértékelés történt, és az érintett önkormányzatok újabb döntéseket hoztak.<br>
A Döntõbizottság az új, a végleges döntésre vonatkozó 2001. január 12-i bírálóbizottsági ülés jegyzõkönyvét és az érintett önkormányzatok képviselõ-testületeinek 2001. január 23-i együttes ülésének jegyzõkönyvét vizsgálta ebbõl szempontból.<br>
A Döntõbizottság azt állapította meg, hogy a jegyzõkönyvek tartalma alapján nem vonható le következtetés összeférhetetlenségre.<br>
Ezen a két ülésen résztvevõ bizottsági tagok és képviselõk akként nyilatkoztak, hogy összeférhetetlenségnek a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerinti esetei nem állnak fenn, és a közbeszerzési eljárás tartama alatt a nyertessel nem álltak gazdasági kapcsolatban.<br>
Ezen körülmények együttes értékelése alapján a Döntõbizottság megállapította, hogy a kérelmezõ jogorvoslati kérelmének ezen része is alaptalan.<br>
Megjegyzi a Döntõbizottság, hogy nem alapozza meg az összeférhetetlenség megállapítását az a tény - amely egyébként több képviselõ vonatkozásában fennáll - hogy korábban álltak gazdasági kapcsolatban a nyertessel, mert a Kbt. fenti szakaszának a) pontja fennálló viszonyt követel meg.<br>
Észlelte a Döntõbizottság, hogy egy bírálóbizottsági tagnak, Bock József képviselõnek - nyilatkozata szerint - a közbeszerzési eljárás alatt is állt fenn üzleti kapcsolata a nyertes ajánlattevõvel. A Döntõbizottság kizárólag arra a tényre tekintettel mellõzte emiatt az összeférhetetlenség kimondását, mert megállapítható volt, hogy ez a képviselõ az újraértékelésben nem vett részt. A Döntõbizottság a jelenléti ívek alapján megállapította, hogy sem a 2001. január 12-i bírálóbizottsági ülésen, sem a január 23-i együttes önkormányzati testületi ülésen nem volt jelen, és így sem az újraértékelésre, sem az új döntés meghozatalára érdemi befolyása nem volt.<br>
Önmagában az, hogy formailag tagja volt, a bírálóbizottság pedig tényleges részt vétel nélkül nem nyújt alapot az összeférhetetlenség megállapításához.<br>
A Döntõbizottság a rendelkezésére álló bizonyítékok alapján az eljárása során a bizottsági tagokkal, képviselõkkel kapcsolatban "legitimációs" problémát nem észlelt.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva fentiekben megállapította, hogy a kérelmezõ jogorvoslati kérelme alaptalan, ezért azt a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. április 8.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>