<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0340)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.711/13/2001.<br>
<br>
Tárgy: dr. Nagy Balázs jogorvoslati kérelme Békéscsaba Megyei Jogú Város Közgyûlése ellen közbeszerzési eljárás mellõzése miatt.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Nagy Balázs (5600 Békéscsaba, Nagyrét 1774/1., képviseli: dr. Botos Mihály ügyvéd, 5600 Békéscsaba, Andrássy út 10.1/2., a továbbiakban: kérelmezõ) kérelmét, melyet Békéscsaba Megyei Jogú Város Közgyûlése (5600 Békéscsaba, Szent István tér 7., a továbbiakban: kérelmezett) "A Réthy Pál Kórház- és Rendelõintézet 2000–2001. évi gazdálkodásának komplex vizsgálata" tárgyú közbeszerzési eljárásának mellõzése miatt nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Békéscsaba Megyei Jogú Város Közgyûlése (a továbbiakban: kérelmezett) 232/2001. (IV. 26.) Kgy. határozatában döntött arról, hogy a Békéscsabai Réthy Pál Kórház-Rendelõintézet gazdálkodását megvizsgáltatja könyvvizsgáló cégen, nevezetesen a Menyhért és Társai Könyvvizsgáló és Pénzügyi Tanácsadó Kft.-n (Békéscsaba, Andrássy út 18/C. II/3.) keresztül.<br>
A vizsgálat célja a fenti határozat szerint az intézmény komplex vizsgálata a célból, hogy az intézmény tárgyévi hatékony mûködése, kiegyensúlyozott pénzügyi helyzete biztosított-e, valamint az esetleges pénzügyi intézkedésekre nézve javaslatok megtétele. A megbízás díja 4 millió Ft + áfa összegben került meghatározásra.<br>
A kérelmezett 360/2001. (VII. 12.) számú határozatában módosította a feladatmeghatározást, valamint a megbízási díjat is jelentõsen emelte.<br>
Az elsõ feladatcsoport a pénzügyi-költségtani átvilágítás volt, melyen felül a megbízott feladata egy új számonkérési és információs rendszer kidolgozása és az elfogadást követõen annak telepítése. A megbízói díj 8,8 millió Ft + áfa fix díjra emelkedett, valamint 4 millió Ft + áfa sikerdíjból és az elfekvõ készletek eladásából származó valós bevétel 20%-nak megfelelõ sikerdíjból állt. A szakértõi díj az önkormányzat, míg a sikerdíj a kórház költségvetését terheli. A módosított megbízási szerzõdés szerinti teljesítési határidõ 2001. szeptember 17., míg a sikerdíjért elvégzendõ feladatoké 2002. december 31.<br>
A kérelmezõ 2001. november 8-án adta postára a november hó 12-én iktatott jogorvoslati kérelmét, majd a hiánypótlást november 29-re teljesítette. Ebben elõadta, hogy a kérelmezett megsértette a Kbt. szabályait, mikor közbeszerzési eljárás lefolytatása nélkül bízott meg könyvvizsgáló céget, mivel a 12,8 millió Ft + áfa megbízói díj továbbá a 20%-os sikerdíj túllépte azt az összeghatárt, ami felett szolgáltatás megrendelése esetén közbeszerzési eljárást kell lefolytatni. Kérte a jogszabályba ütközõ szerzõdés semmissé nyilvánítását a Ptk. 200. § (2) bekezdése alapján, valamint a jogkövetkezmények alkalmazását. A kérelmezõ a tudomásra jutás idõpontjának 2001. október 18-át jelölte meg, mely a kérelmezett által tartott közgyûlés idõpontja. Ekkor a közgyûlés az 538/2001. (X. 18.) sz. határozatával a kérelmezett vezetõi megbízásának visszavonása tárgyában rendelkezett.<br>
A kérelmezõ jogorvoslati kérelmét kiegészítette, valamint becsatolta a kérelmezett 505/2001. (X. 18.) közgyûlési határozatát a pénzügyi vizsgálatról szóló jelentés megtárgyalásáról, valamint az 538/2001. (X. 18.) közgyûlési határozatát a kérelmezõ vezetõi megbízatásának megtárgyalásáról, illetve megszüntetésérõl. A kérelmezõ elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti ügyféli minõsége fennáll a következõ indokok alapján.<br>
A kérelmezõ a jogorvoslati kérelem elõterjesztésekor a Réthy Pál Kórház és Rendelõintézet igazgató fõorvosa volt, és ezen megbízatása a sérelmezett könyvvizsgálói szakértõi vélemény alapján került visszavonásra, továbbá ügyféli minõségét önmagában megalapozza, hogy Békéscsaba adófizetõ polgára.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti jogvesztõ határidõ vonatkozásában elõadta, hogy a szerzõdés megkötésének dátuma a jogvesztõ határidõ kezdõ idõpontja számításánál nem jelentheti a lehetõséget a jogsértõ kimentésére, hiszen a semmis szerzõdésnek nem lehet joghatálya, így jogvesztõ hatálya sem.<br>
A kérelmezõ a szolgáltatás értékével kapcsolatban elõadta, hogy annak becsült értékére figyelemmel (15 000 000 Ft), valamint a megbízási szerzõdésben meghatározott összértéket is figyelembe véve (12 000 000 Ft) kötelezõ lett volna a közbeszerzési eljárás megindítása.<br>
A kérelmezõ elõadta, hogy a vonatkozó megbízási szerzõdés összeférhetetlen a Menyhért és Társa Kft. állandó könyvvizsgálói megbízatásával az önkormányzati törvény 92/C. § (3) bekezdése alapján. Ezen rendelkezés szerint a képviselõ-testület a könyvvizsgálóval kötött külön szerzõdésben más – gazdasági kihatású – elõterjesztés könyvvizsgálói véleményezését is kérheti.<br>
A kérelmezett észrevételében elõadta, hogy az eredeti megbízói díjat tartalmazó szerzõdés alapján folyó vizsgálat során további vizsgálat szükségessége merült fel, mely többletfeladatokat rótt a megbízott könyvvizsgáló cégre. A módosított szerzõdésben csak a megbízói díj fix összegû, mely nem éri el a Kbt. szerinti értékhatárt. A sikerdíj a kérelmezett álláspontja szerint bizonytalan, hogy kifizethetõ-e vagy sem, ezért az nem számszerûsíthetõ, tehát a sikerdíj összegét a Kbt. szerinti értékhatár megállapításánál figyelmen kívül kell hagyni. Véleménye szerint a közbeszerzési eljárás lefolytatására azért sem volt szükség, mivel a beszerzés megkezdésének idõpontjában az ellenszolgáltatás becsült értéke a közbeszerzési értékhatár 50%-át sem érte el. A fentiek alapján kérte az alaptalan kérelem elutasítását.<br>
A Menyhért és Társa Kft. mint egyéb érdekelt észrevételében elõadta, hogy a megbízás elfogadása jogszerû volt a részérõl, és a független véleményalkotást semmilyen körülmény nem veszélyeztette. Az átvilágítási és pénzügyi tanácsadói tevékenység elválik, és az azokkal kapcsolatos megbízóidíj-értékek nem összehasonlíthatóak. Álláspontja szerint a 4 M Ft sikerdíjnak nincs teljesíthetõségi alapja, tehát a közbeszerzési értékhatár meghatározásánál az nem vehetõ figyelembe, továbbá a kérelem elkésett a megbízási szerzõdés 2001. július hó 16-i keltére figyelemmel. A megbízási szerzõdés módosításáról a megemelt megbízási díjjal és sikerdíjjal kapcsolatosan, illetve az ezzel kapcsolatos közgyûlési határozatról a kérelmezõnek legkésõbb 2001. július 26-án tudomást kellett szereznie.<br>
A Döntõbizottság a felek által becsatolt nyilatkozatok, illetve a tárgyaláson rögzített nyilatkozatok alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a közbeszerzési eljárás mellõzésével történõ beszerzés esetén a szerzõdés megkötését.<br>
A kérelmezõ 2001. november 8-án adta fel a postai keletbélyegzõ szerint a jogorvoslati kérelmét, azonban azt a 2001. október 18-i tudomására jutástól számítva legkésõbb 2001. november 5-én kellett volna elõterjesztenie, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján alkalmazandó az államigazgatás általános szabályairól szóló 1957. évi IV. törvény (a továbbiakban Áe.) 39. § (1)–(3) bekezdéseit. Az Áe. vonatkozó rendelkezései szerint ugyanis a postán küldött beadvány elõterjesztési ideje a postára adás napja, illetve ha a határidõ utolsó napja munkaszüneti nap, a határidõ a legközelebbi munkanapon jár le.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerinti 90 napos abszolút határidõ is eltelt a Kbt. 79. § (8) bekezdés c) pontja szerint, ugyanis a szerzõdés megkötése 2001. július 16-án történt (módosított és egységes szerkezetbe foglalt megbízási szerzõdés), tehát ezen határidõ is 2001. október 15-én lejárt.<br>
A Döntõbizottság megállapítja, hogy a kérelmezõnek a Ptk. 200. § (2) bekezdésére alapított a vonatkozó, megbízási szerzõdés semmisségének megállapítására irányuló kérelemre a Döntõbizottságnak nincs hatásköre a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1)–(2) bekezdését figyelembe véve.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja alapján jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy a jogsértés nem került megállapítására.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 20.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Biró László s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>