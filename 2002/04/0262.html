<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (0262)
</b></h2><FONT size=3><i><u></i></u><br>
Kf.VI.38.650/2000/5.<br>
<br>
A Magyar Köztársaság Legfelsõbb Bírósága a dr. Jutasi György ügyvéd (1054 Budapest, Alkotmány u. 31.) által képviselt BULL Magyarország Kft. (1036 Budapest, Fényes A. u. 4.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben – amelybe az alperes pernyertessége érdekében a dr. Vejkey Imre ügyvéd (1022 Budapest, Eszter u. 10/B.) által képviselt SZENZOR Számítóközpont Kft. (1134 Budapest, Dévai u. 14.) I. rendû és az ifj. dr. Házy Béla ügyvéd (2600 Vác, Hanusz u. 44.) által képviselt Synergon Informatika Rt. (2600 Vác, Zrínyi u. 41/A.) II. rendû beavatkozók beavatkoztak – a Fõvárosi Bíróság 2000. október 5-én kelt 3.K.35.050/2000/7. számú ítélete ellen az alperes részérõl 3., illetve 4., az I. rendû alperesi beavatkozó részérõl 9. sorszám alatt benyújtott fellebbezés elbírálása folytán az alulírott napon megtartott tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletének – az alperes 2000. augusztus 22-én kelt D.327/15/2000. számú határozatának a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) bekezdés utolsó fordulatára vonatkozó – rendelkezését helybenhagyja, míg egyebekben megváltoztatja, az alperes határozatát hatályon kívül helyezi és e körben az alperest új eljárásra kötelezi.<br>
A másodfokú eljárás során felmerült költségeiket a felek és a beavatkozók maguk viselik.<br>
A le nem rótt fellebbezési eljárási illetéket az állam viseli.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A Központi Statisztikai Hivatal (a továbbiakban: ajánlatkérõ) a Közbeszerzési Értesítõ 2000. március 16-án megjelent 11. számában tárgyalásos eljárás keretében ajánlati felhívást tett közzé a 2001. évi népszámlálásról szóló 1999. évi CVIII. törvény rendelkezése szerint "A természetes személyek és a lakosok tekintetében 2001. február 1-jei eszmei idõponttal sorra kerülõ általános összeírás (népszámlálás) OCR technikájú adatbeviteli rendszerének kidolgozása, megvalósítása és mûködtetése, a dokumentációban foglalt részletes feltételek szerint" beszerzés tárgyában.<br>
A közbeszerzési eljárásban való részvételre a felperes, a beavatkozók és további öt cég jelentkezett.<br>
Az ajánlatkérõ ajánlattételre a felperest, a beavatkozókat, valamint a Montana Rt.-t hívta fel.<br>
A 2000. július 19-i eredményhirdetést megelõzõen, 2000. július 18-án a Napi Gazdaság címû napilap Internetes oldalán, illetve 2000. július 19-én a Napi Gazdaság napilapban cikk jelent meg a pályázatokról, amely az árajánlatok összegét is tartalmazta, és utalt arra, hogy az ajánlati dokumentáció értékelése során a pályázók között csak minimális különbségek adódtak.<br>
Az ajánlatkérõ a pályázat nyertesének a felperest (a továbbiakban: nyertes ajánlattevõ) minõsítette.<br>
A beavatkozók az ajánlatkérõ döntésével szemben jogorvoslati kérelemmel éltek. Mind az I. rendû, mind a II. rendû beavatkozó hivatkozott az esélyegyenlõség elvének sérelmére.<br>
Az I. rendû beavatkozó azt kifogásolta, hogy a felperes az ajánlatkérõtõl többletinformációhoz jutott, illetve vitatta az egyes részszempontok értékelését.<br>
A II. rendû alperesi beavatkozó az eredményhirdetést megelõzõen közzétett információkat sérelmezte és hangsúlyozta, hogy a felperes ajánlati árának csökkentése a verseny tisztaságának megsértésére utal.<br>
Az alperes ideiglenes intézkedésként a szerzõdés megkötését megtiltotta, majd határozatában a jogorvoslati kérelmeknek részben helyt adott és megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdését, az 55. § (1) bekezdés utolsó fordulatát és (6) bekezdését, valamint az 59. § (1) bekezdését, és az ajánlatkérõ eljárást lezáró döntését megsemmisítette. Egyebekben a jogorvoslati kérelmeket elutasította.<br>
Határozatának indokolásában rámutatott arra, hogy a jogorvoslati kérelemnek az ajánlati felhívásban megjelölt elsõ és második értékelési részszempontot kifogásoló része a tudomásra jutástól számított 15 napos jogvesztõ határidõ elmulasztása folytán elkésett. Az alperesi álláspont szerint az ajánlatkérõ azzal sértette meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtakat, hogy az egyes részszempontokat különbözõ módszerekkel értékelte (az elsõ és második értékelési szempontnál értékhozadékos, illetve értéklevonásos módszerrel, a harmadik szempontnál számítógépes algoritmus, a negyedik és ötödik részszempontnál reciprokarányos képlettel történt az értékelés).<br>
Az alperes az ajánlatokat egységes módszerrel, két módon is újraértékelte és arra a következtetésre jutott, hogy a felperes egyik módszer alkalmazása esetén sem lehet a közbeszerzési eljárás nyertese. Hangsúlyozta, hogy az ajánlatkérõ értékelése az elsõ és második részszempont esetében erõsen szubjektív volt, a harmadik részszempont tekintetében az összehasonlító táblázatokba foglalt teszteredmények alapján úgy ítélte meg, hogy a felperes és az I. rendû alperesi beavatkozó azonos eredményt ért el, és õket sorrendben a II. rendû alperesi beavatkozó követi, míg a negyedik és ötödik részszempont vonatkozásában a pontszámokat lineáris felosztás alapján határozta meg. Megállapította, hogy az ajánlatkérõ döntése a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltaknak sem felel meg. Kifejtette, hogy az elsõ két értékelési szempont szubjektív megítélésén túlmenõen a pontozás során figyelembe vett alszempontok sem kerültek meghatározásra, a harmadik szempont értékelése ellentétes a Kbt. elõírásaival és a többi szempontétól is eltér, illetve az ajánlatkérõ önkényesen határozta meg a pontszámhatár kezdõ értékét és az egyes ajánlatok pontozásának egymáshoz viszonyított arányát.<br>
Az eredményhirdetést megelõzõen közzétett információkkal összefüggésben úgy ítélte meg, hogy az az ajánlatkérõ közelebbrõl meg nem határozható munkatársaitól származott, ezért az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésének utolsó fordulatát, valamint a verseny tisztaságának alapelvét.<br>
A felperes keresetében az alperes határozatának megváltoztatását és a jogorvoslati kérelmek elutasítását, illetve – másodsorban – az alperesi határozat hatályon kívül helyezését és az alperes új eljárás lefolytatására kötelezését kérte.<br>
Az elsõfokú bíróság ítéletével az alperes határozatát megváltoztatta, és az alperesnek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése, az 55. § (1) bekezdés utolsó fordulata és (6) bekezdése, valamint az 59. § (1) bekezdése sérelmét kimondó és az ajánlatkérõ eljárást lezáró döntését megsemmisítõ rendelkezését mellõzte. Ítéletének indokolásában megállapította, hogy az alperes nem sértett eljárásjogi szabályt, amikor az iratbetekintést csak korlátozott formában tette lehetõvé, majd rámutatott arra, hogy a Kbt. 34. § (3) bekezdése, valamint az 55. § (6) bekezdése az ajánlatok értékelésének olyan rendjét határozza meg, amely szerint az ajánlatkérõ az egyes részszempontok mellett meghatározott azonos alsó és felsõ határ közötti pontszámhoz súlyszámokat rendel, a megadott ponthatárok között értékelt ajánlat pontszámát a súlyszámmal beszorozza, és az egyes részszempontokra ily módon számított értékeket összegzi. Rámutatott arra, hogy a Kbt. nem határozza meg, milyen módon kell a megadott ponthatárok között a konkrét pontszámot meghatározni. Tehát az ajánlatkérõ az egyes részszempontoknál alkalmazott eltérõ számítási módokkal nem sértette meg a Kbt. 55. § (6) bekezdésének elõírását.<br>
Az ajánlatok rangsorolásával összefüggésben az elsõfokú bíróság hangsúlyozta, hogy az alperes jogosult annak vizsgálatára, hogy az ajánlatkérõ az egyes ajánlatokat a Kbt. elõírásainak megfelelõen értékelte-e. Ennek körében az egyes ajánlatokat is összehasonlíthatja, nem hozhat azonban döntést az ajánlatkérõ helyett, és nem állapíthatja meg, hogy adott ajánlattevõ nem lehet a pályázat nyertese.<br>
Az elsõfokú bíróság azt is vizsgálta, hogy az egyes elbírálási szempontok eltérõ pontszámítása eredményezheti-e az esélyegyenlõség elvének sérelmét. Kifejtette, hogy az esélyegyenlõség biztosításának garanciája az adott részszemponton belüli azonos elbírálás, amely a perbeli esetben minden ajánlattevõ esetében megvalósult. Úgy ítélte meg, hogy az egyes bírálati szempontok más-más matematikai módszerrel történõ értékelése nem zárja ki a matematikai manipuláció lehetõségét, ezért az alperes vizsgálhatja, hogy a konkrét számítások ismeretében a megadott pontszámok és súlyszámok alapján nem sérülnek-e a Kbt. alapelvei. Megállapította, hogy a perbeli esetben ennek lehetõsége nem merült fel, az alperes eljárása az eltérõ számítási módszerek alkalmazására korlátozódott.<br>
Az egyes részszempontok vonatkozásában az elsõfokú bíróság álláspontja szerint túlzott szubjektivitásra az alperes nem hivatkozhat, mert az ajánlati felhívásban közzétett részszempontok tartalmát jogvesztõ határidõn belül nem kifogásolták (elsõ és második részszempont). A további három részszempont objektíven mérhetõ, annak eredményét – az elsõfokú bíróság által kifejtettek szerint – az ajánlatkérõi értékelés számszerûen tükrözi.<br>
A pályázatokról közzétett információk vonatkozásában az elsõfokú bíróság abból indult ki, hogy az államigazgatási eljárás általános szabályairól szóló 1957. évi IV. törvény (a továbbiakban: Áe.) 26. § (1) bekezdése alapján a tényállás tisztázásának kötelezettsége az alperest terheli. A Napi Gazdaság napilap szerkesztõségének alperesi megkeresésre adott válasza nem támasztotta alá azt a feltételezést, hogy a többletinformáció az ajánlatkérõtõl származik. A cikkek két konkrét információt tartalmaztak, az árajánlatok nagyságát, illetve azt a megállapítást, hogy mind a négy ajánlattevõ alkalmas a feladat elvégzésére. Az elsõfokú bíróság álláspontja szerint – minthogy a szerkesztõség is több információforrásra utal – nem zárható ki annak lehetõsége, hogy a végsõ árajánlatokat maguk az ajánlattevõk közölték, a cikk pedig az ajánlatok értékelésére vonatkozó konkrét adattartalmat nem hordoz.<br>
Az elsõfokú bíróság utalt arra is, hogy az eredményhirdetést megelõzõ információadás bizonyítottsága esetén sem hozható összefüggésbe a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdés utolsó fordulatának eredményhirdetésre vonatkozó szabályával.<br>
Az elsõfokú bíróság ítélete ellen az alperes, az I. rendû és II. rendû alperesi beavatkozó nyújtott be fellebbezést, a II. rendû beavatkozó azonban fellebbezését visszavonta.<br>
Az alperes fellebbezésében az elsõfokú bíróság ítéletének megváltoztatását és a kereset elutasítását kérte. Álláspontja szerint az elsõfokú bíróság ítélete megalapozatlan, ugyanis az alperes széles körû bizonyítás alapján jutott arra a következtetésre, hogy az eredményhirdetést megelõzõen közzétett információk az ajánlatkérõtõl származnak. Ezt igazolja a pályázók közötti minimális különbségre történõ utalás és a Napi Gazdaság szerkesztõségének tájékoztatása is. Hangsúlyozta, hogy az ajánlatkérõ e magatartásával a verseny tisztaságára vonatkozó közbeszerzési alapelvet sértette meg. Kifejtette, hogy a jogorvoslati eljárás során az ajánlatkérõ döntését vizsgálta felül, és ennek során bírálta felül az ajánlatok ajánlatkérõi értékelését is. Az ajánlatkérõ döntési jogkörét azonban nem vonta el, ezért az ezt kifogásoló ítéleti megállapítás sem alapos. Az alperesi megállapítás csupán arra vonatkozott, hogy az ajánlatok kétféle módszerrel történõ értékelése alapján nem lehet a felperes az eljárás nyertese. Hangsúlyozta, hogy az ajánlatkérõ az értékelési szempontok eltérõ módszerrel való értékelésén túl azzal is megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, illetve az 59. § (1) bekezdését, hogy szakértõi értékelõ csoportja az ajánlattevõket elõbb rangsorolta, ezt követõen pontozta és értékelte. Hivatkozott arra, hogy minden értékelési szempontot egységes elvek alkalmazásával kell értékelni. Álláspontja szerint az ajánlatkérõi értékelés azt szolgálta, hogy a felperes ajánlatát mutassa a legkedvezõbbnek.<br>
Fellebbezésének kiegészítésében rámutatott arra, hogy az alperesi értékelési módszer következetes alkalmazása esetén sem a felperes kapta volna a legmagasabb pontszámot.<br>
Az I. rendû alperesi beavatkozó fellebbezésében az elsõ fokú ítélet hatályon kívül helyezését kérte. Hangsúlyozta, hogy az egyes részszempontok eltérõ módszer szerinti értékelése az ajánlatkérõ eljárását jogszabálysértõvé teszi, amit – álláspontja szerint – az ajánlatkérõ is tudomásul vett, amikor az alperes határozata ellen keresetet nem nyújtott be. Rámutatott arra, hogy az ajánlatkérõ az alperesnek az információk elõzetes kiadásával kapcsolatos döntését elfogadta, amikor az erre vonatkozó megállapítás bírósági felülvizsgálatát nem kérte.<br>
Az alperes és az I. rendû alperesi beavatkozó fellebbezése részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésének utolsó fordulata szerint az ajánlatokat az ajánlati felhívásban meghatározott eredményhirdetési idõpontban nyilvánosan ki kell hirdetni. Az elsõfokú bíróság helytállóan mutatott rá arra, hogy az ajánlatok elbírálásával kapcsolatos információ kiadása az eredményhirdetés nyilvános aktusára vonatkozó, fenti elõírással nem hozható összefüggésbe. Az ajánlatkérõ ugyanis a közbeszerzési eljárás eredményét a Kbt. 55. § (1) bekezdése utolsó fordulatának megfelelõen elõre meghatározott idõpontban, nyilvánosan kihirdette. Nem ütközik ebbe az elõírásba olyan tartalmú újságcikk megjelenése, amely a pályázatok közötti minimális különbségre utal.<br>
A Pp. 206. § (1) bekezdésére figyelemmel az elsõfokú bíróság a rendelkezésre álló bizonyítékokat is okszerûen mérlegelte, amikor úgy ítélte meg, hogy kétséget kizáróan nem bizonyított az az alperesi megállapítás, miszerint az ajánlatokkal összefüggésben megjelent újsághír alapjául szolgáló adatok az ajánlatkérõtõl származnak. Az elsõfokú bíróság e körben minden jelentõs körülményt figyelembe vett, tekintettel volt az újságcikk tartalmára és a Napi Gazdaság szerkesztõségének válaszára.<br>
Ezért a Legfelsõbb Bíróság a fellebbezéseket e körben alaptalannak találta, és az elsõfokú bíróság ítéletének a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdés utolsó fordulatára vonatkozó rendelkezését helybenhagyta.<br>
Az ajánlatok értékelésével összefüggésben a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében, illetve 55. § (6) bekezdésében foglaltak alapján az elsõfokú bíróság okszerûen jutott arra a következtetésre, hogy a Kbt. nem tartalmaz tételes elõírást arra vonatkozóan, miszerint az egyes részszempontokat azonos módszer szerint kell értékelni. Ily módon az alperes téves jogi álláspontra helyezkedett, amikor a Kbt. 55. § (6) bekezdésébe ütközõnek találta az ajánlati részszempontok három eltérõ módszerrel történõ értékelését.<br>
Az I. és II. rendû alperesi beavatkozó is hivatkozott arra jogorvoslati kérelmében, hogy az ajánlatkérõ értékelési módszere – a pontozási aránytalanság folytán – az esélyegyenlõség elvének sérelmét valósította meg.<br>
Az alperes ennek ellenére az egyes részszempontok értékelését csak annak módszerét illetõen kifogásolta, az ajánlatok újraértékelése és összevetése során nem határozta meg az eltérõ módszerek alkalmazásának a közbeszerzési eljárás eredményére gyakorolt hatását.<br>
Amint az elsõfokú bíróság ítéletében részletesen és helytállóan kifejtette, az alperes az elsõ két részszempont esetében túlzott szubjektivitásra nem hivatkozhat, ugyanis az ajánlati felhívás a pontozásnál figyelembe veendõ alszempontokat nem jelölt meg. Ugyanakkor az objektíven mérhetõ, számszerûsíthetõ további három részszempont tekintetében a matematikai módszer konkrét vizsgálatára nem került sor.<br>
A következetes bírói gyakorlat szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése folytán alkalmazandó Áe. 16. § (3) bekezdése, illetve 43. § (1) bekezdés c) pontja alapján a jogorvoslati kérelmet az alperesnek teljeskörûen el kell bírálnia (Kf.VI.38.516/2000/4. szám). Az alperes e követelménynek nem tett eleget, mert nem bírálta el a jogorvoslati kérelmeket abban a körben, hogy sértette-e a Kbt. 24. § (2) bekezdésében meghatározott esélyegyenlõség elvét az ajánlatkérõ értékelési módszere azzal, hogy az egyes részszempontokon belüli pontszámok kialakításával az eredmény kialakulásának befolyásolhatóságát idézte elõ.<br>
Ezért az elsõfokú bíróság tévesen járt el, amikor az alperes határozatát megváltoztatta, és a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése, az 55. § (6) bekezdése, valamint az 59. § (1) bekezdése sérelmét kimondó, valamint az ajánlatkérõ eljárást lezáró döntését megsemmisítõ rendelkezését mellõzte.<br>
A Legfelsõbb Bíróság utal arra, hogy az alperesi határozat indokolásában a 21. oldal második francia bekezdése ugyan az ajánlatkérõi értékelést önkényesnek ítéli a felsõ pontszámhatártól való eltérítés, a kezdõ érték, valamint az ajánlatok egymáshoz való arányítása vonatkozásában, e megállapításokat azonban konkrét számításokkal nem támasztja alá, és a kifogásolt értékelést nem a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott, a jogorvoslati kérelmekben kifogásolt esélyegyenlõség elvének sérelme körében vizsgálja.<br>
Az elsõfokú bíróság ítéletének 9. oldala harmadik bekezdésében tévesen rótta fel az alperesnek azt a határozati megállapítást, hogy a felperes nem lehet a pályázat nyertese. Az alperesi határozat indokolásából kitûnõen ugyanis a fenti megállapodás kizárólag az alperes által alkalmazott két értékelési módszerre vonatkozott.<br>
A közbeszerzési jogorvoslati eljárásban 2000. augusztus 14-én tartott tárgyaláson készült jegyzõkönyv 8. oldalának negyedik bekezdése nem támasztja alá azt az alperesi fellebbezésben elõadott körülményt, hogy az ajánlatkérõ az ajánlattevõk rangsorolását követõen végezte el az értékelést. A jegyzõkönyv szerint ugyanis a szakértõi bizottság az ajánlattevõket nem egymással szemben rangsorolta, hanem a rangsorolást önállóan, külön-külön végezte el.<br>
Az alperesi fellebbezés kiegészítésében foglaltakkal összefüggésben a Legfelsõbb Bíróság utal arra, hogy az eredmény matematikai manipulálására vonatkozó egyértelmû bizonyítékot az alperes határozata nem tartalmaz, ennek vizsgálatára a megismételt jogorvoslati eljárásban kerülhet sor.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése értelmében részben megváltoztatta, és a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdés utolsó fordulatára vonatkozó rendelkezésének helybenhagyása mellett egyebekben az alperes határozatát hatályon kívül helyezte és e körben az alperest új eljárásra kötelezte.<br>
A Legfelsõbb Bíróság a Pp. 239. §-a folytán alkalmazandó Pp. 81. § (1) bekezdése alapján úgy határozott, hogy a felek és a beavatkozók a másodfokú eljárás során felmerült költségeiket maguk viselik, míg a le nem rótt fellebbezési eljárási illetéket a 6/1986. (VI. 26.) IM rendelet 14. § (1) bekezdése szerint az állam viseli.<br>
<br>
Budapest, 2001. november 15.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>