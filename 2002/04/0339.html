<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0339)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.723/18/2001.<br>
<br>
Tárgy: az Isteni Megváltóról Nevezett Nõvérek Magyar Tartománya jogorvoslati kérelme.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Tálas K. József ügyvéd (1126 Budapest, Böszörményi út 20–22.) által képviselt Isteni Megváltóról Nevezett Nõvérek Magyar Tartománya (1085 Budapest, Horánszky u. 17., továbbiakban: kérelmezõ) jogorvoslati kérelmét – melyet a Nagyboldogasszony-ház bõvítése tárgyú közbeszerzési eljárásban dr. Harsányi Zoltán ügyvéd (1145 Budapest, Varsó u. 10.) által képviselt Partner Építõ Kft. (1183 Budapest, Nefelejcs u. 1., továbbiakban: kérelmezett) eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az Isteni Megváltóról Nevezett Nõvérek Magyar Tartománya ajánlatkérõ megbízásából a Csíky & Társa Beruházás-szervezõ Kkt. a Közbeszerzési Értesítõ 2001. augusztus 29-én megjelent számában ajánlati felhívást tett közzé a rendelkezõ részben megjelölt beszerzés tárgyában.<br>
Ajánlatkérõ a felhívás 9. b) pontjában – többek között – kikötötte, hogy alkalmatlan a szerzõdés teljesítésére az az ajánlattevõ, akinek az elmúlt három évben évenként nem volt minimum 300 M Ft árbevétele.<br>
Az ajánlattételi határidõre, október 9-re a kérelmezett, a Bau-System Kft. és a Merkbau Kft. nyújtott be ajánlatot.<br>
Kérelmezõ (ajánlatkérõ) az október 17-én tartott eredményhirdetésen a kérelmezettet hirdette ki nyertesnek, második legkedvezõbb ajánlatot tevõnek a Bau System Kft.-t. A felhívás alapján kijelölt szerzõdéskötési idõpontban, október 26-án a szerzõdés aláírására nem került sor.<br>
Kérelmezõ tudomást szerzett arról, hogy a kérelmezett által csatolt 1998. és 1999. évi mérleg az árbevételt illetõen nem a valós adatokat tartalmazza, a valós adatok szerint a kérelmezett árbevétele ebben a két évben nem érte el a 300 M Ft-ot. Kérelmezõ az október 30-án kelt, november 6-án érkezett levelével a Döntõbizottságtól állásfoglalást kért a kialakult helyzetben követendõ eljárásról. A Döntõbizottság november 7-én a levelet az állásfoglalás nyújtására hatáskörrel rendelkezõ Közbeszerzések Tanácsa titkársága részére továbbította, aki a válaszlevelet november 9-én küldte meg kérelmezõnek.<br>
Kérelmezõ november 14-én jogorvoslati kérelmet terjesztett elõ a Döntõbizottsághoz. Kérte a hamis adatszolgáltatás megállapítását és az eljárást lezáró döntés megsemmisítését. Elõadta, hogy október 30-án szerzett tudomást arról, hogy a kérelmezett ajánlatának részét képezõ 1998., 1999. évi mérleg nem a valós árbevételi adatot tartalmazza. A jogorvoslati eljárásban tartott tárgyaláson ettõl eltérõ tudomásszerzési idõpontot közölt.<br>
Kérelmezett kérte a jogorvoslati kérelem elutasítását. Elsõdlegesen arra hivatkozott, hogy a Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a értelmében nincs hatásköre a jogvita elbírálására. Érdemben elõadta, hogy a mérlegekbe adminisztratív tévedésbõl kerültek be a valóságtól eltérõ bevételadatok. A valós adatok bruttó értéke egyébként is meghaladja a 300 millió Ft-ot.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a rendelkezésére bocsátott dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a Kbt. szabályait sértõ esemény tudomásra jutásától számított l 5 napon belül lehet kérelmezni. Ezen határidõ elmulasztása jogvesztéssel jár.<br>
Kérelmezõ által a tudomásszerzés idõpontjának eltérõ, nem bizonyított megjelölése miatt a Döntõbizottság az egyedüli, a kérelmezett által beterjesztett írásos bizonyítékból indulhatott ki. Kérelmezett becsatolta a kérelmezõ megbízottja november 5-én írt levelét, miszerint "az eredményhirdetést követõen, de még a szerzõdés megkötésére kijelölt idõpont elõtt olyan információk jutottak a birtokunkba, melyek megkérdõjelezhetik az eljárás eredményét. Fentiek miatt tájékoztatom önöket, hogy társaságom a Döntõbizottsághoz fordult, hogy a felmerült problémákra állásfoglalást kapjon." A levélben közölt idõpontot már csak azért is el lehetett fogadni, mert életszerû, hogy a szerzõdéskötési folyamatot egy kérelmezõ által súlyosnak ítélt jogsértésrõl való tudomásszerzés szakíthatta meg.<br>
A szerzõdéskötés idõpontja október 26-a volt, a tudomásszerzés idõpontja a kérelmezõ levelébõl következõen október 17-e és 26-a közötti idõpontra esik. A jogorvoslati kérelem november 14-én történt elõterjesztéséig a 15 napos jogvesztõ határidõ letelt.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése így rendelkezik: "Ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye."<br>
A Döntõbizottság megállapította, hogy kérelmezõ a jogorvoslati kérelmet az általa jogsértõnek tartott eseményrõl (kérelmezett által nem valós adatokat tartalmazó mérleg csatolásáról) való tudomásszerzése idõpontjától számított 15 napon túl terjesztette elõ, így az elkésett. Ezért a jogorvoslati kérelmet elutasította.<br>
A Döntõbizottság nem fogadta el kérelmezettnek a hatáskör hiányára vonatkozó kifogását. A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontja alapján a Döntõbizottság hatáskörébe tartozik a "közbeszerzési eljárás alapelvei, illetõleg a szabályai megsértésével kapcsolatos eljárás lefolytatása." A jogorvoslati eljárás tárgya kérelmezett általi hamis adatszolgáltatás és ezzel összefüggésben kérelmezett alkalmatlanságának megállapítása. A Kbt. 46. § (1) bekezdés c) pontja szankcionálja, azaz tiltja ajánlattevõ részére a hamis adat szolgáltatását, a jogvita tehát a közbeszerzési eljárás szabályai megsértésének körébe esik.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 80. § (4) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése, illetõleg 89. § (1) bekezdése biztosítja.<br>
<br>
Budapest 2001. december 21.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>