<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0338)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.732/11/2001.<br>
<br>
Tárgy: az Eurotrade Kft. jogorvoslati kérelme a B. T. Holding APC Hulladékfeldolgozó és Kereskedelmi Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Eurotrade Kft. (2854 Dad, Fõ u. 54., képviseli: dr. Hilyák Barbara ügyvéd, 2900 Komárom, Mártírok útja 148., továbbiakban: kérelmezõ) kérelmének, melyet a B. T. Holding APC Hulladékfeldolgozó és Kereskedelmi Kft. (3032 Apc, Vasút út 1., képviseli: dr. Keresztes Katalin ügyvéd (2173 Kartal, Iskola u. 6., továbbiakban: ajánlatkérõ) "1 db teherautó beszerzése, amely alkalmas egységládák, szálanyagok szállítására. Platós, ponyvás közúti áruszállító gépjármû. Mûszaki adatok: dízelüzemû motor, teherbírás tekintetében 2800–3500 kg rakodófelülete 2100–2200 mm szélességû és 3600–4900 mm hosszúságú legyen" tárgyú közbeszerzési eljárása ellen nyújtott be, részben helyt ad, és megállapítja, hogy az ajánlatkérõ megsértette a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdésére figyelemmel a Kbt. 52. § (2) bekezdés d) pontját, valamint a Kbt. 53. § (2) bekezdésére figyelemmel a Kbt. 59. § (1) bekezdését, ezért a Döntõbizottság ajánlatkérõvel szemben 1 000 000 Ft, azaz egymillió forint bírságot szab ki, egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2001. szeptember 26-i, 39. számában nyílt közbeszerzési eljárást kezdeményezett a rendelkezõ részben meghatározott árubeszerzés tárgyában, azaz a 3. a) 1. pont szerinti teherautóra.<br>
Az ajánlati felhívás 3. c) pontja szerint részajánlat tételére lehetõség volt a 3. a) 1. pontban meghatározott bontásban, a teljesítés határideje, 2001. november 30.<br>
Az ajánlatkérõ az összességében legelõnyösebb ajánlatot kívánta kiválasztani a következõ résszempontok alapján:<br>
résszempontok	súlyszámok<br>
– ajánlati ár	10<br>
– mûszaki tartalom	9<br>
– garancia idõtartama	6<br>
– meghatározott határidõnél elõbbi teljesítés	5<br>
Az értékelés során adható pontszám résszempontokként 1–10.<br>
Az ajánlattételi határidõre, illetve bontási határidõre 2001. november 6-án hat ajánlattevõ nyújtott be ajánlatot.<br>
A jelen jogorvoslati eljárásban releváns 3. a) 1. pont szerinti teherautóra a kérelmezõn kívül a Mátra Nissan Kft. nyújtott be részajánlatot.<br>
Az ajánlatkérõ képviseletét ellátó ügyvéd 3 tagú bírálóbizottságot hozott létre az ajánlatok értékelésére. Az értékelés alapján az ajánlatkérõ 2001. november hó 16-án tartott eredményhirdetésen a 3. a) 1. pont szerinti teherautóra a Mátra Nissan Kft. ajánlatát fogadta el nyertesnek, míg a második legkedvezõbb ajánlatnak a kérelmezõét minõsítette.<br>
A kérelmezõ 2001. november 21-én jogorvoslati kérelmet nyújtott be a Döntõbizottsághoz, melyben kérte az ajánlatkérõ eljárást lezáró döntésének a megsemmisítését, a jogsértés megállapítását, ideiglenes intézkedésként a szerzõdéskötés megtiltását.<br>
Kérelme indokaként elõadta, hogy a bontási eljárás során tudomást szerzett arról, hogy a Mátra Nissan Kft. Nissan Cabstar 110.45 típusú jármûvel tett ajánlatot, mely típus a kérelmezõ áltál ismert mûszaki adatok alapján nem képes teljesíteni az ajánlati felhívásban rögzített minimális teherbírási értékét.<br>
Tényszerûen megállapítható, hogy<br>
– a mûszaki adatok ismeretében a Mátra Nissan Kft. által ajánlott jármû össztömege: 4500 kg,<br>
– ebbõl a jármû saját tömege: 1590–1630 kg,<br>
– a plató + ponyva súlya kb. 300-400 kg, a kiviteltõl függõen.<br>
Ezek szerint a megajánlott jármû teherbírása 2470–2610 kg, a kiírásban szereplõ minimális teherbírás pedig minimum 2800 kg volt.<br>
Az elõzõekbõl megállapítható, hogy a Mátra Nissan Kft. ajánlata nem felel meg az ajánlati felhívásban meghatározott feltételeknek. Mindezek ellenére a 2001. november 16. napján megtartott eredményhirdetés jegyzõkönyve szerint a nyertes ajánlattevõ, a kiírás 3. a)1. pontjában meghatározott jármûvel, a Mátra Nissan Kft. lett. A jegyzõkönyvet kérelmezõ 2001. november 19-én postai úton kapta kézhez.<br>
Álláspontja szerint az ajánlatkérõ a nyertesre vonatkozó döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés, 52. § (2) bekezdés d) pontját, 55. § (6) bekezdését és 59. § (1) bekezdését.<br>
Az ajánlatkérõ a kérelemre érdemi észrevételt nem tett, a tárgyaláson nem jelent meg.<br>
A szerzõdés megkötésére vonatkozóan a Döntõbizottság felhívta nyilatkozattételre az ajánlatkérõt, aki a nyertes Mátra Nissan Kft.-vel 2001. november hó 26. napján megkötött szállítási szerzõdést becsatolta, a beszerzés tárgyának árát általános forgalmi adóval növelten pedig 6 375 000 Ft-ban határozták meg a felek. Az általános forgalmi adóval csökkentett érték tehát 5 100 000 Ft a vonatkozó szállítási szerzõdés szerint.<br>
A Márta Nissan Kft. (a továbbiakban: a nyertes) mint egyéb érdekelt akként nyilatkozott, hogy az általa ajánlott Nissan Cabstar 110.45 típusú jármû teherbírása a forgalmi engedélyben bejegyzendõ adatok szerint 2830 kg, további terhelhetõsége a mûszaki dokumentáció szerint 2910 kg.<br>
A Döntõbizottság ideiglenes intézkedést nem hozott, mert annak törvényi feltételei nem álltak fenn a becsatolt iratanyag alapján.<br>
A Döntõbizottság a gazdasági és közbeszerzési eljárásban keletkezett iratok, a felek írásbeli és a tárgyaláson megtett nyilatkozata alapján megállapította, hogy a kérelem részben alapos.<br>
A nyertes ajánlattevõ ajánlatából megállapítható volt, hogy az általa ajánlott Nissan Cabstar E 2/CC 110.45T3SL típusú teherautó megengedett össztömege 4500 kg, hasznos teherbírása 2400 kg. Az ajánlathoz csatolt termékismertetõ szerint a 110.45 típus terhelhetõsége 2910/2890/2870 kg.<br>
A nyertes ajánlattevõ a terhelhetõség adatai közötti eltérésre magyarázatot nem adott, és erre az ajánlattevõ sem szólította fel. A jogorvoslati eljárásban tett észrevételében hivatkozott arra, hogy a közlekedésfelügyelet a társaság összeépítési és átalakítási kérelme alapján engedélyezte a jármû átalakítását. A nyertes ajánlattevõ ezen észrevételében elõadta, hogy a mûszaki vizsgáztatást és forgalomba helyezést követõen a jármû teherbírása 2830 kg már egy harmadik érték.<br>
A nyertes ajánlattevõ a saját tömegre nézve nem nyilatkozott. Az ajánlati felhívás szerint a teherautó teherbírására vonatkozóan legkevesebb 2800 kg és legfeljebb 3500 kg értéket írt elõ. A felépítményre vonatkozóan plató, ponyva volt a követelmény.<br>
A gépjármû megengedett össztömege a forgalomba helyezés szempontjából a meghatározó érték. A tehergépjármûvek saját tömegét a jármûalváz és a különbözõ igények szerinti felépítmény tömege határozza meg. A hasznos teherbíró képességet az össztömeg és a saját tömeg különbsége képezi.<br>
A nyertes ajánlat adatközlése úgy szólt, hogy a 4500 kg össztömegû teherautó hasznos teherbírása 2400 kg. A saját tömegre nézve nem nyilatkozott, mely a fenti számítási módot figyelembe véve 2100 kg. A katalógusadatok között azonban ilyen adat nem szerepel, mivel az ott felsoroltak ettõl eltérõ adatok (1590/1610/1530 kg).<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint: az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint: az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint: érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint: az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Tekintettel arra, hogy a nyertes ajánlattevõ az ajánlati felhívásban elõírt minimális terhelhetõségi értéknél kisebb teherbírású teherautót ajánlott, ezért az ajánlatát érvénytelennek kellett volna nyilvánítani, és a továbbiakban a közbeszerzési eljárásban nem vehetett volna részt.<br>
A fentiek alapján megállapítható, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, valamint a Kbt. 53. § (2.) bekezdését, illetve a MÁTRA NISSAN Kft. érvénytelen ajánlatának nyertesként nyilvánításával a Kbt. 59. § (1) bekezdését is, mely szerint: az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megjegyzi, hogy a kérelmezõ ajánlatának 10. oldalán megadott mûszaki paraméterek között a "komplett jármû teherbírását" 3760 kg értékben ajánlotta. Ezen érték viszont meghaladja az ajánlatkérõ által elõírt 3500 kg-os felsõ határt. Erre tekintettel a terhelhetõségre adott ajánlati adatok körében a kérelmezõ ajánlata is érvénytelen volt.<br>
A Döntõbizottság álláspontja szerint tehát a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2.) bekezdésében szabályozott esélyegyenlõség elve nem sérült a kérelmezõ álláspontjával ellentétben, tekintettel arra, hogy a kérelmezõ ajánlata is érvénytelen volt, tehát az ajánlatkérõ mindkét érvénytelen ajánlatot elfogadta és elbírálta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtak szerint az ajánlatkérõ értékelését nem vizsgálta, mivel az ajánlatok érvénytelenségét megállapította. Az érvénytelen ajánlatok értékelésére a törvényi feltételekre tekintettel nincs lehetõség. A kérelmezõ ajánlatának érvénytelenségére tekintettel a kérelmezõ ajánlatát sem lehetett volna nyertesnek nyilvánítani.<br>
A bírság összege a jogsértés súlyára, az idõközben megkötött szerzõdéskötés tényére tekintettel került meghatározásra, figyelemmel tehát arra, hogy a jogsértés már nem reparálható, tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjára, valamint a Kbt. 88. § (4) bekezdésére is.<br>
A fenti indokok alapján a Döntõbizottság a megállapított jogsértésekre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (l) bekezdés d), f) és h) pontja szerinti jogkövetkezményeket alkalmazta ajánlatkérõvel szemben, míg a kérelem megalapozatlan részét a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 20.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>