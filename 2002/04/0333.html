<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0333)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.754/8/2001.<br>
<br>
Tárgy: az OMKER Rt. jogorvoslati kérelme a Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMKER Rt. (1089 Budapest, Rezsõ u. 5–7., a továbbiakban: kérelmezõ) jogorvoslati kérelmét, amelyet a Szegedi Tudományegyetem (6720 Szeged, Dugonics tér 13., képviseli: dr. Kelemen Zoltán ügyvéd, 6725 Szeged, Tisza L. u. 26., a továbbiakban: ajánlatkérõ) "ajánlatkérõ Klinikai Kémiai Intézetében és Klinikai Mikrobiológiai Diagnosztikai Intézetében laboratóriumi vizsgálati tevékenység végzése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ 2001. szeptember 5-én a Közbeszerzési Értesítõ 36. számában ajánlati felhívást tett közzé nyílt közbeszerzési eljárás lefolytatására, amelynek tárgya ajánlatkérõ Klinikai Kémiai Intézetében és Klinikai Mikrobiológiai Diagnosztikai Intézetében laboratóriumi vizsgálati tevékenység végzése a dokumentációban rögzített vizsgálati paletta szerint 2 000 000 vizsgálat/év (&plusmn;20%) volt.<br>
Az ajánlati felhívás 5. pontjában az ajánlatkérõ ismertette a dokumentációt rendelkezésre bocsátó szervezet nevét, címét, a dokumentáció megkérésének határidejét és megvásárlásának feltételeit.<br>
Az ajánlattevõk pénzügyi, gazdasági és mûszaki alkalmassága igazolására kért adatok és tények körében az ajánlati felhívás 1. a) pontja harmadik és negyedik bekezdésében az ajánlatkérõ elõírta a következõket:<br>
– az ajánlattevõ ismertesse az elmúlt két év legjelentõsebb tárgyi szolgáltatásait, legalább a szerzõdõ fél megnevezése, a teljesítés éve, a szerzõdött összeg vonatkozásában,<br>
– legalább egy darab referencialevél csatolása.<br>
Az ajánlattevõnek a szerzõdés teljesítésére alkalmatlanná minõsítésének szempontjaként határozta meg az ajánlatkérõ az ajánlati felhívás 11. b) pontja negyedik bekezdésében azt, ha õ maga vagy legalább 80%-os tulajdonában álló cége nem végez legalább egy éve ilyen tevékenységet, illetve a mûködtetésére vonatkozó egy darab referenciával nem rendelkezik.<br>
Az ajánlatkérõ az ajánlati felhívásban tájékoztatta az ajánlattevõket, hogy konzultációt is tart. Ennek az idõpontja 2001. szeptember 15. volt. Érdeklõdés hiányában a konzultáció elmaradt.<br>
Az ajánlati felhívás alapján a dokumentációt 2001. október 1-jéig lehetett megkérni, a kérelmezõ ezen a napon a dokumentációt megkérte, és az árát átutalta az ajánlatkérõnek. A dokumentációt postai úton 2001. október 8-án kapta meg. Kérelmezõ 2001. október 8-án kérdéseket tett fel az ajánlatkérõnek, amelyekre az ajánlatkérõ nem válaszolt.<br>
Az ajánlattételi határidõben, 2001. október 16-ig kérelmezõ ajánlatot nem nyújtott be, egyedüli ajánlattevõ a PRODIA Diagnosztikai Rt. volt.<br>
Kérelmezõ 2001. október 15-én jogorvoslati kérelmet nyújtott be a Döntõbizottsághoz, amelyben sérelmezte, hogy a dokumentációt csak október 8-án kapta meg, kifogásolta, hogy a konzultációról készült jegyzõkönyvet nem küldte meg az ajánlatkérõ, és nem válaszolt a 2001. október 5-én feltett kérdésére.<br>
A Döntõbizottság a D.647/6/2001. számú, 2001. október 27-én kelt határozatában a kérelmezõ jogorvoslati kérelmét elutasította.<br>
Az ajánlatkérõ a jogorvoslati eljárásra tekintettel az eredményhirdetés idõpontját elhalasztotta, majd 2001. november 26-án az eljárás eredménytelenségét hirdette ki.<br>
Kérelmezõ 2001. november 29-én nyújtott be újabb jogorvoslati kérelmet, amelyet a hiánypótlási felhívás alapján kiegészített. Kérte a jogsértés megállapítását, ajánlatkérõnek az eljárási díj viselésére való kötelezését, ideiglenes intézkedéséként kérte a közbeszerzési eljárás felfüggesztését és az eljárást lezáró szerzõdés megkötésének megtiltását. Kérelme indokául elõadta, hogy az alkalmassági és az alkalmatlansági szempontoknak a referenciára vonatkozó része, annak megkövetelése sérti a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (5) bekezdését, mivel egyes ajánlattevõket az ajánlattétel lehetõségébõl kizár, illetve indokolatlan és hátrányos megkülönböztetésüket okozza. Sérti továbbá ez az elõírás a Kbt. 24. § (2) bekezdésében meghatározott alapelvet is. Magyarországon ugyanis egyetlen olyan ajánlattevõ van, aki megfelelõ referenciát tud felmutatni, a PRODIA Diagnosztikai Rt.<br>
A jogsértõ eseményrõl történõ tudomásszerzés idõpontjaként az ajánlatkérõvel folytatott kommunikáció idõpontját, 2001. október 15-ét jelölte meg.<br>
Az ajánlatkérõ észrevételében kérte a jogorvoslati kérelem elutasítását elkésettség miatt. Az ajánlatkérõ szerint ugyanis a kérelmezõ a 2001. október 15-én kezdeményezett jogorvoslati eljárásban nem hivatkozott a jelen jogorvoslati eljárásban megjelölt okra, holott az 2001. szeptember 5. óta, az ajánlati felhívásnak a Közbeszerzési Értesítõben történt megjelenése óta ismert volt számára. Nem érthetõ az, hogy miért hivatkozik ezek után az ajánlati dokumentációra, az ajánlatkérõvel folytatott kommunikációra, mint amibõl a referenciára vonatkozó feltételeket megismerhette.<br>
Érdemben sem helytálló a kérelem, mivel az ajánlatkérõ által nem ismert, hogy kizárólag a PRODIA Diagnosztikai Rt. rendelkezne a kért referenciával. A beszerzés évi 200 millió forintos nagyságrendjére tekintettel jogszerû volt a kifogásolt alkalmassági elõírás. Indokolatlan kockázatot jelentene hét évre szerzõdést kötni olyan ajánlattevõvel, akinek nincs tapasztalata a beszerzés tárgyában.<br>
Az egyéb érdekeltek részérõl a PRODIA Diagnosztikai Rt. tett észrevételt, amely szerint a kérelem elkésett.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelmek a törvényes határidõn belül kerültek-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
A kérelmezõ az ajánlati felhívás 11. a) és 11. b) pontjában foglalt, a referenciákkal kapcsolatos alkalmassági elõírásokat sérelmezi. Az ajánlati felhívás 2001. szeptember 5-én jelent meg a Közbeszerzési Értesítõben. A kérelmezõ 2001. október 1-jén átutalta a dokumentáció árát az ajánlatkérõ részére. Ekkor már kétséget kizáróan ismerte az ajánlati felhívás tartalmát, hiszen abban kerültek részletes meghatározásra a dokumentációval kapcsolatos elõírások. Ehhez az idõponthoz képest a kérelem benyújtására nyitva álló határidõ 2001. október 16-án letelt, így kérelmezõ jogorvoslati kérelme elkésett.<br>
Nincs relevanciája annak, hogy a kérelmezõ 2001. október 15-ét jelölte meg a törvény szabályait sértõ esemény tudomására jutása idõpontjaként, hiszen ehhez az idõponthoz képest is elkésett a kérelme.<br>
A fentiek alapján a kérelem érdemi vizsgálatának eljárásjogi akadálya van.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerinti jogkövetkezményt alkalmazta, tekintettel a Kbt. 80. § (4) bekezdésében foglaltakra is. A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.<br>
<br>
Budapest, 2001. december 27.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>