<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0337)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.757/8/2001.<br>
<br>
Tárgy: az OMKER Rt. jogorvoslati kérelme Fõvárosi Önkormányzat Szent János Kórház-Rendelõintézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a OMKER Rt. (1089 Budapest, Rezsõ u. 5–7., továbbiakban kérelmezõ) Fõvárosi Önkormányzat Szent János Kórház-Rendelõintézet (1125 Budapest, Diós árok 1–3., a továbbiakban: ajánlatkérõ) "komplex laboratóriumi diagnosztikai tevékenység teljes körû mûködtetése" tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárással felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai alapján az alábbi tényállást állapította meg.<br>
Ajánlatkérõ 2001. augusztus 1. napján a Közbeszerzési Értesítõ (K. É.) 31. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában. Ajánlatkérõ a megfelelõ ajánlattétel elõsegítése céljából dokumentáció kibocsátásáról döntött. Az ajánlati felhívás 11. a) pontjában elõírta az ajánlattevõk pénzügyi, gazdasági és mûszaki alkalmassága igazolásara kért a adatokat, tényeket. Ezekkel összefüggésben a 11. pontban meghatározta azon szempontokat, amelyek az ajánlattevõt a szerzõdés teljesítésére alkalmatlanná teszik. A mûszaki alkalmasság körében csatolni kérte az elõzõ 3 év legjelentõsebb azonos tárgyú vállalkozásainak ismertetését. Alkalmatlanná minõsítési szempontként az egészségügyi fekvõbeteg-intézményben hasonló nagyságrendû referencia hiánya jelent a komplex laboratóriumi diagnosztikai tevékenység vonatkozásában.<br>
Kérelmezõ a közzétett ajánlati felhívásnak a dokumentáció árára vonatkozó elõírásának jogsértésére vonatkozóan jogorvoslati eljárást kezdeményezett, amely eredményeképpen a Döntõbizottság határozatában a kérelmezõ által sérelmezett dokumentáció árát megállapító 5. c) pontját megsemmisítette.<br>
Ajánlatkérõ a Döntõbizottság határozata kézhezvételét követõen az ajánlati felhívást a megsemmisített pontja vonatkozásában módosította, melyet 2001. október 10. napján tett közzé a Közbeszerzési Értesítõben. Az ajánlati felhívás módosítása az eredeti felhívás többi pontját nem érintette. A módosításra tekintettel az új ajánlattételi határidõ 2001. november 20. napja volt, melyre a Prodia Rt. nyújtott be ajánlatot.<br>
Kérelmezõ 2001. november 29. napján nyújtott be jogorvoslati kérelmet a Döntõbizottsághoz, melyben sérelmezte az ajánlati felhívás 11. a) pontjának a mûszaki alkalmasság igazolására elõírt feltételeket és 11. b) pontját. Álláspontja szerint az ajánlatkérõnek a referenciára vonatkozó elõírása sérti a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését, valamint a törvény által megfogalmazott esélyegyenlõség elvét.<br>
Elõadta, hogy Magyarországon egyetlen olyan ajánlattevõ van, aki referenciát tud felmutatni az egészségügyben mûködõ laboratórium mûködése terén.<br>
A jogsértésrõl való tudomásszerzés idõpontját 2001. november 14. napjában jelölte meg, azon idõpontban, amikor ajánlatkérõ a kifogásolt szempontokkal és feltételekkel kapcsolatos levelére adott választ.<br>
Kérte a Döntõbizottságot, hogy hívja fel ajánlatkérõt a törvény szabályainak megfelelõ eljárásra, valamint az eljárási díj és az eljárással felmerült költségek viselésére történõ kötelezést, ideiglenes intézkedésként a közbeszerzési eljárás felfüggesztését kérte.<br>
Ajánlatkérõ észrevételében a kérelmezõ jogorvoslati kérelmének elutasítását kérte egyrészt elkésettség, másrészt megalapozatlanság okán.<br>
Álláspontja szerint a kérelme elkésett, mivel ajánlatkérõ 2001. augusztus 1. napján tette közzé az ajánlati felhívást, amely tartalmazta a kérelmezõ által kifogásolt a 11. a) és 11. b) pontját. A kérelmezõ az ajánlati felhívással kapcsolatban jogorvoslati eljárást kezdeményezett, kizárólag a dokumentáció árának jogsértését kifogásolva.<br>
A módosított ajánlati felhívás 2001. október 10. napján került közzétételre, amely csak az 5. a) pontot módosította, egyéb feltételek nem változtak.<br>
Kérelmezõ sem az ajánlati felhívást, sem a felhívás módosítását a jogvesztõ 15 napos határidõn belül nem sérelmezte, ezért a kérelem elkésett.<br>
A kérelme megalapozatlan is álláspontja szerint, mivel a Kbt. taxatíve határozza meg, hogyan kell elõírni a mûszaki alkalmasság igazolását. Ajánlatkérõ ennek megfelelõen járt el, oly körben, amely a szerzõdés tényleges teljesítéséhez szükséges mértékû feltételekig tejed.<br>
Egyéb érdekelt Prodia Kft. észrevételében a jogorvoslati kérelme elutasítását kéri. Álláspontja szerint a kérelme elkésett, mivel a felhívás 2001. augusztus 1. napján került közzétételre, melyben a sérelmezett elõírások szerepeltek, ehhez képest a kérelmezõ kérelme a jogvesztõ 15 napos határidõn túl került benyújtásra. A kérelme akkor is elkésett lenne álláspontja szerint, ha a módosított ajánlati felhívás közzététele idõpontjától, 2001. október 10. napjától számolnánk a 15 napos jogvesztõ határidõt. A kérelmet az elkésettségen túl megalapozatlannak is tartja egyéb érdekelt észrevételében. Álláspontja szerint ajánlatkérõ a feltételek és alkalmatlanná minõsítési szempontok elõírása körében mindenben betartotta a törvény elõírásait, jogsértést nem követett el.<br>
A Döntõbizottság megállapította, hogy a kérelmezõ kérelme elkésetten került benyújtásra az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni. E határidõk elmulasztása jogvesztéssel jár.<br>
Ajánlatkérõ ajánlati felhívását 2001. augusztus 1. napján tette közzé a Közbeszerzési Értesítõben. Az ajánlati felhívás tartalmának jogszerûségére vonatkozóan kérelmezõ korábban indított jogorvoslati kérelmet, ez alátámasztja, hogy ismerte az ajánlati felhívás tartalmát, így a jelen eljárásban kifogásolt mûszaki alkalmasság igazolására kért adatokat és az alkalmatlanná minõsítés szempontjait.<br>
A kérelmezõ a felhívás tartalmának ismeretében jogorvoslati kérelemmel is élt, azonban kizárólag csak a dokumentáció árára vonatkozóan. A jogorvoslati eljárás lezárásaként meghozott határozatban foglaltaknak megfelelõen ajánlatkérõ módosította a felhívás jogsértõnek minõsített pontját, a többi pontot azonban nem változtatta meg, többek között a kérelmezõ által sérelmezetteket sem.<br>
A Döntõbizottság álláspontja szerint a kérelmezõ az ajánlati felhívás tartalmáról tudomással bírt a korábbi kérelme benyújtásának idõpontjában (2001. augusztus 27.), a mûszaki alkalmasság igazolására kért adatok és az alkalmatlansági szempontok jogsértõ voltát azonban nem kifogásolta. Az ajánlati felhívás módosításának nincs befolyása a Döntõbizottság álláspontja szerint a törvény szabályait sértõ esemény (nevezetesen a alkalmasság igazolására kért iratok, és a alkalmatlansági szempontok elõírása) kérelmezõ által történt tudomásra jutása vonatkozásában.<br>
A Döntõbizottság nem osztotta a kérelmezõ azon álláspontját, hogy a felhívás jogsértõ voltáról 2001. november 14. napján szerzett tudomást ajánlatkérõ válaszlevelébõl, hiszen a rendelkezésre álló iratok alapján megállapítható, hogy a sérelmezett szempontokról jóval a kérelmezõ által megadott idõpontban tudomása volt.<br>
A kérelmezõ fent hivatkozott, ajánlati felhívásban ajánlatkérõ által elõírt feltételek jogsértõ voltának megállapítására irányuló kérelmének 2001. november 29. napján történõ benyújtásával a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében elõírt 15 napos jogvesztõ határidõn túl kívánt jogorvoslati eljárást kezdeményezni. Miután a kérelme benyújtására vonatkozó határidõ elmulasztása jogvesztéssel jár, így kérelmezõ eredményesen nem kezdeményezhet jogorvoslati eljárást a kérelmében sérelmezettekre.<br>
Tekintettel a fent leírtakra a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elkésettség okán elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 20.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>