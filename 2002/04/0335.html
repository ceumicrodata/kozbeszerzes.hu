<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0335)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.769/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Adó- és Pénzügyi Ellenõrzési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) – a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Adó- és Pénzügyi Ellenõrzési Hivatal (1054 Budapest, Széchenyi u. 2., a továbbiakban: ajánlatkérõ) "ImagePoint HX digitális, multifunkcionális színes doppler általános hasi, kardiológiai, lágyrészi és vasculáris vizsgálatok elvégzéséhez szükséges ultrahangkészülék beszerzése" tárgyú közbeszerzési eljárásai ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (4) bekezdését.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele, alapján a következõ tényállást állapította meg.<br>
Az ajánlatkérõ 2001. november 19-én arról tájékoztatta a Döntõbizottság elnökét, hogy egy darab multifunkcionális színes doppler, általános hasi, kardiológiai, lágyrész és vasculáris vizsgálatok elvégzéséhez szükséges ultrahangkészülék beszerzése tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján hirdetmény közzététele nélküli tárgyalásos eljárást kívánnak indítani.<br>
A tájékoztatás szerint az eljárásfajta választását az indokolja, hogy az ajánlatkérõ központjában egészségügyi blokk kerül kialakításra a dolgozók ambuláns orvosi ellátására belgyógyászati, nõgyógyászati és fogászati rendelõkkel. Az ehhez szükséges mûszerek beszerzése folyamatban van.<br>
A Magyar Hírlapban közzétett hirdetményében a Medexpert Kft. mint a Hewlett-Packard/Agilent Technologies orvosi készülékek magyarországi forgalmazója referenciahely program keretében igen kedvezõ áron ajánlja az ImagePoint HX ultrahangkészüléket. A Medexpert Kft. az ajánlatát annak kézhezvételétõl számított tizenöt napig tartja fenn. A kedvezõ feltételek igénybevétele más eljárás keretében meghiúsulna, ezért választották a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja szerinti eljárást.<br>
A tájékoztatóval együtt megküldte a Magyar Hírlapban megjelent hirdetést és a forgalmazó levelét, valamint az ajánlati felhívást is.<br>
A felhívás szerint az ajánlat benyújtásának határideje 2001. november 27., ezen a napon a tárgyalást is megtartják.<br>
Az ajánlatkérõ 2001. november 19-én küldte meg az ajánlati felhívást a Medexpert Kft.-nek.<br>
A Medexpert Kft. benyújtotta az ajánlatát, amelyet az ajánlatkérõ 2001. november 27-én el is fogadott, és úgy döntött, hogy a Medexpert Kft.-vel a szerzõdés megköthetõ.<br>
A Döntõbizottság elnöke 2001. december 4-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés d) pontja és a Kbt. 71/B. § (4) bekezdése szerinti feltételek megléte nem állapítható meg egyértelmûen. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2001. november 19-ét, az ajánlati felhívás részére történõ megküldésének napját jelölte meg.<br>
Ajánlatkérõ észrevételében jogszerûnek tartotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja szerinti eljárás lefolytatását. Elõadta, hogy a hirdetés megjelenését követõen két másik cégnél is tájékozódott és árajánlatot kért. Becsatolta az árajánlatokat, amelyek szerint mindkét cég 122 102 USD-ért ajánlotta a beszerezni kívánt készüléket, míg az ajánlattételre felhívott ajánlati ára 67 560 USD. Azt elismerte, hogy az árajánlatok ismeretében a másik két cégnek már nem küldött ajánlati felhívást, csak a Medexpert Kft.-nek, amely be is nyújtotta az ajánlatát, melyet az ajánlatkérõ elfogadott.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában meghatározott feltételek fennállnak az alábbiak szerint.<br>
A Medexpert Kft. hirdetése nyilvánosan közzétételre került, hiszen 2001. október 30-án jelent meg a Magyar Hírlapban. A hirdetés bárki által igénybe vehetõ kedvezõ feltételeket tartalmazott, mivel a referenciaprogram keretében 50%-os árengedménnyel kínálták az ImagePoint HX általános célú ultrahangkészüléket. A hirdetés nem tartalmazta, hogy meddig áll fenn ez a kedvezõ ajánlat, ezért az ajánlatkérõ információt kért a Medexpert Kft.-tõl. A Medexpert Kft. 2001. november 13-án megküldött válaszban ismertette a készüléket, és közölte, hogy a levél kézhezvételétõl számított tizenöt nap áll az ajánlatkérõ rendelkezésére a döntés meghozatalára, a referenciahelyeknek sorrendben biztosítják a vásárlás lehetõségét. Ennyi idõ sem nyílt, sem meghívásos eljárás lefolytatására nem lett volna elegendõ.<br>
A Kbt. azonban a 71/B. § (4) bekezdésében a Kbt. 70. § (1) bekezdés d) pontja szerinti eljárásra vonatkozóan további feltételeket is meghatároz.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdése kimondja, hogy a Kbt. 70. § (1) bekezdésének d) pontja szerinti, hirdetmény közzététele nélküli tárgyalásos eljárásban az ajánlatkérõ a kedvezõ feltételekrõl való tudomásszerzést követõen haladéktalanul ajánlati felhívást küld telefaxon a kedvezõ feltételeket felajánlónak, és még legalább két ismert ajánlattevõnek. A felhívottakkal a kedvezõ feltételek fennállásának idõtartamán belül kell tárgyalni, és a nyertessel írásban szerzõdést kötni. A kedvezõ feltételt felajánló dokumentumot is a 61. § (6) bekezdése szerint kell megõrizni.<br>
A Döntõbizottság megállapította, hogy az ajánlatkérõ nem járt el maradéktalanul a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdésében foglaltak szerint, hiszen az ajánlatkérõ számára is ismert volt még legalább két ajánlattevõ, aki a beszerzés tárgyát képezõ készüléket szállítani tudta volna. Az ajánlatkérõ kért ugyan telefonon árajánlatot ettõl a két cégtõl is a közbeszerzési eljárást megelõzõen, de õket a közbeszerzési eljárásban már nem hívta fel ajánlattételre, tárgyalások lefolytatására.<br>
A Döntõbizottság megállapította, hogy az ajánlatkérõ egyebekben eleget tett a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdésében foglaltaknak, a megküldött ajánlati felhívás pedig tartalmazta a Kbt. 71. § (4) bekezdésében a 71/B. § (1) bekezdésében elõírtakat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontjai szerinti jogkövetkezményt alkalmazta.<br>
A Döntõbizottság nem szabott ki bírságot a jogsértõ ajánlatkérõvel szemben, tekintettel a jogsértés súlyára és arra, hogy az ajánlatkérõ jóhiszemûen járt el, a Kbt. rendelkezéseinek tudatos megsértése nem volt megállapítható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 20.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>