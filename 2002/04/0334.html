<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0334)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.777/14/2001.<br>
<br>
Tárgy: az Integrál Rt. jogorvoslati kérelme a Szarvas Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Integrál Rt. (5540 Szarvas, Árpád u. 10., továbbiakban: kérelmezõ) kérelmét, amelyet a Szarvas Város Önkormányzata (5540 Szarvas, Szabadság u. 25–27., továbbiakban: ajánlatkérõ) "Szarvas, Benka Gyula utcai útépítés, útfelújítás" tárgyú közbeszerzési eljárása ellen indított, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg.<br>
Ajánlatkérõ 2001. október 10. napján a Közbeszerzési Értesítõ (K. É.) 41. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívásban meghatározta a 11. a) pontban az ajánlattevõk pénzügyi, gazdasági, és mûszaki alkalmassága igazolására kért adatokat és tényeket. Ezzel összefüggésben megállapította a szerzõdés teljesítésére alkalmatlanná minõsítési szempontokat a 11. b) pontban.<br>
Ezen túl az ajánlati felhívás 16. "Egyéb információk" pontjának 7. francia bekezdésében elõírta, hogy a pályázathoz csatolni kell a cégokmányok eredeti vagy hitelesített példányát, 30 napnál nem régebbi cégkivonatot, a cégjegyzésre jogosult személyék aláírási címpéldányát, el nem bírált változásbejegyzési kérelem cégbírósági érkeztetõvel ellátott példányát. 30 napnál nem régebbi cégkivonat a folyamatban lévõ esetleges módosítások dokumentálására, eredeti vagy közjegyzõ által hitelesített aláírási címpéldányokat.<br>
Ajánlattételi határidõig 2001. november 25. napjára kérelmezõn kívül a Dömper Építõipari Rt., a Betonút Szolgáltató és Építõ Rt., a Debmut Rt. III. Sz. Területi Fõmérnöksége, a Békés Megyei Állami Közútkezelõ Kht, a Strabag Építõ Kft., a Hódút Vagyonkezelõ Kft. nyújtott be ajánlatot.<br>
Ajánlatkérõ az ajánlatok bontását követõen megvizsgálta az ajánlatokat tartalmi és formai szempontból, majd 2001. november 30-án kelt levelével tájékoztatta az ajánlattevõket, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) és (5) bekezdésében foglaltak alapján hiánypótlást biztosít. Ajánlatkérõ a levélben meghatározta, hogy mely dokumentumok hiányát állapította meg és felkérte ajánlattevõket, hogy ajánlataikat ennek megfelelõen vizsgálják felül, és legkésõbb 2001. december 4-én 10.00 óráig pótolják a hiányokat.<br>
Az ajánlattevõk a Debmut Rt. a Betonút Rt. kivételével eleget tettek a hiánypótlásnak, így ajánlatuk érvényes lett, míg a Debmut Rt. és a Betonút Rt. ajánlatát hiánypótlás nem teljesítése okán érvénytelenné minõsítette ajánlatkérõ.<br>
Ajánlatkérõ ezt követõen az érvényes ajánlatokat értékelte, majd megállapította, hogy az összességében legelõnyösebb ajánlatot a Strabag Kft. tette, és így õ az eljárás nyertese. Az eljárás eredményének kihirdetésére 2001. december 7-én került sor nyilvánosan.<br>
Kérelmezõ 2001. december 10-én nyújtott be jogorvoslati kérelmet a Döntõbizottsághoz. Álláspontja szerint ajánlatkérõ érvénytelen ajánlatokat bírált el, és érvénytelen ajánlatot hirdetett ki nyertesnek. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, miután olyan hiányok pótlását is biztosította hiánypótlás keretében, amelyre nem terjed ki a Kbt. hivatkozott szakasza.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése, amely biztosítja a hiánypótlást, kizárólag csak a Kbt. 44. § és 46. § szerinti igazolás vagy nyilatkozat utólagos csatolására, valamint az ajánlattal kapcsolatos formai hiányosságok pótlására ad lehetõséget. Álláspontja szerint hiánypótlás keretében nem kérhette volna ajánlatkérõ az alapító okirat csatolását. Ezért ezen okirat hiánya miatt a nyertes, valamint a Hódút Kft. ajánlatát mint az ajánlati felhívásnak nem megfelelt ajánlatokat érvénytelennek kellett volna nyilvánítania a Kbt. 52. § (2) bekezdés d) pontja alapján.<br>
Miután ajánlatkérõ nem így járt el, megsértette egyrészt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, másrészt a Kbt. 52. § (2) bekezdés d) pontját, és ezzel a Kbt. 59. § (1) bekezdését is.<br>
Kérte a Döntõbizottságot, hogy semmisítse meg az eljárást lezáró döntést, állapítsa meg a jogsértés megtörténtét, ideiglenes intézkedésként pedig tiltsa meg az eljárást lezáró szerzõdés megkötését. Továbbá kötelezze a jogsértõt az eljárási díj és a jogorvoslati eljárással kapcsolatban felmerült költségek viselésére.<br>
Ajánlatkérõ 2001. december 14-én nyújtotta be észrevételeit, ebben a megalapozatlan kérelem elutasítását kérte. Álláspontja szerint nem követett el jogsértést ajánlatok érvényességének megállapítása körében, valamint az eljárást lezáró döntés meghozatalával. Álláspontja szerint a hiánypótlás keretében kifejezetten formai hiányok pótlására szólította fel az ajánlattevõket.<br>
Az ajánlati felhívásban cégokmányok csatolása került elõírásra a felhívásban, azonban a cégokmányok fogalmát hatályos magyar jogszabály nem ismeri. Miután a cégokmányok köre pontosan nem került feltüntetésre a felhívásban, ez zavart okozhatott az ajánlattevõk között. Ezért a lebonyolító minden egyes ajánlattevõ számára az esélyegyenlõség biztosítása érdekében hiánypótlásra adott lehetõséget anélkül, hogy konkrétan nevesítette volna a hiányzó okiratokat. Minden egyes ajánlattevõ az ajánlatban mellékelte a cégkivonatot és az aláírási címpéldányt. Kizárólag kérelmezõ nem csatolta az aláírási címpéldány közjegyzõ által hitelesített másolatát, csak a hiánypótlási felhívás hatására. Álláspontja szerint nem történt jogsértés a közbeszerzési eljárás során, a hiánypótlást a jogszabály által megengedett körben a formai hiányosságok pótlására írta elõ.<br>
Egyéb érdekeltek közül a Szarvas Városterv Kft. lebonyolító, a Strabag Építõ Kft., a Hódút Kft., a Békés Megyei Állami Közútkezelõ Kht, nyújtott be észrevételeket. Valamennyien a kérelem elutasítását kérik.<br>
A Szarvas Városterv Kft. álláspontja szerint a hiánypótlás kiírására a jogszabályok szerint került sor, kizárólag formai hiányosságok voltak, amely nem befolyásolta az ajánlatok tartalmát.<br>
A Strabag Kft. álláspontja szerint ajánlatkérõ jogszerûen adott lehetõséget hiánypótlásra, biztosítva az ajánlattevõk számára az egyenlõ esélyeket. Az érdemi ajánlat nem módosul az alapító okirat csatolásával álláspontja szerint. Az alapító okirat azért nem került csatolásra, mert azt nem is kérte ajánlatkérõ. A cégokmányok fogalmát a cégnyilvántartással, és a bírósági cégeljárásról szóló 1997. CXLV. törvény 3. §-a nem tartalmazza, az csak a cégiratok fogalmát rögzíti. Ezért úgy értelmezte az ajánlati felhívást, hogy ajánlatkérõ tételesen felsorolja azokat az okiratokat, iratokat, melyeket kér az ajánlattevõktõl, és ezek csatolásra is kerültek, úgymint az aláírási címpéldány és a cégkivonat.<br>
A Hódút Kft. észrevétele ugyancsak a jogorvoslati kérelem elutasításra vonatkozik. Álláspontja szerint ajánlatkérõ nem követett el jogsértés a hiánypótlás elrendelésével, arra a jogszabályban meghatározott keretek között került sor.<br>
A Békés Megyei Állami Közútkezelõ Kht. ugyancsak a kérelem elutasítását kéri. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglalt hiánypótlás a Kbt. 44. § és 46. § szerinti igazolás vagy formai nyilatkozat utólagos csatolási lehetõségén kívül általában a formai hiányosságok pótlását teszi lehetõvé. Ezek közül csak kiemeli a nem megfelelõ aláírást és a példányszámot. Azonban nem sorolja fel tételesen azokat a formai hiányosságokat, amelyek pótolhatóak. Álláspontjuk szerint minden olyan nyilatkozat pótolható, amely az ajánlat tartalmát nem érinti. A hiánypótlással kapcsolatos elvárás, hogy esélyegyenlõség biztosítása mellett kerüljön az elrendelésére sor.<br>
A Döntõbizottság ideiglenes intézkedést nem alkalmazott, mert a rendelkezésre álló iratokból megállapította, hogy alkalmazásának törvényi feltételei nem állnak fenn.<br>
A Döntõbizottság kérelmezõ jogorvoslati kérelmét az alábbi indokok alapján megalapozatlannak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az – ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A fent idézett törvényhelyben szabályozott hiánypótlás intézményének alapvetõ célja, hogy az ajánlatokat formai hiányosságok miatt ne kelljen érvénytelenné nyilvánítani, ha azok tartalma megfelelõ. A hivatkozott rendelkezés lehetõvé teszi a hiánypótlást, egyrészt a Kbt.-ben elõírt igazolások, nyilatkozatok tekintetében, másrészt pedig az ajánlattal kapcsolatos azon formai elvárások tekintetében, amelyet ajánlatkérõ a felhívásban ír elõ. A jogszabály csak példálódzva emel ki az ajánlattal kapcsolatos formai hiányosságok körébõl kettõt, azonban ez a felsorolás nem taxatív, tehát az ajánlattal kapcsolatos formai hiányosság pótlása lehetséges a példaként megjelölt nem megfelelõ aláírás vagy példányszámon túl is olyan formai hiányosságok pótlására, melyet az ajánlatkérõ az ajánlati felhívásban vagy a dokumentációban elõír.<br>
A törvény által megengedett hiánypótlás körében fontos leszögezni, hogy az nem vonatkozhat olyan esetre, amikor az ajánlatnak tartalmi hiányossága van, hiszen ha ezt lehetõvé tennénk, úgy az az ajánlat módosításával járna, amelyre a törvény által megfogalmazott garanciális elvvel (esélyegyenlõség), valamint az egyes konkrét rendelkezésekkel (úgymint ajánlati kötöttség) kapcsolatban a törvény kifejezett rendelkezéseket tartalmaz, amelyektõl az eltérés nem megengedett.<br>
Ha ajánlatkérõ fontosnak tartja, hogy a csupán formai hiányokban szenvedõ ajánlatok is részt vehessenek az eljárás további szakaszában és így az ajánlatok értékelésében, úgy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglaltak betartása mellett biztosíthatja annak lehetõségét, hogy ezáltal az ajánlatokat utólag érvényessé tehessék ajánlattevõk.<br>
Ajánlatkérõ az ajánlati felhívás 16. pontjában a jogorvoslattal érintett cégokmányokat formai elõírásként határozta meg. Ezek közül is a cégokmányok körében többfajta iratot kért csatolni.<br>
A Döntõbizottság álláspontja szerint ajánlatkérõ által a felhívásban csatolni kért "cégokmányok" az ajánlattal kapcsolatos formai elõírás volt, a megkért iratok az ajánlat tartalmát nem érintik, így e körben az ajánlattal kapcsolatban felmerült esetleges hiány olyan formai hiányosság, amelyre tekintettel lehetõség van hiánypótlás keretében az érvénytelenség kiküszöbölésére anélkül, hogy az az ajánlat tartalmát módosítaná.<br>
A Döntõbizottságot osztotta az ajánlatkérõ azon álláspontját, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében meghatározottak szerint valamennyi olyan hiányosság, amely az ajánlat tartalmára nincs befolyással, és ajánlatkérõ az ajánlati felhívásban elõír, formai hiányosságnak minõsül, és ezen szakasz keretében annak hiánypótlására sor kerülhet. A közbeszerzési törvényben a hiánypótlás szabályozásának a célja az volt, hogy a kizárólag formai hiányosságok miatt a tartalmilag megfelelõ és elbírálható ajánlat a közbeszerzési eljárás további szakaszából ne kerüljön kizárásra.<br>
A jelen ügyben az ajánlatkérõ által elõírt cégokmányok, nevezetesen az alapító okirat és az aláírási címpéldány, cégkivonat hiánya az ajánlattal kapcsolatos formai hiányosságnak minõsül, és így hiánypótlás keretében a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján jogszerûen pótoltatható az ajánlattevõktõl, és ezen hiányok miatt az ajánlat nem tekinthetõ a Kbt. 52. § (2) bekezdés d) pontja alapján érvénytelennek.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december. 17.<br>
<br>
Dr. Sárkány Izolda s. k.,	Bujdosó Gézáné s. k., <br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>