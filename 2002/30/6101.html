<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6101)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.274/19/2002.<br>
<br>
Tárgy: a Szemp-Air Kft. és a Rovért Kft./Gergely Air Kft./Air Patrol Kft. jogorvoslati kérelme a Körösvölgyi Települések Regionális Szervezete közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kelemen Zoltán ügyvéd (6725 Szeged, Tisza L. u. 26.) által képviselt Szemp-Air Légiszolgáltató Kft. (6726 Szeged, Ildikó u. 19., továbbiakban: kérelmezõ I.) és a dr. Sári Péter ügyvéd (1136 Budapest, Pannónia u. 5.) által képviselt Rovért Kft. (5630 Békés, Verseny u. 4.), Gergely Air Kft. (2481 Velence, Nyár u. 13.), Air Patrol Kft. (5331 Kenderes, Vasút u. 4/A.) közös ajánlattevõk (továbbiakban: kérelmezõ II.) jogorvoslati kérelmét - melyet a Körös-völgyi Települések Regionális Szervezete (5500 Gyomaendrõd, Szabadság tér 1., továbbiakban: ajánlatkérõ) vegyszeres és biológiai, földi gépes és légi úton történõ szúnyoglárvaírtás és imágóirtás komplex elvégzése a Körös-völgy térségben tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. március 20-án megjelent számában a rendelkezõ részben megjelölt beszerzés tárgyában: A felhívás 3. a) pontjában a beszerzés tárgyához kapcsolódva közölte, hogy a hatósági engedélyek beszerzése a vállalkozó feladata.<br>
Ajánlatkérõ sem rész-, sem többváltozatú ajánlat tételére nem adott lehetõséget.<br>
Az ajánlattevõ pénzügyi, gazdasági és mûszaki alkalmassága igazolására - többek között - a következõ adatok, tények igazolását kérte:<br>
"- 3 évre visszamenõleg legkevesebb 5 településen végzett, referencialevéllel igazolt, szúnyogirtás tárgykörében végzett szolgáltatás referenciáit,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján az elõzõ 3 év, évenként legalább 5 referencialevelet másolatban a legjelentõsebb, szúnyogirtás tárgykörében végzett szolgáltatásairól. Igény esetén a referencialevelek eredetijét be kell mutatni,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja alapján gépparkjának bemutatását,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint a teljesítésbe bevonni kívánt személyek bemutatását (képzettség, szakmai gyakorlat)."<br>
Ajánlatkérõ kikötötte, hogy alkalmatlannak minõsíti a szerzõdés teljesítésére azt az ajánlattevõt, aki:<br>
"- az elmúlt 3 évben szúnyogirtás szolgáltatásban évenként nem rendelkezik legalább 5 referencialevéllel igazolt referenciával,<br>
- a teljesítésbe bevont legalább 3 szakember nem rendelkezik legalább 5-5 éves gyakorlattal szúnyogirtás tárgykörében,<br>
- nem rendelkezik a szúnyogirtáshoz alkalmas légi jármûvel,<br>
- az ajánlattevõnek és a közbeszerzési érték 10%-át meghaladó mértékben igénybe venni kívánt alvállalkozójának külön-külön meg kell felelnie az alkalmassági követelményeknek. Ugyanez igaz arra az esetre is, ha több ajánlattevõ közösen tesz ajánlatot."<br>
Az ajánlati dokumentáció elsõ oldalán a beszerzés tárgyára vonatkozóan ajánlatkérõ a következõket közölte:<br>
"A csípõszúnyogimágó-, ill. -lárvairtást az Országos Epidemológiai Központ által kiadott Epidemiológiai Információs Hetilap 2001. december 1-jén megjelent Módszertani Levele, valamint a "Tájékoztató az engedélyezett irtószerekrõl és az egészségügyi kártevõk elleni védekezés szakmai irányelveirõl 2001/2002" címû kiadványban foglaltak alapján - különös tekintettel a 4.2.9. pontban foglaltakra (208-217. oldal) - kell végezni."<br>
"A kezelés szükségességének, területének, helyének és idõpontjának - az idõjárási körülmények figyelembevételével történõ - meghatározása a Körös-völgyi Települések Regionális Szervezete társulás által felkért független szakértõ feladata. Az irtás hatékonyságának ellenõrzését szintén a nevezett személy végzi."<br>
Az ajánlattételi határidõre, április 30-ra a kérelmezõk és az RSz-Coop Kft. nyújtott be ajánlatot. Ajánlatkérõ a május 14-én tartott eredményhirdetésen az RSz-Coop Kft. ajánlatát hirdette ki nyertesnek, a kérelmezõ I. ajánlatát érvénytelennek, a kérelmezõ II.-t alkalmatlannak minõsítette.<br>
Kérelmezõ I. május 15-én jogorvoslati kérelmet terjesztett elõ a Döntõbizottsághoz.<br>
Sérelmezte ajánlata érvénytelenné nyilvánítását. Álláspontja szerint azért, mert a földi kémiai irtást illetõen meleg ködös és ULV (hideg ködös) technológiára is tett ajánlatot, nem minõsíthette volna ajánlatkérõ érvénytelennek ajánlatát.<br>
A két technológia a dokumentációban alkalmazni rendelt kiadványban (Epinfo 2001. december 1-i száma) egymást kiegészítõ technológiaként van meghatározva. Az elõírt technológiától nem lehetett eltérni, az ajánlat csak mindkét technológiára tett vállalással volt teljes körû.<br>
Kifogásolta, hogy ajánlatkérõ érvényesnek, illetõleg nyertesnek minõsítette az RSz-Coop Kft. ajánlatát annak ellenére, hogy nem mutatta be a biológus szakemberét, valamint gépparkját. Tudomása szerint a nyertesnek a légi jármûveire nincs érvényes üzembentartási engedélye, valamint nincs berepülési engedélye Gyula térségébe.<br>
Kérte a jogsértés megállapítását, ajánlatkérõ kötelezését a Kbt. szabályainak megfelelõ eljárásra, valamint ideiglenes intézkedésként a szerzõdéskötés megtiltását.<br>
Kérelmezõ II. május 17-én terjesztette elõ jogorvoslati kérelmét.<br>
Sérelmezte alkalmatlannak nyilvánítását, e döntést nem tartja jogszerûnek, mert a közös ajánlattevõk mindegyike megfelel az alkalmassági kritériumoknak.<br>
Kifogásolta, hogy az ajánlatára vonatkozó döntést ajánlatkérõ csak szóban közölte, írásban nem küldte meg részére.<br>
Sérelmezte továbbá, hogy ajánlatkérõ nem zárta ki az RSz-Coop Kft.-t a közbeszerzési eljárásból, pedig összeférhetetlenségi ok miatt abban nem vehetett volna részt. Elõadta, hogy dr. Szító András részt vett a közbeszerzési eljárás elõkészítõ munkáiban, tagja volt a bírálóbizottságnak, valamint a Magyar Turizmus Rt. által meghirdetett pályázat eredményeképpen szakértõként fog mûködni a teljesítéskor. Ugyanakkor dr. Szító Andrásné a nyertes ajánlattevõ gázmestere, dr. Szító András 1997. április 5.-1999. október 12-ig a nyertes cég tulajdonosa, üzletrészét hozzátartozója (menye, Horváth Erzsébet) vette meg.<br>
Kérte a jogsértés megállapítását, az eljárást lezáró döntés megsemmisítését és ideiglenes intézkedésként a szerzõdéskötés megtiltását.<br>
Ajánlatkérõ kérte a jogorvoslati kérelem elutasítását.<br>
Kérelmezõ I. kérelmére elõadta, hogy az ajánlatban a földi kémiai irtásra vonatkozóan két ár szerepel, a meleg ködös technológiára 980 Ft + áfa, az ULV-technológiára 680 Ft + áfa. Ily módon nyilvánvaló, hogy kérelmezõ II. nem egymást kiegészítõ, hanem kétváltozatú technológiára adott ajánlatot. Az Epinfo kiadvány elõírásai nem a közbeszerzési eljárásra, hanem a teljesítés szakmai követelményeire vonatkoznak.<br>
A nyertes ajánlattevõ bemutatta a gépparkját, az mennyiségileg megfelelt a kiírásban meghatározott követelményeknek, az ajánlattételi határidõ idõpontjában a légi jármûveire érvényes üzembentartási engedélye volt. Bemutatta a nyertes a teljesítésben részt vevõ szakembereit is, a biológus szakember bemutatását nem követelte meg a kiírásban, mert erre a célra a Magyar Turizmus Rt. biztosít szakembert. Gyula térségében a nyertes az elmúlt 10 évben folyamatosan végez szúnyogirtást.<br>
Kérelmezõ II. kérelmére elõadta, hogy közös ajánlattétel esetén mindegyik ajánlattevõnek meg kell felelnie az alkalmassági követelményeknek. Az Air-Patrol Kft. részérõl nem történt meg az elõírt számú referencialevél csatolása. A referenciákra vonatkozó kimutatás nem pótolja a kiírásban kifejezetten elõírt referencialeveleket.<br>
A becsatolt ügyrend és felelõsségi szabályzat által tanúsítottan dr. Szító András nem vett részt a közbeszerzési eljárás elõkészítésében, sem az ajánlatok elbírálásában. Az ajánlat elkészítésekor sem dr. Szító Andrásnak, sem feleségének nem volt tulajdoni részesedése a nyertes cégben. Nevezett szakértõ a tevékenységét a Magyar Turizmus Rt. által meghirdetett pályázat alapján végzi, nem a közbeszerzési eljárásban, hanem a teljesítés alatt.<br>
A nyertes ajánlattevõ is kérte a jogorvoslati kérelmek elutasítását.<br>
Elõadta, hogy az Epinfo tájékoztatóban még csak utalás sincs arra, hogy a meleg ködös és az ULV-technológia egymást kiegészítõ technológia lenne. Azok egymástól teljesen függetlenek, mindössze az a közös bennük, hogy mind a kettõt földi kémiai szúnyoggyérítésre alkalmazzák.<br>
A biológusi feladatok elvégzését ajánlatkérõ magára vállalta, így az ajánlattevõk részérõl indokolatlan a teljesítésbe biológus szakember bevonása. Az ajánlattétel idõpontjában érvényes üzembentartási engedélye volt a légi jármûveire, annak meghosszabbítására irányuló kérelmét mellékelte az ajánlathoz.<br>
A határ menti repülésekhez valóban szükség van hatósági engedélyre. A kiírásban azonban nem szerepel olyan elõírás, hogy az engedélyt már az ajánlattétel idõpontjára be kell szerezni.<br>
Dr. Szító András menye, Barna Erzsébet sem rendelkezik már tulajdoni részesedéssel az RSz-Coop Kft.-ben, mert üzletrészét 2001. év végén eladta Kondács Gábornak. Dr. Szító Andrásné nem egyedüli gázmestere az RSz-Coop Kft.-nek, a tárgyi közbeszerzési eljárás teljesítésében nevezett gázmester nem fog részt venni, csak azok a gázmesterek, akiket az ajánlatban szerepeltetett.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelmek megalapozatlanok.<br>
Kérelmezõ I. kérelme ajánlata érvénytelenségének vitatására és a nyertes ajánlat érvénytelenségének megállapítására irányul.<br>
A felhívás nem tette lehetõvé többváltozatú ajánlat tételét.<br>
A Döntõbizottság álláspontja szerint többváltozatúnak minõsül az az ajánlat, melyben a kiírásban meghatározott valamely ajánlati elemre nézve több alternatíva szerepel. A kérelmezõ I. ajánlata a földi kémiai irtásra két féle technológiát - melegködöst és ULV-t -, illetõleg két egységárat - 980 Ft + áfa és 680 Ft + áfa - tartalmaz. Az ajánlatkérõ által a teljesítés során alkalmazni rendelt Epinfo kiadványban - a kérelmezõ állításával szemben - nem található arra vonatkozó elõírás, hogy a két technológia egymást kiegészítõ, csak együttesen alkalmazható irtási eljárás lenne. Ily módon a kérelmezõ I. ajánlata két ajánlati elem vonatkozásában többféle ajánlat szerepel.<br>
A Döntõbizottság megállapította, hogy ajánlatkérõ helytállóan minõsítette a kérelmezõ I. ajánlatát többváltozatúnak, és ezáltal érvénytelennek. Ezért a Döntõbizottság a kérelmezõ I. jogorvoslati kérelmét ebben a részében elutasította.<br>
A Döntõbizottság megvizsgálta a nyertes ajánlatát, és megállapította, hogy az tartalmazza a saját gépparkja bemutatását, ezek között szerepel 6 db repülõgép és 1 db helikopter.<br>
A légi alkalmassági bizonyítvány, valamint a berepülési engedély csatolását ajánlatkérõ nem írta elõ, így ezeket nem is kérhette számon az ajánlatok bírálatakor. Az ajánlattétel idõpontjában a nyertes érvényes üzembentartási engedéllyel rendelkezett, annak meghosszabbítására irányuló kérelme másolatát ajánlatához csatolta.<br>
Ajánlatkérõ nem írta elõ nevesítetten, hogy az ajánlattevõnek a biológus szakemberét is be kell mutatni. Így az ajánlattevõkre csak azon szakemberek bemutatásának kötelezettsége hárult, akiknek részvétele szükséges a teljesítésben. Miután a teljesítés során a biológus szakembert a kiírás értelmében az ajánlatkérõ biztosítja, ajánlattevõknek indokolatlan lenne ilyen szakember bevonása, ezáltal bemutatása.<br>
A Döntõbizottság a kiírás és a nyertes ajánlat összevetése útján megállapította, hogy a nyertes megfelel az alkalmassági követelményeknek, így ajánlatkérõ a nyertest helyállóan minõsítette alkalmasnak a szerzõdés teljesítésére. Ezért a Döntõbizottság a kérelmezõ I. jogorvoslati kérelmét ebben a részében is elutasította.<br>
Kérelmezõ II. a szerzõdés teljesítésére való alkalmatlanná nyilvánítását sérelmezte, vitatta a nyertes ajánlat érvényességét, valamint kifogásolta, hogy ajánlatkérõ az eljárásból való kizárásáról csak az eredményhirdetésen szóban értesítette õt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése elõírja, hogy ajánlatkérõnek az ajánlati felhívásban meg kell határozni, hogy az alkalmasság vizsgálatára szolgáló adatok és tények köre közül melyek azok, melyekkel összefüggõ körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt alkalmatlannak a szerzõdés teljesítésére. A (8) bekezdése értelmében a (6) bekezdés alapján dönt ajánlatkérõ az ajánlattevõ alkalmasságáról vagy alkalmatlanságáról.<br>
Ajánlatkérõ közös ajánlattétel esetére - a Kbt. rendelkezéseivel összhangban - elõírta, hogy mindegyiknek meg kell felelnie az alkalmassági feltételeknek.<br>
A Döntõbizottság megállapította, hogy a közös ajánlattevõk egyike, az Air-Patrol Kft. az utóbbi 3 évre évenként nem rendelkezik az 5 referencialevéllel. Az egyes referencialevelekben - pl. Corax Kft. által kiállítottban -, több referenciahelyre vonatkozó igazolást is számba véve a 3 évre összesen csak 7 referencialevél meglétét állapította meg a Döntõbizottság.<br>
Kérelmezõ I. kifogásolta, hogy a közös ajánlattevõk egymásnak adtak referenciaigazolást. A Döntõbizottság a kifogásnak nem adott helyt, mert a kiírás az efajta igazolási módot nem zárta ki.<br>
A Döntõbizottság megállapította, hogy kérelmezõ II. nem felelt meg az alkalmassági követelményeknek, így ajánlatkérõ döntése helytálló volt. Ezért a Döntõbizottság kérelmezõ II. jogorvoslati kérelmét ebben a részében elutasította.<br>
Kérelmezõ II. sérelmezte, hogy ajánlatkérõ nem nyilvánította érvénytelennek a nyertes ajánlatát azon oknál fogva, hogy dr. Szító András úgy az ajánlatkérõvel mint a nyertessel olyan jogviszonyban van, ami a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján alapot szolgáltatott az összeférhetetlenség megállapítására. Ily módon a nyertes nem vehetett volna részt a közbeszerzési eljárásban, az eljárásban való részvételbõl kizártsága folytán ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése elõírja: "Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet, illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója."<br>
A Döntõbizottság megvizsgálta, hogy fennáll-e a fentiekben szabályozott valamelyik összeférhetetlenségi ok.<br>
Ajánlatkérõ úgy nyilatkozott, hogy megbízási jogviszonyban áll dr. Szító Andrással szakértõi tevékenység végzésére. A szakértõi tevékenységet nevezett szakértõnek nem a közbeszerzési eljárás lefolytatása során, hanem a teljesítéskor kell kifejtenie. A Magyar Turizmus Rt. ugyanis pályázatot írt ki a szúnyogirtással kapcsolatos munkák irányítására és ellenõrzésére. Ezen pályázatot dr. Szító András Békés megye térségére megnyerte, így õ a beszerzés tárgya szerinti munka végzésének irányítására és ellenõrzésére nevezett szakértõvel kötött szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének idézett rendelkezése azt tiltja, hogy ajánlatkérõ nevében a közbeszerzési eljárás lefolytatása során nem járhat el az érdekelt gazdálkodószervezettel meghatározott jogviszonyban álló személy.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése alapján a közbeszerzési eljárás lezárul a közbeszerzési eljárás eredményérõl szóló hirdetmény közzétételével, illetve ha szerzõdéskötés késõbb történik, akkor a szerzõdéskötéssel.<br>
A teljesítés a szerzõdéskötés után történik. Az a személy tehát, aki a teljesítést irányítja, ellenõrzi, nem a közbeszerzési eljárásban eljáró személynek minõsül.<br>
A jogorvoslati eljárás során tisztázást nyert, hogy dr. Szító András a beszerzés tárgya teljesítésekor fog eljárni, ezért személyére nézve kizárt a 31. § (2) bekezdésében nevesített valamely összeférhetetlenségi ok fennállása.<br>
A Döntõbizottság megjegyzi, hogy a kérelmezõ II. által elõadott kifogás helytállósága esetén egyik ajánlattevõ sem tehetett volna ajánlatot, mert bármelyikük nyertessége esetén nevezett szakértõ ellenõrzi a teljesítésüket.<br>
Kérelmezõ a jogorvoslati eljárásban tartott tárgyaláson hivatkozott arra, hogy maga dr. Szító András tett a nyertessel fennálló megbízásos jogviszonyát elismerõ nyilatkozatot, ennek igazolására becsatolta a nevezett szakértõ által a Békéscsaba Megyei Jogú Város Polgármesteri Hivatala Városüzemeltetési Irodája részére 2002. április 9-én írt levelet.<br>
A levél utolsó mondata így szól: "Az RSz-Coop Kft.-nek viszont továbbra is szakértõje vagyok, megbízásaik alapján a szükséges tevékenységet ellátom."<br>
A tárgyaláson ajánlatkérõ és dr. Szító András, valamint az RSz-Coop Kft. nyilatkozata által tisztázást nyert az a tény is, hogy a levélben szereplõ "megbízásaik alapján" szavak alatt az ajánlatkérõ és nem az RSz-Coop Kft. által adandó megbízás értendõ. Ezen megbízások viszont a fent kifejtettek értelmében a teljesítés idõszakára vonatkoznak, így az összeférhetetlenség tekintetében irrelevánsak.<br>
A Döntõbizottság megállapította, hogy a nyertes nem minõsül a közbeszerzési eljárásban való részvételbõl összeférhetetlenség miatt kizárt szervezetnek, ezért kérelmezõ II. jogorvoslati kérelmét ebben a részében elutasította.<br>
Kérelmezõ II. sérelmezte, hogy az alkalmatlanná minõsítésére vonatkozó döntését ajánlatkérõ csak az eredményhirdetésen szóban közölte, írásban nem.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése értelmében ajánlatkérõnek az eljárást lezáró döntését és az összegzés az eljárásról szóló dokumentum tartalmát az eredményhirdetésen szóban kell ismertetni, az összegzést 5 munkanapon belül kell megküldenie az ajánlattevõk részére.<br>
A Döntõbizottság a közbeszerzési eljárás dokumentumaiból megállapította, hogy ajánlatkérõ május 17-én kelt levelével az összegzést megküldte az ajánlattevõknek, ezért a kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. június 20.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>