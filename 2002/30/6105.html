<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6105)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.271/24/2002.<br>
<br>
Tárgy: a Nexum MarsNet Kft. I. r. és az Interface Számítástechnikai Kft. II. r. kérelmezõ jogorvoslati kérelme a Miniszterelnöki Hivatal Informatikai Kormánybiztossága ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Nexum MarsNet Kft. (6722 Szeged, Gyertyámos u. 14-16/C., fszt. l., a továbbiakban: I. r. kérelmezõ) jogorvoslati kérelmének, amelyet a Miniszterelnöki Hivatal Informatikai Kormánybiztossága (1024 Budapest, Szilágyi Erzsébet fasor 11/D., képviseli: a Miniszterelnökség Közbeszerzési és Gazdasági Igazgatósága 1055 Budapest, Kossuth tér 2-4., dr. Cziffra Csaba jogtanácsos, a továbbiakban: ajánlatkérõ) "önkormányzati weboldalak fejlesztése és tartalommenedzsmentjét ellátó rendszer elkészítése, szállítása és üzemeltetése két részteljesítésre bontva" tárgyú közbeszerzési eljárása ellen nyújtott be részben helyt ad:<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (6) bekezdésére tekintettel a 26. §. (2) bekezdését és a 61. § (1) bekezdését és ezért ajánlatkérõt 1 000 000 Ft (azaz egymillió forint) bírsággal sújtja.<br>
A Döntõbizottság ezt meghaladóan az I. r. kérelmezõ és az Interface Számítástechnikai Kft. (1039 Budapest, Árpád út 64., képviseli: dr. Zafír János ügyvéd, 1139 Budapest, Váci út 85., a továbbiakban: II. r. kérelmezõ) jogorvoslati kérelmét elutasítja:<br>
Kötelezi a Döntõbizottság ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsának az MNB 10032000-01720361-00000000 számú számlájára fizesse be.<br>
Kötelezi a Döntõbizottság az ajánlatkérõt, hogy a I. r. kérelmezõ részére a határozat kézbesítésétõl számított 15 napon belül fizessen meg 150 000 Ft (azaz egyszázötvenezer forint) igazgatási szolgáltatási díjat. Ezt meghaladóan a felek viselik az eljárással felmerült költségeiket.<br>
A határozat ellen fellebbezésnek helyé nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2002. február 28-án indította meg a Kbt. 70. §<br>
(1) bekezdés c) pontja alapján hirdetmény közzététele nélküli tárgyalásos közbeszerzési eljárását a rendelkezõ részben meghatározott tárgyban. Részajánlatot két részben: nem nyílt forrású Unix és a Windows alapú megoldásra lehetett benyújtani.<br>
Ajánlattételre hívta fel a kérelmezõket, továbbá a Matávcom Kft.-t, a Consulting Rt.-t és a Via Design Stúdió Kft.-t.<br>
Ajánlati felhívása 9. c) pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja alapján bírálja el és a 9. b) pontban az alábbi részszempontokat és súlyszámokat állapította meg:<br>
részszempontok	súlyszámok<br>
<br>
1. ár	50<br>
<br>
2. üzemeltetésre vonatkozó szakmai követelmények	20<br>
- méretezhetõség	2,5<br>
- archiválás	2,5<br>
- adatvédelem és adatbiztonság	2,5<br>
- a megoldás összefoglaló leírása	2,5<br>
- szerverek és kapcsolódó eszközök	2,5<br>
- hálózati és kommunikációs eszközök	2,5<br>
- rendszerszintû szoftverek és eszközök	2,5<br>
- projektterv és oktatás, betanítás	2,5<br>
<br>
3. alkalmazott technológiákra vonatkozó szakmai követelmények	20<br>
- válaszidõ	5<br>
- hozzáférési lehetõségek	5<br>
- egységes, átlátható felhasználói felület	5<br>
- weboldalak közötti információcsere	5<br>
<br>
4. fejlesztésre vonatkozó szakmai követelmények	7,5<br>
- rétegek és absztrakciók (tartalom és megjelenítés szétválasztása)	2,5<br>
- a fejlõdõ technológiához és infrastruktúrához való alkalmazkodás	2,5<br>
- a bõvíthetõség elve	2,5<br>
<br>
5. az ajánlott rendszer továbbfejlesztésének lehetõségei	2,5<br>
Az értékelés során adható pontszámokat 1-10-ig állapította meg.<br>
Meghatározta, hogy az ajánlatok benyújtásának határideje 2002. március 7-e, míg az elsõ tárgyalás idõpontja 2002. március 13-a.<br>
Ajánlatkérõ felhívása 13. pontjában rögzítette az eljárása lefolytatásának menetét, az általa elõírt különös szabályokat. Ez tartalmazza, hogy ajánlatkérõ valamennyi eljárási cselekményrõl, köztük az eljárás során lefolytatott tárgyalásokról emlékeztetõt készít, és annak egy példányát megküldi az ajánlattevõknek. Arról is tájékoztatta az ajánlattevõket, hogy a tárgyalások mûszaki tartalomra vonatkozó részének lezárását követõen az ajánlattevõk egymás árajánlatára figyelemmel módosíthatják ajánlataikat, és amennyiben az ajánlatokat a vállalási árra, valamint a teljesítési határidõre nem módosítják, akkor ezt a tényt is köteles ajánlatkérõ közölni az ajánlattevõkkel, és egyben meghatározni egy legvégsõ idõpontot, ameddig meg lehet tenni a legutolsó ajánlatmódosítást. Ettõl az idõponttól kezdõdik az ajánlati kötöttség.<br>
Ajánlatkérõ ajánlati dokumentációt is összeállított, ebben határozta meg az ajánlatok benyújtásának tartalmi és formai követelményeit. A dokumentációt az ajánlattételre felhívottak 2002. március 4-én vették át. Ajánlatkérõ a dokumentáció III. pontjában meghatározta a rendszerrel szemben támasztott általános elvárásait, többek között: nyílt architektúrára épüljön, szabványos komponensekbõl álljon, réteges felépítésû és könnyen kiterjeszthetõ legyen egyéb hozzáférési csatornákra, funkcionalitása biztosítsa a bõvíthetõséget.<br>
A dokumentáció 14. oldalán az alkalmazott technológia továbbfejleszthetõsége vonatkozásában az alábbiakról tájékoztatta az ajánlattevõket:<br>
- "fontos alapelv kell legyen az elõzõ technológiához és infrastruktúrához való alkalmazkodás. A tervezett rendszernek hosszú távon jól kell követnie egyrészt a környezeti feltételeket és a funkcionális követelmények változását; másrészt az infrastrukturális adottságok és a szoftverkörnyezet állandó fejlõdését,<br>
- programozott funkcionalitás, bõvíthetõség. A tartalom - egységesítésnél már említett követelmény volt a nyitott portlet - API. Ezenfelül biztosítani kell annak a lehetõségét, hogy a szerveroldali funkcionálások bõvíthetõk legyenek. Ennek a legfontosabb eleme, hogy URL-ekhez programozott szolgáltatások rendelhetõk. Ennek több módja is lehetséges: a legrégebbi hagyományos mód a CGI használata; az újabb technológiák közül PHP, ASP, JSP, Java Servlet és hasonló technológiák kerülhetnek szóba,<br>
- adjon lehetõséget további, az elektronikus ügyintézést támogató hitelesítési eljárások beépítésére."<br>
Ajánlatkérõ a dokumentáció 15. oldalán az "egységes, átlátható felhasználói felület"-tel szembeni követelményként rögzítette:<br>
- "Mutassa be, hogy a javasolt megoldás képes-e a különbözõ megjelenítési módszerek (pl. betûméret növelése; csak szöveges információ nyújtása stb:) biztosítására!<br>
- Tegyen javaslatot a portál arculatára!"<br>
Ugyanitt ajánlatkérõ a fejlesztés tekintetében az alábbi elvárásokat határozta meg:<br>
Szabványos rendszerelemek<br>
- Sorolja fel a megvalósítás során alkalmazott szabványokat!<br>
Rétegek és absztrakciók<br>
- Mutassa be, hogy a javasolt rendszer milyen technikát használ a tartalom és a megjelenítés különválasztására!"<br>
Ajánlatkérõ dokumentációja 17. oldalának elsõ bekezdésében kérte az ajánlattevõktõl, hogy a koordinációs feladatok specialitására tekintettel az ajánlatukat az ajánlati felhívás 7. b) alpontban megadott bírálati szempontoknak megfelelõen dolgozzák ki.<br>
A dokumentáció 17. oldalán a 2. pontban elõírta azt is ajánlatkérõ, hogy a kifejlesztendõ rendszernek technikailag alkalmasnak kell lennie a kormányzati portálhoz online kapcsolódó tartalmak fogadására, és a standardizálás érdekében a kormányzati portálhoz egységes interfészen lehet kapcsolódni.<br>
Az ajánlatok értékelésével kapcsolatban ajánlatkérõ a dokumentáció IV. 3. pontjában az alábbiakat határozta meg:<br>
"Az érvényes ajánlatokat. a bírálóbizottság a pontszámok értékarányos felosztásával értékeli a következõképpen:<br>
Az ajánlatok szerinti legkedvezõtlenebb értékhez (Ámax) rendelünk egy Pmin pontszámot (1), a legkedvezõbb érték (Ármin) esetén, Pmax (10) pontszámot adunk. A kettõ közé esõ értékek 1-10 közti arányos pontértéket kapnak.<br>
Azaz a maximális árhoz (Ámax) minimális pontszámot (1) rendelünk, ennek megfelelõen a minimális árhoz (Ámin) a maximális pontszámot (10).<br>
Ármin	®10 pont<br>
Ármax	® 1 pont<br>
<br>
9 (Ármax - Áx)<br>
x =   Ármax - Ármin     + 1	Ármin <= Árx <= Ármax<br>
<br>
Az ajánlattevõk közül a II. r. kérelmezõ tett fel kérdéseket, azokat ajánlatkérõ megválaszolta, és errõl a többi ajánlattevõt is tájékoztatta.<br>
Az ajánlattételi határidõre minden felhívott benyújtotta az ajánlatát. Ajánlatkérõ a Consulting Rt. ajánlatát - annak elkésettsége miatt - érvénytelenné nyilvánította. Az emiatt kezdeményezett jogorvoslati eljárást - a kérelem visszavonása miatt - a Döntõbizottság a D.140/11/2002. számú, 2002. április 29-én kelt határozatában megszüntette.<br>
Ajánlatkérõ a többi négy ajánlattevõt alkalmasnak minõsítette, és az általuk benyújtott ajánlatokat érvényesnek fogadta el.<br>
A felek 2002. március 13-án, 22-én és 28-án tartottak tárgyalásokat. Az elsõ tárgyaláson minden ajánlattevõ részt vett, az azt követõeken ajánlatkérõ külön-külön tárgyalt az egyes ajánlattevõkkel. A tárgyalásokról ajánlattevõ emlékeztetõt készített.<br>
Ajánlatkérõ a 2002. április 8-án kelt levelében hívta fel az ajánlattevõket arra, hogy 2002. április 10-én 12.00 óráig tehetik meg a végleges ajánlatukat. Ebben a tárgyaláson megismert feltételekre hivatkozással (alapcsomag minimális tartalma, platformonként külön megvalósítandó ügyfélszolgálat és oktatás, koordinátor által végzett reklámszervezés és piackutatás) kérte az ajánlatok véglegesítését üzemeltetési, valamint platformfejlesztési tevékenységek szerinti bontásban 12 hónapra leosztva. Ezen felhívás mellékleteként küldte meg ajánlatkérõ az elsõ és a második tárgyalási fordulóról készült emlékeztetõt az egyes ajánlattevõknek. Minden ajánlattevõ részére csak a vele folytatott tárgyalás emlékeztetõjét kézbesítette.<br>
Az ajánlattevõk az elõírt határidõre benyújtották "véglegesített" ajánlatukat.<br>
A Matávcom Kft. a véglegesített árajánlatában az elsõ részteljesítésre a nem nyílt forrású Unixra bruttó 75 000 000 Ft-os, míg a Windows alapú megoldás második részteljesítésre bruttó 43 750 000 Ft-os árajánlatot tett, amely árat az elsõ 3 hónapra bontotta szét. Közölte ajánlatkérõvel, hogy üzemeltetési költséget nem számol fel, az ajánlati ára fejlesztési költséget tartalmaz.<br>
Ajánlatkérõ a 2002. április 24-én kelt levelében a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésére hivatkozással felvilágosítást kért a Matávcom Kft.-tõl az ajánlatában szereplõ költségeirõl, különösen az üzemeltetéssel kapcsolatosak megoszlásáról.<br>
A Matávcom Kft. írásbeli válaszában az elsõ részteljesítésnél a bruttó 75 000 000 Ft-os ajánlati árat változatlanul hagyta, azonban azt megbontotta üzemeltetésre és fejlesztésre, továbbá szétosztotta 12 hónapra. A második részteljesítésnél a bruttó ajánlati árát 78 000 000 Ft-ra emelte fel, és azt megosztotta üzemeltetés és fejlesztés között, továbbá szintén lebontotta 12 hónapra.<br>
Ajánlatkérõ a harmadik tárgyalási fordulóról készített emlékeztetõt 2002. április 16-án küldte meg az egyes ajánlattevõknek, de csak a velük folytatott tárgyalásra vonatkozót, a felvilágosítás kérésérõl tájékoztatta a többi ajánlattevõt, azonban a felvilágosításra adott választ nem kézbesítette a többi ajánlattevõ részére.<br>
Ajánlatkérõ az ajánlatok értékelése során, a II. részteljesítésnél, az ajánlati ár részszempontnál a Matávcom Kft.-nek a felvilágosításra adott válaszát vette figyelembe.<br>
Ajánlatkérõ részérõl az eljárást lezáró döntést dr. Szemerei Péter hozta meg. Az eljárást lezáró döntés kihirdetésére 2002. május 3-án került sor. Az 1. részteljesítésnél az eljárás nyertese a Matávcom Kft. lett 823 összpontszámmal, míg az õt követõ legkedvezõbb ajánlatot a II. r. kérelmezõ tette 820 összpontszámmal, az I. r. kérelmezõ összpontszáma 572,5 pont volt.<br>
A 2. részteljesítésnél az eljárás nyertese 856,5 pontszámmal a Via Design Stúdio Kft. lett, az õt követõ legkedvezõbb ajánlatot a Matávcom Kft. tette 844 pontszámmal, az I. r. kérelmezõ összpontszáma 550, míg a II. r. kérelmezõ összpontszáma 820 volt.<br>
Ajánlatkérõ mindkét részteljesítésnél az elsõ részszempontnál, az árnál, az általa a dokumentációban meghatározott matematikai módszerrel értékelt és annak megfelelõen állapította meg a pontszámokat, míg az összes többi részszempontnál - a II. r. kérelmezõt kivéve - mindenki részére a maximális pontszámot állapította meg. A II. r. kérelmezõ részére ajánlatkérõ a 2. részszempont 3. alszempontjánál a "megoldás összefoglaló leírása" és a 8. alszempontjánál a "projektterv és oktatás betanítás", továbbá a 3. részszempont 3. alszempontjánál az egységes átlátható felhasználói felület" és 4. alszempontjánál a "weboldalak közötti információcsere", valamint a 4. részszempont elsõ alszempontjánál a "rétegek és absztrakciók"-nál, továbbá az 5. részszempontnál "az ajánlott rendszer továbbfejleszthetõségének követelményei" a minimális 1 pontot állapította meg.<br>
Ajánlatkérõ írásbeli összegezésében a minimális pontszámot a fenti alszempontok sorrendjében az alábbiakkal indokolta:<br>
- 2. részszempont 3. alszempontja "A megoldás összefoglalása kizárólag a rendszer mûszaki jellemzõire koncentrál. A feladat gyakorlati megvalósításához (önkormányzati tartalom és forma, üzleti modell) kapcsolódó elképzelések a többi ajánlattevõnél nagyobb hangsúlyt kaptak. A megoldás során alkalmazandó szervezési módszerek és eszközök leírása hiányzik."<br>
- 2. részszempont 8. alszempontja "Projektterv és oktatás, betanítás": "A projekten az Interface Kft. esetében a többi ajánlatban szereplõ információhoz képest kevéssé részletezett (egy oldalon egy ábra) és csak a fejlesztési szakaszokra terjed ki. Az oktatás bonyolítása nem szerepel a projekttervben."<br>
- 3. részszempont 3. alszempontja "egységes átlátható felhasználói felület": "Kialakításának mûszaki-technikai lehetõségeire koncentrál. A kialakítás lényeges szervezési kérdései (pl. egyeztetés a felhasználó és a koordinátor között) nem érinti."<br>
- 3. részszempont 4. alszempontja "a weboldalak közötti információcsere": "Az információcsere technikai lehetõségeit tárgyalja, a lényeges közigazgatási információtartalommal rendelkezõ adatforrások (pl. önkormányzati portál) konkrét információcseréjére vonatkozó elképzelések a többi ajánlattevõ ajánlatához képest nem megfelelõen kidolgozottak."<br>
- 4. részszempont elsõ alszempontja "rétegek és absztrakciók": "Az Interface Kft. az önkormányzati tartalomszolgáltatókkal kapcsolatos elképzelését (mûszaki és üzleti) nem részletezi az ajánlatkérõ elvárásainak megfelelõen."<br>
- 5. részszempont "Az Interface Kft. ajánlatában a továbbfejlesztés mûszaki lehetõségein kívül a konkrét elképzelések az ajánlatkérõ számára nem megfelelõen kidolgozottak."<br>
Ajánlatkérõ az írásbeli összegezését az ajánlattevõk részére kézbesítette. Ajánlatkérõ írásbeli összegezésében táblázatos formában feltüntette részszempontonként, alszempontonként az ajánlattevõk részére adott pontszámokat. Az ajánlati ár részszempontot a legmagasabb, illetve a legalacsonyabb árat ajánló nevének megjelölésével és azzal indokolta, hogy a többi ajánlattevõ pontszámát arányosítással állapította meg.<br>
A többi rész-, illetve alszempont közül csak azokra tért ki, ahol a II. r. kérelmezõ részére 1 pontot adott, egyébként azt rögzítette, hogy az ajánlattevõk ajánlatát egyformán megfelelõnek találta.<br>
A nyertesekkel az eljárást lezáró szerzõdéseket ajánlatkérõ 2002. május 13-án kötötte meg, és azokat ajánlatkérõ részérõl dr. Szemerei Péter írta alá.<br>
Az I. r. kérelmezõ 2002. május 13-án nyújtotta be a jogorvoslati kérelmét, amelyet a Döntõbizottság D.271/2002. sz. alatt iktatott. Ebben kérte ajánlatkérõ eljárást lezáró döntésének a megsemmisítését, és ideiglenes intézkedésként a szerzõdéskötés megtiltását.<br>
Az I. r. kérelmezõ a tárgyaláson, továbbá írásbeli beadványaiban részletezett jogorvoslati kérelmében rámutatott arra, hogy ajánlatkérõ eljárása során megsértette az általa megállapított tárgyaláslefolytatási szabályokat, és ezzel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt alapelveket is. Ajánlatkérõ ugyanis az egyes ajánlattevõkkel külön-külön lefolytatott tárgyalások tartalmáról, az ajánlatok módosításáról nem tájékoztatta a többi ajánlattevõt, így a végleges ajánlatuk megtételekor ezen adatokat nem ismerték.<br>
Jogorvoslati kérelmében kifogásolta azt is, hogy az eljárást lezáró döntés kihirdetésekor kizárólag az eredményhirdetési jegyzõkönyvet olvasták fel, és a megküldött írásbeli összegzéstõl várták volna el a tartalmi elemekre adott pontszámokat és azok szöveges indokolását. A 2002. június 6-i írásbeli észrevételében pedig arra mutatott ár, hogy maga az ajánlatkérõ is elismerte, hogy írásbeli összegzése nem tartalmazott további információt, pedig a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az összegzésnek épp az a lényege, hogy további - az ajánlattevõk által korábban meg nem ismerhetõ - adatokat tartalmazzon, amibõl megállapíthatja, hogy az értékelés helyesen történt-e.<br>
Álláspontja szerint nem állapítható meg az, hogy ajánlatkérõ egységes módszer szerint értékelte az egyes részszempontokat, illetve - az elõírás ellenére csak a dokumentációban - megjelölt módszer nem is alkalmas arra, hogy e szerint elvégezzék az értékelést. Hivatkozott arra is e körben, hogy nem volt egyértelmû, hogy az ajánlati árnak milyen tételeket kell tartalmazni. Ajánlatkérõ ezen magatartása sérti a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjában foglaltakat is.<br>
Megítélése szerint ajánlatkérõ eljárása sérti a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését és az ajánlati kötöttség elvét is, mert a kérdésre adott választ nem közölte a többi ajánlattevõvel, és a Matávcom Kft. módosított ajánlatát vette figyelembe az értékelés során.<br>
Az I. r. kérelmezõ az aláírt szerzõdések becsatolásának elmaradása miatt vitatta azt a tényt is, hogy a szerzõdés a felek között létrejött. Kifejtette azt a jogi véleményét, hogy amennyiben aláírásra is került volna szerzõdés, érvényesen megkötöttnek nem lenne minõsíthetõ. E körben utalt arra, hogy a 11/2001. (IV. 24.) MeMVM rendelet 1. § (3) bekezdése alapján dr. Szemerei Péter fõcsoportfõnök részére adott meghatalmazás a szerzõdések aláírására nem jogszerû, továbbá az államháztartásról szóló 1992. évi XXXVIII. tv. 98. § (2) bekezdése értelmében kötelezettségvállalás kizárólag a gazdasági vezetõnek vagy az általa kijelölt személynek az ellenjegyzése után történhet.<br>
Tudomásszerzésének idõpontjaként az eredményhirdetést jelölte meg, illetõleg a jogsértõ értékelés és indokolás tekintetében az írásbeli összegezés részére történõ megküldésének napját, 2002. május 9-ét.<br>
A II. r. kérelmezõ 2002. május 17. napján nyújtotta be a jogorvoslati kérelmét, amely D.285/2002. sz. alatt került iktatásra. A Döntõbizottság a két jogorvoslati eljárást D.271/2002. sz. alatt egyesítette.<br>
A II. r. kérelmezõ szintén ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását kérte.<br>
A II. r. kérelmezõ ajánlatkérõ értékelését sérelmezte. Egyrészt hivatkozott arra, hogy elsõ, az árra vonatkozó részszempont kivételével ajánlatkérõ a többi ajánlattevõ részére minden részszempontnál a maximális pontszámot állapított meg, azonban kétséges, hogy minden ajánlat egyformán a legjobbnak minõsül-e a tartalma alapján, és megállapítható-e részükre a 10 pont. Másrészt - a 4. részszempont elsõ alszempontja "rétegek és absztrakciók" kivételével - azoknak az alszempontoknak az értékelését kifogásolta, amelyeknél az ajánlatkérõ részére egy pontot állapított meg. Álláspontja szerint ajánlatának e részei is megfelelnek az ajánlati dokumentációban, illetõleg a tárgyalásokon vele közölt elvárásoknak, és így jogsértõen kapott egy pontot.<br>
A tárgyaláson tett nyilatkozatában, továbbá írásbeli észrevételében az alábbiak szerint jelölte meg, hogy ajánlata mely részei tartalmazzák a vitatott alszempontokra vonatkozó válaszadásokat, illetve ajánlata miért felel meg a követelményeknek:<br>
- 2. részszempont 3. alszempontjánál "megoldás összefoglaló leírása": Elõadta, hogy alapajánlata 14. fejezetében - 278-283. oldalig - részletesen bemutatta az önkormányzati portál keretrendszerének a funkcionális leírását. A 279. oldalon ezt ábra is szemlélteti, és a fejezet alpontjaiban az egyes részeket is taglalta. Ezzel foglalkozik továbbá alapajánlata 15. fejezete, a technikai kérdések áttekintését követõen több alpontban a 3.4., a 3.5. és a 3.6. pontban a 286-291. oldalakon. Az üzleti modellre vonatkozó kifogása sem megalapozott ajánlatkérõnek, ugyanis a végleges ajánlata 4. pontjában részletesen kitért erre a kérdésre. Alap nélkül sérelmezte ajánlatkérõ a szervezési módszerek hiányát is, mivel ilyen elvárást ajánlatkérõ sem a dokumentációban; sem más módon nem támasztott. Megjegyezte, hogy egyébként errõl az egyik tárgyalási fordulóban szóban nyilatkozott ajánlatkérõ részére.<br>
- 2. részszempont 8. alszempontja "projektterv és oktatás, betanítás". Az alapajánlata 313. oldala tartalmazza táblázatos és grafikonos formában a projekttervét. Az oktatással kapcsolatban az alapajánlata valóban nem tartalmaz részleteket, azonban végleges ajánlata 2. pontjában bemutatta az oktatásra tett ajánlatát részletesen, szétbontva szolgáltatási szintenként résztvevõre, tematikára, idõtartamra, erõforrásigényre. Kifejezte készségét valamennyi platform megoldáscsomagjának web alapú távoktatási programjának elkészítésére. Utalt arra is, hogy csatlakozó önkormányzatok számának, területi elhelyezkedésének és a bevezetés idõhorizontjának ismerete nélkül nem alakítható ki érdemi projektterv az oktatásra.<br>
- 3. részszempont 3. alszempontjára "egységes, átlátható felhasználói felület". Ajánlatkérõ alap nélkül kifogásolja a lényeges szervezési kérdések hiányát, hiszen technológiáról van szó, és ez nem igényel szervezést. Ajánlata vonatkozó részében az egyik legfejlettebb technológiai megoldást mutatta be az egységes átlátható felhasználói felületre.<br>
A különbözõ megjelenítési módszerek biztosítására kitért az alapajánlata 17.7. pontjában (298. oldal), és ez a rendszer gyakorlatilag bármilyen formátumú információt tárolni képes, az alapadatok szabványos megjelenítését a 15.3.3. pontban leírt XML konverter segítségével végzi. Utalt arra is, hogy Magyarországon 90%-os elterjedtséggel rendelkezõ Microsoft Office alkalmazáscsomag és a webes megjelenítés integrációját ilyen szinten natívan csak ez a technológia oldja meg.<br>
A 17.8. pontban (298. oldal alja, 299. oldal teteje) kitért a különbözõ megjelenítési lehetõségekre, arra, hogy a témák egységes megjelenítését Style Sheet fájlok biztosítják, melyek gyorsan cserélhetõk a rendszerben.<br>
A portál arculatára, tartalmára és felépítésére alapajánlata 14.2. pontjában (278-283. oldal) tettek javaslatot, amelyet végleges ajánlatuk mellékletének 2-6. oldalán kiegészítettek, és a struktúrát ezeken az oldalakon ábrákon is bemutatták.<br>
Az alapajánlatuk 18. pontjában (302-304. oldalon) tettek konkrét javaslatot az arculat kialakítására, egy mintaweblap képét is bemutatták.<br>
Felhívta arra a figyelmet, hogy a koordináció nem képezte a beszerzés részét, így az utólag sem kérhetõ számon.<br>
- 3. részszempont 4. alszempontja "a weboldalak közötti információs csere" vonatkozásában a II. r. kérelmezõ arra mutatott rá, hogy alapajánlatában az információ tartalmától független megoldást ajánlott, így nem megalapozott azon kifogása ajánlatkérõnek, melyben a lényeges közigazgatási információtartalommal rendelkezõ adatforrások közötti konkrét információcserére vonatkozó elképzelések hiányát sérelmezte.<br>
Az alapajánlata 15.2.1., 15.3.3., 17.11. és a 17.12. pontjaiban ismertette a megoldását, amelynek alapján egyértelmû, hogy bármilyen szabványos rendszerrel történõ információcsere lehetséges.<br>
Hangsúlyozta, hogy a szabványosítás a kijelölt koordinátor feladata, így az nem vehetõ figyelembe az értékelés során.<br>
Hivatkozott arra is, hogy alvállalkozói a kormányzati portál létrehozásában és üzemeltetésében folyamatosan részt vesznek.<br>
- 5. részszempont az ajánlott rendszer továbbfejleszthetõségének követelményei. Alapajánlata 22. fejezetében tért ki ezekre a kérdésekre, továbbá a végleges ajánlata 1-3. pontjának utolsó bekezdésében és a 6. oldalon ábrán is bemutatta ezeket a lehetõségeket.<br>
Ajánlatkérõ kérte mindkét jogorvoslati kérelem elutasítását és a kérelmezõk költségekben történõ marasztalását:<br>
Az I. r. kérelmezõ vonatkozásában ajánlatkérõ elsõdlegesen arra hivatkozott, hogy a jogorvoslati kérelme egyes részeinek a benyújtásával elkésett.<br>
Elõadta, hogy az I. r. kérelmezõ 2002. március 4-én vette át a dokumentációt, így az ettõl számított 15 napon belül lett volna lehetõsége a dokumentációban foglaltak miatt jogorvoslati eljárás indítására. Így a jogorvoslati kérelemnek az értékelés módszerére vonatkozó része, továbbá az árral kapcsolatos kifogások elkéstek.<br>
Az I. r. kérelmezõ a végleges ajánlattételre felhíváskor, illetve a végleges ajánlattételi határidõ lejártakor, tehát 2002. április 8-án, illetve legkésõbb 10-én szerzett arról tudomást, hogy az ajánlatkérõ a többi ajánlattevõvel lefolytatott tárgyalásokról nem adott részére tájékoztatást, így ezt az ettõl számított 15 napon belül kifogásolhatta volna. Emiatt a kérelme ezen része is elkésett. E körben arra is utalt az ajánlatkérõ, hogy - álláspontja szerint - érdemben nem befolyásolta ajánlattevõket a tájékoztatás elmaradása, ugyanis a tárgyalások során az egyes ajánlattevõkkel mûszaki tartalmi kérdésekben tárgyaltak, és ennek a végleges ajánlat megtételére nincs kihatása.<br>
Ajánlatkérõ elismerte, hogy a Matávcom Kft. válaszát nem kézbesítették a többi ajánlattevõ részére, ennek azonban az ajánlati kötöttség beállta miatt nincs relevanciája a többi ajánlattevõ tekintetében. Közölte, hogy az ajánlatok értékelése során a Matávcom Kft.-nek a felvilágosításra adott válaszát vették figyelembe, így a 2. részteljesítésnél a magasabb ajánlati árat. Ugyanakkor ennél a résznél nem a Matávcom Kft. lett az eljárás nyertese. Megjegyezte azt is, hogy az ajánlati árnak összetevõkre bontásának pedig azért nincs jelentõsége, mert ajánlatkérõ csak az ajánlati ár végösszegét vette figyelembe, a bontást csak tájékoztatási célból kérte.<br>
A 2002. június 3-án kelt írásbeli észrevételében ajánlatkérõ arra is hivatkozott, hogy a Matávcom Kft. válasza nem minõsíthetõ ajánlatmódosításnak, csak számítási hibának, amelyet ajánlatkérõ nem észlelt, ez azonban nem minõsíthetõ jogsértõnek. Emiatt jogorvoslati kérelmet a Matávcom Kft. nyújthatott volna be.<br>
Ajánlatkérõ álláspontja szerint az értékelés során a II. r. kérelmezõnek mind az alap-, mind a végleges ajánlatát figyelembe vette, és megalapozottan állapította meg azok hiányosságai alapján az egyes alszempontoknál az egy pontot részére. Írásbeli és a tárgyaláson tett észrevételében is fenntartotta, hogy ezen alszempontok esetében ajánlatkérõ fõ problémája az volt, hogy csak a mûszaki követelményekre adott választ a II. r. kérelmezõ ajánlatában, ugyanakkor a szervezési, illetõleg a gyakorlati megvalósítási elképzelések bemutatása elmaradt. Kiemelte, hogy a II. r. kérelmezõ projektterve csak a fejlesztési feladatok végrehajtásával foglalkozik, a további feladatokra, többek között az oktatás bemutatására nem terjed ki. Így ez indokolta a 2. részszempont 8. alszempontjánál "projektterv és oktatás, betanítás" az egy pont megállapítását. A 3. részszempont 3. és 4. alszempontjánál utalt arra is, hogy önmagában az alvállalkozók megnevezése és nekik más beruházásokban megfelelõ referenciája nem pótolja ezeknek az alszempontoknak a kifejtését. Az 5. részszempontnál rámutatott arra, hogy a továbbfejlesztés lehetõségeit a II. r. kérelmezõ nagyon szûken mutatta be mind az eredeti, mind a véglegesített ajánlatában, és ezért értékelte nem megfelelõen kidolgozottnak az ajánlat e részét.<br>
Ajánlatkérõ táblázatokat csatolt arra vonatkozóan, hogy az egyes ajánlattevõk ajánlatának mely részeit értékelte az egyes részszempontoknál.<br>
Ajánlatkérõ a jogorvoslati eljárás során a Döntõbizottság többszöri kérése ellenére sem csatolta az eljárást lezáró szerzõdéseket. A Döntõbizottság jegyzõkönyvében, tehát közokiratban, továbbá teljes bizonyító erejû magánokiratokban azt a nyilatkozatot tette ajánlatkérõ, hogy a szerzõdéseket 2002. május 13-án dr. Szemerei Péter és a nyertes ajánlattevõ képviselõi aláírták, továbbá ugyanilyen nyilatkozatot tettek a nyertes ajánlattevõk képviselõi is. Így ajánlatkérõ álláspontja szerint a szerzõdések létrejöttek és érvényesnek minõsülnek, mert dr. Szemerei Pétert felhatalmazták azok aláírására, és további jóváhagyásra nincs szükség. Elõadta továbbá, hogy az aláírt szerzõdéseket az átadás-átvétel miatti problémák következtében nem tudja csatolni.<br>
A Döntõbizottság elsõdlegesen azt vizsgálta, hogy az I. r. kérelmezõ jogorvoslati kérelmét határidõben nyújtotta-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében a jogorvoslati eljárást a jogsértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni.<br>
A Döntõbizottság megállapította, hogy az I. r. kérelmezõ 2002. március 4-én vette át a dokumentációt. E dokumentáció IV. 3. pontjában adta meg ajánlatkérõ az I. r. kérelmezõ által hiányolt, illetve kifogásolt értékelési módszert minden részszempontra, továbbá ez tartalmazza ajánlatkérõ tartalmi követélményeit (pl. árra). Az I. r. kérelmezõ jogorvoslati kérelmét 2002. május 13-án nyújtotta be, így a 15 napos jogvesztõ határidõ letelte miatt a jogorvoslati kérelme e része elkésett.<br>
Az I. r. kérelmezõ maga is elismerte nyilatkozatában, hogy részére ajánlatkérõ csak a vele folytatott tárgyalások jegyzõkönyveit küldte meg, és így a többi ajánlattevõnek a tárgyalások során tett ajánlatmódosításait vagy nem módosításait nem ismerhette meg végleges ajánlatának megtétele elõtt. A végleges ajánlatok benyújtásának a határideje 2002. április 10-e volt. A Döntõbizottság álláspontja szerint ez az a legutolsó idõpont, amely tudomásszerzésként elfogadható arra nézve, hogy az ajánlattevõ nem kap tájékoztatást a többi ajánlattevõ esetleges tárgyalások során történõ ajánlatmódosításáról. Ehhez az idõponthoz képest a 15 napos határidõ letelte után nyújtotta be az I. r. kérelmezõ a jogorvoslati kérelmét, így az e részében is elkésett.<br>
A Döntõbizottság az I. r. kérelmezõ jogorvoslati kérelmének fenti részeit elkésettség miatt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította. A jogorvoslati kérelem e részeinek érdemi vizsgálatára tehát ezen eljárásjogi akadály miatt nem került sor.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése értelmében: "Az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében."<br>
A Kbt. ezen rendelkezése ajánlatkérõvel szemben azt a kötelezettséget állapítja meg, hogy a felvilágosítás kérésérõl értesítse egyidejûleg a többi ajánlattevõt. A Kbt.-nek sem ezen szakasza, sem más rendelkezése nem írja elõ ajánlatkérõnek, hogy a megkapott felvilágosításról is adjon tájékoztatást a többi ajánlattevõ részére. A Döntõbizottság ennek alapján megállapította, hogy ajánlatkérõ nem követett el jogsértést azzal, hogy a felvilágosításkérésre adott Matávcom-választ nem kézbesítette az ajánlattevõk részére. A Döntõbizottság ezért a jogorvoslati kérelem e részét szintén a Kbt. 88. § (1) bekezdés a) pontja alapján elutasította.<br>
Az I. r. kérelmezõ jogorvoslati kérelmében azt is sérelmezte, hogy a Matávcom Kft. ajánlatmódosítást hajtott végre a felvilágosítás adása során, és ezt értékelte ajánlatkérõ.<br>
A Döntõbizottság a Matávcom Kft. véglegesített árajánlata és a felvilágosításra adott válaszának összevetése alapján megállapította, hogy az elsõ részteljesítés esetében nem történt ajánlatiár-módosítás, azonban a 2. részteljésítés vonatkozásában valóban a Matávcom Kft. módosította az árajánlatát, jelen esetben jelentõsen megemelte, és ajánlatkérõ ezt elfogadta, eszerint végezte el az értékelést.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdése értelmében tárgyalásos eljárásra a nyílt eljárás lefolytatására irányadó szabályokat kell alkalmazni a Kbt. 71. § (4)-(6) bekezdésében, valamint a 71/A. § és a 71/B. §-ban foglalt eltérésekkel.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése értelmében a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége. Jelen esetben az ajánlatkérõ a többfordulós tárgyalás során biztosította az ajánlatok módosításának a lehetõségét, azonban meghatározta 2002. április 10-ét végsõ ajánlattételi határidõnek, így ezt követõen már fennállt az ajánlattevõknek és ajánlatkérõnek a kötöttsége.<br>
A Kbt. fentiekben hivatkozott 57. § (1) bekezdése sem teszi lehetõvé, hogy felvilágosítás kérése során a benyújtott ajánlat tartalma kerüljön módosításra.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint irányadó 26. § (2) bekezdése értelmében "ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, ajánlattevõ pedig az ajánlatához kötve van".<br>
Ezen rendelkezéseket sértette meg ajánlatkérõ azzal, hogy a 2. részteljesítés vonatkozásában a Matávcom Kft. esetében az ajánlati árnál a felvilágosításkérésre adott választ vette figyelembe. A Döntõbizottság e körben csak az ajánlati kötöttség megsértését állapította meg, mivel egyrészt a jogorvoslati kérelem is erre irányult, másrészt ennek a jogsértésnek az értékelésre gyakorolt hatása vonatkozásában a Döntõbizottság álláspontja szerint az I. r. kérelmezõnél hiányzik a jogos érdek. Ugyanis nem érinti az I. r. kérelmezõt, az csak a Matávcom Kft. számára volt hátrányos.<br>
A Döntõbizottság nem fogadta el ajánlatkérõnek a számítási hibára való hivatkozását. A Matávcom Kft. véglegesített ajánlatának és a felvilágosításkérésre adott válaszának összevetése alapján ugyanis egyértelmûen megállapítható, hogy jelen esetben nem számítási hibáról, hanem teljesen új ajánlat megtételérõl van szó, ezt tükrözi a szétbontás fejlesztési és üzemeltetési költségekre 12 hónapra, továbbá a 2. részteljesítésnél az ajánlati árnak több mint 30 M Ft-tal való megemelése.<br>
A Döntõbizottság megállapította, hogy az I. r. kérelmezõ jogorvoslati kérelmének az írásbeli összegezésre vonatkozó része alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése értelmében ajánlatkérõnek az 5. sz. mellékletben meghatározott minta szerint kell elkészítenie az írásbeli összegezését.<br>
Az 5. sz. melléklet 2. a) pontja szerint fel kell tüntetni az ajánlatoknak a részszempontok szerinti tartalmi elemeit, míg a 2. c) pont szerint a táblázatban szereplõ értékelési pontszámok indokolását.<br>
A Döntõbizottság megvizsgálta ajánlatkérõ írásbeli összegezését, és megállapította, hogy ajánlatkérõ egyáltalán nem tüntette fel az ajánlatoknak az értékelés során a részszempontoknál figyelembe vett tartalmi elemeit. Az általa megállapított pontszámokat csak részben és általános jelleggel indokolta. Azon alszempontokra tért ki, amelyeknél a II. r. kérelmezõ részére 1 pontot állapított meg, egyébként csak arra utalt, hogy a többi ajánlat egyformán megfelelõ. Ajánlatkérõ ilyen tartalmú írásbeli összegezése pedig nem felel meg a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete - fentiekben idézett - követelményeinek. Erre tekintettel a Döntõbizottság megállapította, hogy ajánlatkérõ megsértette a Kbt. 61. § (1) bekezdését.<br>
A Döntõbizottság - az alábbi indokokra tekintettel - megállapította, hogy a II. r. kérelmezõ jogorvoslati kérelme nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének<br>
d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni."<br>
A Döntõbizottság ajánlatkérõ dokumentációjának IV. 3. pontja alapján megállapította, hogy ajánlatkérõ a pontszámok megállapításánál szabályként azt rögzítette, hogy a legjobb ajánlat kap 10 pontot, a legelõnytelenebb kap 1 pontot, a kettõ között pedig az általa meghatározott matematikai módszerrel állapítják meg a pontszámokat. A Döntõbizottság ezen elõírást is figyelembe vette annak vizsgálata során, hogy ajánlatkérõ megalapozottan állapított-e meg 1 pontokat a kifogásolt alszempontoknál a II. r. kérelmezõ részére.<br>
A Döntõbizottság az alábbi indokokra tekintettel állapította meg az egyes alszempontoknál, hogy a II. r. kérelmezõ részére megállapított minimális pontszám helyes, ugyanis az ajánlatok ezen alszempontok szerinti tartalmi elemei között kimutatható az a különbség, hogy ezen alszempontoknál a II. r. kérelmezõ ajánlata volt a többihez képest a legkevésbé megfelelõ.<br>
A Döntõbizottság elsõdlegesen arra kíván rámutatni, hogy az ajánlati felhívásban és a dokumentációban az alapkövetelmények meghatározása történik meg általában és történt meg a jelen esetben is. Ezen követelmények kielégítése elsõdlegesen érvényességi kérdés. Az értékelés során történik annak vizsgálata, hogy az egyes ajánlattevõk mennyiben elégítették ki megfelelõbben, részletesebben, kidolgozottabban az elvárásokat, és a részszempontok pontszámai ezt tükrözik.<br>
A Döntõbizottsága II. r. kérelmezõ által kifogásolt alszempontok sorrendjében az alábbiakat állapította meg:<br>
- 2. részszempont 3. alszempontjánál "megoldás összefoglaló leírása" A Döntõbizottság áttekintette minden ajánlattevõ ajánlatának e részszemponttal kapcsolatos részét és abból azt a következtetést vonta le, hogy valóban a többi ajánlattevõ részletesebben és konkrétabban fogalmazta meg a megajánlott alkalmazást, kitértek arra, hogy mi, miért és hogyan mûködik, illetve mit és hogyan képzelnek el. A Via Design Stúdió Kft. alapajánlata 114-118. oldalán mutatta be a szolgáltatás funkcionális szerkezetét, míg a 120-148. oldalon taglalta az ajánlott szoftver technológiai leírását. A Matávcom Kft. a szolgáltatása funkcionális szerkezetét alapajánlata 28-35. oldalán mutatta be, és a 24-28. oldalon taglalta az ajánlott szoftver releváns jellemzõit.<br>
- 2. részszempont 8. alszempontja "projektterv és oktatás betanítás"<br>
A Döntõbizottság a kérelmezõ projekttervének áttanulmányozása alapján megállapította, hogy az nem terjed ki a teljesítés minden szakaszára, munkafázisára, nem tartalmazza a tesztelést, az oktatást, a betanítást és az éles üzem kezdetét. A II. r. kérelmezõ ajánlatának általa megjelölt oktatásra vonatkozó része nem annyira kidolgozott és részletes, mint a többi ajánlattevõé.<br>
A Matávcom Kft. alapajánlata 136-137. és 139., továbbá a tárgyalások közben beadott kiegészítése 27-28. oldala tartalmazza a teljesítés minden fázisára kiterjedõ projekttervet.<br>
A Via Design Stúdió Kft. végleges ajánlatában 11. oldalon keresztül mutatja be a projekt vezetést, míg a 4. oldalon 71 részfeladatra bontva mutatja be a projekt ütemezését.<br>
- 3 részszempont 3. alszempontjára "egységes átlátható felhasználói felület".<br>
A Döntõbizottság áttekintette a kérelmezõ alapajánlatának ezzel kapcsolatos, általa megjelölt részeit, így az alapajánlat 278-283. oldalát és a végleges ajánlat 2-6. oldalát, amelyben részben megismételte, részben kiegészítette az alapajánlatát. Ezt vetette össze a többi ajánlattevõ ajánlatának e részszempont szerinti tartalmi elemeivel.<br>
A Via Design Stúdió Kft. például az alapajánlata 136-148. oldalán sokkal részletesebben, többrétegûen, mélyebben fejtette ki a megvalósítás megoldását. Végleges ajánlatában az együttmûködési elképzeléseit 3 oldalon keresztül mutatja be.<br>
A Matávcom Kft. alapajánlata 38-42. oldalán mutatja be az adatszerkezet kialakítását, felépítését, bõvebben és részletesebben kitér a felhasználói felület felépítésére. A 46-48. oldalon pedig tájékoztatást ad a megjelenített képernyõ felépítésérõl, az azon belüli változtatásokról, keresésekrõl.<br>
- 3. részszempont 4. alszempontja "a weboldalak közötti információs csere".<br>
A Döntõbizottság e részszempont tekintetében is az ajánlatok tartalmi elemeinek összevetése alapján arra a következtetésre jutott, hogy a II. r. kérelmezõ ajánlata vonatkozásában indokolt volt a minimális pontszám megállapítása:<br>
A II. r. kérelmezõ ajánlatában csak a technikai lehetõségeket közölte, de az ajánlatából a megoldás részletes kifejtése elmaradt (alapajánlat 285-286. oldal, 287-289. oldal, 300. oldal).<br>
A Via Design Stúdió Kft. ajánlatában a technikai lehetõségek függvényében megadja az alkalmazások egymással való integrálását, átjárhatóságát, az információforrások elérését, konkrét elképzeléseken keresztül (alapajánlata 114-118. oldal, 128-130. oldal, 137-148. oldal, 152-155. oldal, 184-185. oldal, ez utóbbi a koordinálási feladatokra vonatkozik).<br>
A Matávcom Kft. ajánlatában a különbözõ weboldalak információit, illetve konkrétan ezek áramlási lehetõségeit is megadja. A tárgyalási fordulók között beadott ajánlat kiegészítése 3-7. oldalán pl. bemutatja az egységes weboldalak, a keresõ- és adminisztrátorfelületek, hozzáférési csatornák és nyomkövetési lehetõség biztosítását, a kapcsolatot a külsõ információs rendszerekkel.<br>
- 5. részszempont az ajánlott rendszer továbbfejleszthetõségének követelményei.<br>
A II. r. kérelmezõ alapajánlata 314-315. oldalán a megvalósítás eszközeit mutatta be, az ezt tartalommal kitöltõ ajánlati rész hiányzik. A végleges ajánlata 5-6. oldalán szûkszavúan, általánosságban utal a mûszaki feltételek lehetõségeire. A mûszaki szempontokon kívül nem mutatja be konkrét elképzeléseit és javaslatait.<br>
Ehhez képest megállapítható, hogy a többi ajánlattevõ a részszempontban megfogalmazott elvárást jobban kielégítette, így az 1 pont megállapítása alappal nem kifogásolható.<br>
A Via Design Stúdió Kft. alapajánlata 138-142., 143-155., 158-161. oldalán bemutatta a továbbfejlesztés konkrét lehetõségeit, pl. egyedi portelek kifejleszthetõségei és elérhetõségei, felhasználói igényekhez igazodó testreszabási lehetõségek, háttéradatbázisok integrálása. A végleges ajánlata "Szolgáltatási csomagok" részében konkréten bemutatja az elképzeléseit.<br>
A Matávcom Kft. a tárgyalási fordulók között beadott ajánlatkiegészítése 8-11. oldalán bemutatja az új adatleírásokat és kommunikációs modulokat, a vertikális portál kialakítást, a könyvtárakkal, az adatbázisokkal és egyéb szakterületek információs táraival való együttmûködést, központi tájékoztató jellegû adatbázis készítését, statisztikai adatok megjelenítését.<br>
A Döntõbizottság összevetette a II. r. kérelmezõn kívül a többi ajánlattevõ ajánlatának a részszempontok szerinti tartalmi elemeit, és annak alapján úgy ítélte meg, hogy nincs közöttük olyan számottevõ különbség, amely eltérõ értékelési pontszám megállapítására nyújtana alapot.<br>
A Döntõbizottság a II. r. kérelmezõ jogorvoslati kérelmét a fentiek alapján meg nem alapozottnak minõsítette, és ezért azt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság - ajánlatkérõ, illetve a nyertes ajánlattevõk írásbeli, közokiratba, illetve teljes bizonyító erejû magánokiratba foglalt nyilatkozatai alapján - azt állapította meg, hogy ajánlatkérõ és a nyertes ajánlattevõk 2002. május 13-án az eljárást lezáró szerzõdést megkötötték. Az I. r. kérelmezõ jogorvoslati kérelmében vitatta, hogy ezek a szerzõdések, ha létrejöttek is, érvényesek. A Döntõbizottság ezzel kapcsolatban arról tájékoztatja az I. r. kérelmezõt, hogy a Döntõbizottság a rendelkezésére álló bizonyítékok alapján állapította meg a szerzõdések létrejöttét, ezzel szemben ellenbizonyításnak az Áe., illetve a Pp. szabályai alapján van helye. A szerzõdések érvényessége vonatkozásában pedig a Döntõbizottság, figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ára, nem rendelkezik hatáskörrel, az I. r. kérelmezõ ezen igényét az általános hatáskörû bíróság elõtt polgári peres eljárás keretében érvényesítheti.<br>
A Döntõbizottság eljárása során megállapította, hogy a Magyar Köztársaság minisztériumainak felsorolásáról szóló 2002. évi XI. tv. létrehozta az Informatikai és Hírközlési Minisztériumot. E törvény 2. § k) pontja értelmében a hírközlési és az informatikai feladatok - a kormányzati informatikai feladatokat kivéve - az Informatikai és Hírközlési Minisztériumhoz kerülnek. Az Informatikai és Hírközlési Minisztérium tájékoztatása szerint a beszerzés tárgya olyan feladatra vonatkozik, amely nem kormányzati, így átkerült a minisztériumhoz.<br>
Ugyanakkor a Döntõbizottság megítélése szerint, mivel a konkrét közbeszerzési eljárást teljes terjedelmében ajánlatkérõként még az Informatikai Kormánybiztosság folytatta le, amely jelenleg is létezõ és mûködõ szerv, így jogkövetkezmények az általa lefolytatott közbeszerzési eljárás miatt vele szemben alkalmazandók.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ban biztosított hatáskörében eljárva a Kbt. 88. § (1) bekezdés d) pontja alapján állapította meg - a fenti indoklásra tekintettel -, hogy ajánlatkérõ megsértette a Kbt. 26. §.(6) bekezdésére tekintettel a 26. § (2) bekezdését és a 61. § (1) bekezdését. Erre tekintettel a Döntõbizottság a Kbt. 88. § (1) bekezdés f) pontja alapján szabott ki bírságot az ajánlatkérõvel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, amely jelenleg 1 M Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése pedig az alábbiakat írja elõ: "A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Döntõbizottság a bírság kiszabása során értékelte azt a körülményt, hogy az ajánlatkérõ terhére megállapított jogsértések alapvetõen eljárásjogi jellegûek és kisebb súlyúak, erre tekintettel a bírság összegét 1 M Ft-ban állapította meg.<br>
A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a megállapított jogszabálysértésért felelõs személye, figyelemmel arra, hogy ajánlatkérõnek és megbízottjának a képviselõi egyaránt részt vettek az eljárás jogszabálysértõnek minõsített részeiben.<br>
A Döntõbizottság eljárása során ideiglenes intézkedést nem hozott, a jogorvoslati kérelmek benyújtásának idõpontjában rendelkezésre álló adatok alapján annak törvényi feltételei nem voltak megállapíthatóak, illetve az eljárást lezáró szerzõdés 2002. május 13-án megkötésre került.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(l) bekezdés h) pontja alapján rendelkezett az eljárási költségek viselésérõl, a bírósági jogorvoslatot a Kbt. 89-90. §-a biztosítja.<br>
<br>
Budapest, 2002. június 25.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>