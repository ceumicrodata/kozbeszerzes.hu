<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6102)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.261/16/2002.<br>
<br>
Tárgy: az Immoferno Kft. jogorvoslati kérelme a Kincstári Vagyoni Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Immoferno Kft. (1023 Budapest, Kapitány u. 6. IV/3., a továbbiakban: kérelmezõ) jogorvoslati kérelmét, amelyet a Kincstári Vagyoni Igazgatóság (1054 Budapest, Zoltán u. 16., a továbbiakban ajánlatkérõ) "legalább 800 m2-es vendégház és iroda céljára alkalmas ingatlan vásárlása" tárgyú közbeszerzési eljárása ellen nyújtott be, elutasítja.<br>
Az eljárási díjat a kérelmezõ, a jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2002. április 3-án részvételi felhívást tett közzé hirdetmény közzétételével induló tárgyalásos közbeszerzési eljárás lefolytatására a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés c) pontjára alapítottan. A részvételi felhívás szerint az eljárás során az ajánlatkérõ megbízásából a Miniszterelnökség Közbeszerzési és Gazdasági Igazgatósága (a továbbiakban: lebonyolító) jár el.<br>
A beszerzés tárgyát az alábbiak szerint határozta meg az ajánlatkérõ: legalább 800 m2-es vendégház és iroda céljára alkalmas ingatlan vásárlása, a mûszaki követelményeket a segédlet tartalmazza, a teljesítés helyeként Budapest II., III., XI. vagy XII. kerületet jelölte meg.<br>
A részvételi felhívás 4. pontja szerint a teljesítés határideje vagy a szerzõdés idõtartama: 2002. április 30.<br>
A meghívni kívánt ajánlattevõk keretszáma öt volt.<br>
A részvételi felhívás 6. a) pontja szerint a részvételi jelentkezés határideje: a hirdetmény megjelenését követõ elsõ naptól számított 26. nap 10 óra. Amennyiben ez a nap nem munkanap, akkor az ezt követõ elsõ munkanap 10.00 óra.<br>
A 7. pont szerint a részvételi jelentkezésekkel kapcsolatos eredményhirdetés idõpontja: a részvételi jelentkezések bontását követõ elsõ munkanaptól számított 5. munkanap 10.00 óra.<br>
Az ajánlatkérõ részvételi segédletet is készített, amely tartalmazta az ingatlannal szembeni elvárásokat, a jelentkezés benyújtásával kapcsolatos tartalmi és formai követelményeket.<br>
A részvételi jelentkezések bontására 2002. április 29-én 10.00 órakor került sor, részvételi jelentkezést nyújtottak be eddig az idõpontig a következõk: EXODUS Kft. és Horváth Róbert közösen, Hotel Queen Mary Kft., a TLA Kft., a T-COM Kft. és az IMAX Kft. közösen, Military-Bau Kft., B Consulting Service Vagyonvédelmi Kft.<br>
A lebonyolító 2002. április 29-én kezdeményezte a Közbeszerzési Értesítõ szerkesztõbizottságánál a részvételi felhívás módosítására vonatkozó hirdetmény közzétételét a teljesítés határideje vagy a szerzõdés idõtartama tekintetében, az új idõpont 2002. május 30.<br>
Részvételi jelentkezését nyújtott be a Dr. Kéri-Dr. Hazai Ügyvédi Iroda is 2002. április 29-én, de 10.00 óra után.<br>
Kérelmezõ 2002. április 30-án 9 óra 38 perckor nyújtotta be a részvételi jelentkezését, amelyet a lebonyolító átvételi elismervény ellenében átvett, rögzítve az elismervényen az átvétel idõpontját valamint azt, hogy az átvétel határideje 2002. április 29. 10.00 óra volt.<br>
A részvételi szakaszt lezáró döntést az ajánlatkérõ vezérigazgatója hozta meg, ezt hirdette ki 2002. május 10-én a lebonyolító, e szerint minden, a részvételi jelentkezést 2002. április 29-én 10.00 óráig benyújtó jelentkezõt alkalmasnak minõsített.<br>
A kérelmezõ 2002. május 8-án nyújtott be kérelmet a Döntõbizottsághoz, amelyet a jogorvoslati eljárás során tartott tárgyaláson kiegészített és pontosított. Kérte, hogy a Döntõbizottság állapítsa meg a jogsértést, az ajánlatkérõ addig hozott döntéseit semmisítse meg, kötelezze az ajánlatkérõt a Kbt.-nek megfelelõ eljárásra, és kötelezze a jogorvoslati eljárással kapcsolatos költségek megtérítésére. Ideiglenes intézkedésként kérte a szerzõdés megkötésének megtiltását. Kérelme indokául elõadta, hogy a részvételi felhívás és a részvételi segédlet egyes elõírásait sérelmezi az alábbiak szerint.<br>
Az ajánlatkérõ a részvételi jelentkezési határidõt ellentmondásosan és a Kbt. szabályaival ellentétesen állapította meg. A teljesítés határidejeként megjelölt 2002. április 30-i idõpont nem minõsülhet a szerzõdéskötés idõpontjának, ezért jogosan feltételezték, hogy az eljárás ezen szakaszában a teljesítést a részvételi jelentkezés benyújtása jelenti, ennek határideje pedig a részvételi felhívás 4. pontja szerint 2002. április 30. volt.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdésébe ütközik a részvételi felhívás 4. pontja, mivel az itt meghatározott idõponttal nincs meg a nyolcnapos idõköz az eredményhirdetés és a szerzõdés megkötésének idõpontja között.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdésében foglaltakat is megsértette az ajánlatkérõ, mivel a segédletet nem a részvételi felhívás napján, hanem április 4-én bocsátotta ki. Nem tartalmazza a segédletben lévõ részvételi felhívás a hirdetmény feladásának és kézhezvételének napját sem, tehát hiányos. A segédlet kibocsátásától számított 26. nap 2002. április 30. volt, ami szintén megegyezik a részvételi felhívás 4. pontjában meghatározott idõponttal. Mindezen félreérthetõ, ellentmondásos, jogsértõ elõírások, idõpontok alapján értelmezték úgy, hogy a részvételi jelentkezés benyújtásának határideje 2002. április 30. 10.00 óra.<br>
Elõadta, hogy 2002. április 30-án szerzett tudomást arról, hogy a részvételi felhívás 4. pontjában foglaltaktól eltérõen a teljesítés végsõ határideje nem április 30. 10.00 óra, hanem 2002. április 29. 10.00 óra.<br>
A jogorvoslati eljárás során tartott tárgyaláson kifejtette azt is, hogy ha az ajánlatkérõ egyértelmûen elkésettnek tekintette 2002. április 30-án a részvételi jelentkezésüket, át sem kellett volna vennie azt, ezzel is jogsértést követett el.<br>
Az ajánlatkérõ észrevétele szerint a kérelmezõ alapvetõen azt a tényt támadja, hogy az általa benyújtott részvételi jelentkezést elkésettnek tekintette a lebonyolító, így azt az eljárásba nem fogadta be. Elõadta, hogy a bontásra az ajánlatkérõ képviselõi nem kaptak meghívást, azon nem vettek részt. A lebonyolító a bontási jegyzõkönyvet megküldte, de összefoglaló jelentést, döntés-elõkészítõ javaslatot nem készített. A jogorvoslati eljárás tárgyát képezõ folyamatról az ajánlatkérõt nem tájékoztatta, így a részvételi szakasz elbírálásakor arról tudomása nem lehetett. Az lebonyolító készítette el a részvételi felhívást és a segédletet, végezte az eljárás lebonyolítását, saját hatáskörben hozott döntéseket, ezért felkérte, hogy a Döntõbizottság elõtt az ebbõl adódó kötelezettségeket, jogkövetkezményeket viselje.<br>
A lebonyolító az észrevételében elõadta, hogy annak nincs jogi relevanciája, hogy a segédleten nem a felhívás megjelenésének idõpontja szerepel. Nem kell a segédletben a hirdetmény feladásának és átvételének idõpontját sem feltüntetni, erre nincs elõírás a Kbt.-ben. E körülményeknek nincs semmilyen összefüggésük azzal, hogy a kérelmezõ saját mulasztására visszavezethetõ ok miatt nem nyújtotta be a jelentkezését az erre biztosított határidõben. A kérelem alaptalan, mert valamennyi vélt jogsértés a Kbt. hibás értelmezésébõl fakad. Elõadta, hogy amikor a kérelmezõ képviselõje a segédletet átvette, akkor tájékoztatták arról, hogy a részvételi jelentkezések benyújtásának határideje 2002. április 29. 10 óra volt.<br>
Egyéb érdekeltként a Dr. Kéri-Dr. Hazai Ügyvédi Iroda tett észrevételt, amelyben egyetértett a kérelmezõ jogorvoslati kérelmében foglaltakkal, és a közbeszerzési eljárás során általa tapasztaltakkal is alátámasztotta a kérelmezõ által elõadottakat. Indítványozta, hogy a Döntõbizottság hivatalból vizsgálja ki a közbeszerzési eljárás szabálytalanságait.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre, ezt a jogorvoslati kérelem minden kérelmi eleme tekintetében külön vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság álláspontja szerint a Kbt. kétféle határidõt állapít meg jogorvoslati kérelem benyújtásával kapcsolatban. A kilencvennapos (objektív) határidõt a jogsértõ esemény bekövetkezésétõl kell számítani, a Kbt. három eseménnyel kapcsolatban meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a tizenöt napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.<br>
Kérelmezõ kifejezett nyilatkozata szerint a részvételi felhívás és a részvételi segédlet egyes - általa jogsértõnek vélt - elõírásait támadta a kérelmében.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont 2002. április 29. volt, így a kérelem benyújtása ehhez az idõponthoz képest számított kilencvennapos határidõben történt meg.<br>
A kérelmezõ nyilatkozata szerint a részvételi felhívást 2002. április 10-én olvasta, és a részvételi segédletet 2002. április 11-én vette át a lebonyolítótól, ekkor a kérelmezõ már bizonyítottan ismerte azok tartalmát. A Döntõbizottság álláspontja szerint ez a két idõpont a felhívással, illetve a segédlettel kapcsolatos vélt jogsértések tudomásra jutásának ideje. Ezen idõpontokhoz képest a jogorvoslati kérelem benyújtásának határideje 2002. április 25-én, illetve április 26-án lejárt, így a kérelem a jogvesztõ határidõn túl került benyújtásra.<br>
A Döntõbizottság nem fogadta el a kérelmezõ álláspontját, miszerint a szubjektív határidõ kezdete 2002. április 30., mivel ekkor szerzett arról tudomást, hogy a részvételi jelentkezési határidõ 2002. április 29. 10.00 óra volt. A részvételi felhívás és a segédlet tartalmát ugyanis már a fentiekben megjelölt korábbi idõpontban ismerte a kérelmezõ, annak pedig nincs relevanciája, hogy a kérelmezõ a Kbt. fogalmait, a részvételi jelentkezési határidõt tévesen értelmezte, és ennek következtében egy nappal késõbbi idõpontra számolta ki a részvételi jelentkezési határidõt, ez a körülmény a felhívással és a segédlettel kapcsolatos vélt jogsértések tudomásra jutásának idõpontját nem változtatja meg.<br>
Megjegyzi a Döntõbizottság - anélkül, hogy tartalmi vizsgálatot folytatna -, hogy a részvételi felhívás 6. a) pontja alapján a részvételi jelentkezések benyújtásának határideje 2002. április 29. 10.00 óra volt.<br>
A jogorvoslati eljárás során tartott tárgyaláson a kérelmezõ a kérelmét kiegészítette azzal, hogy az elkésettnek minõsített részvételi jelentkezése átvétele is jogsértõ volt.<br>
A kérelmezõ 2002. április 30-án nyújtotta be a részvételi jelentkezését, a jogorvoslati kérelmében nem sérelmezte azt, hogy az ajánlatkérõ átvette a részvételi jelentkezését, ezt csak a jogorvoslati eljárás során 2002. május 27-én tartott tárgyaláson kifogásolta.<br>
A kérelmezõnek a vélt jogsértés 2002. április 30-án jutott a tudomására. Ezen idõponthoz képest az erre vonatkozó jogorvoslati kérelem benyújtásának határideje 2002. május 15-én lejárt, így az erre vonatkozó kérelem a jogvesztõ határidõn túl került elõterjesztésre.<br>
A fentiek alapján a Döntõbizottság megállapította, hogy a jogorvoslati kérelem elkésett, ezért az érdemi vizsgálatának eljárásjogi akadálya van.<br>
Rámutat a Döntõbizottság, hogy nem volt jogsértõ az ajánlatkérõnek az az eljárása, hogy az elkésetten benyújtott részvételi jelentkezést átvételi elismervény ellenében átvette. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdésében foglalt elõírásából egyértelmûen következik, hogy az elkésetten benyújtott részvételi jelentkezést is át kell vennie.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerint jogkövetkezményt alkalmazta, figyelemmel a Kbt. 79. § (7) bekezdésében foglaltakra is.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiek alapján a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 4.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>