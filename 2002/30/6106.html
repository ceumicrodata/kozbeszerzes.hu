<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6106)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.295/16/2002.<br>
<br>
Tárgy: a Keviterv Plusz Kft. jogorvoslati kérelme Nagykõrös Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Keviterv Plusz Komplex Vállalkozási Kft. (3627 Miskolc, Katalin u. 1., képviseli: dr. Boholy György ügyvéd, 3530 Miskolc, Szemere u. 26., a továbbiakban: kérelmezõ) kérelmének, melyet Nagykõrös Város Önkormányzata (2750 Nagykõrös, Szabadság tér 5., képviseli: dr. Fazekasné dr. Vászin Edit ügyvéd, 2700 Cegléd, Bercsényi u. 29., a továbbiakban: ajánlatkérõ) "belterületi szennyvízhálózat bõvítéséhez tanulmány, vízjogi engedélyezési, vízjogi létesítési terv és tender-tervdokumentáció készítése" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) és (5) bekezdésére és az 52. § (2) bekezdés b) pontjára tekintettel a Kbt. 52. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti, és ajánlatkérõvel szemben 1 000 000 Ft, azaz egymillió forint, Kósa István polgármesterrel szemben pedig 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. Kötelezi továbbá ajánlatkérõt és Kósa István polgármestert, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. március 27-én ajánlati felhívást tett közzé a Közbeszerzési Értesítõ 13. számában nyílt eljárás megindítására (2176/2002) a rendelkezõ részben írt tárgyban.<br>
A felhívás 3. a) pontja azt is tartalmazta, hogy "az engedélyek beszerzése, valamint a pénzügyi támogatás megszerzéséhez szükséges dokumentációk elkészítése az ajánlati dokumentációban részletezett szempontok szerint ajánlattevõ feladata. Ugyanitt írta elõ azt is ajánlatkérõ, hogy a beszerzés mennyisége: 75 km hosszúságú alapvetõen gravitációs szennyvízcsatorna, tervezõi javaslat szerint gravitációs nyomott szennyvízcsatorna-hálózat tervezése a szükséges átemelõkkel, valamint 5000 db új házi bekötõvezeték tervezése a telekhatáron belülre 1,0 m-re. Leszállítandó terv példányszáma: 12 példány engedélyezési, megvalósíthatósági tanulmány és tender-dokumentáció."<br>
Ajánlatkérõ az ajánlati felhívás mellett dokumentációt is készített:<br>
Ajánlatkérõ 2002. március 1-jén a 6/2002. (III. 1.) ÖT. számú rendeletével módosította a 22/1996. (XI. 7.) ÖT számú rendeletét, mely a közbeszerzési eljárás kiírásáról és elbírálásával összefüggõ részletes szabályokról tartalmaz rendelkezéseket.<br>
E módosított rendelet 5. § (8) bekezdése szerint a közbeszerzési eljárást lezáró határozatot Nagykõrös város polgármestere hozza meg. Ugyenezen 5. § (9) bekezdése szerint a helyi közbeszerzési eljárásban részt vevõk összeférhetetlenségére és az ellenõrzés kérdésére a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglaltakat kell alkalmazni.<br>
Az "ajánlatkérési dokumentáció" mellékletét képezte 2 db helyszínrajz. Ezek közül az egyik a meglévõ és tervezett városi ivóvízhálózatról készített, M = 1:5000 léptékû átnézeti helyszínrajz (a másik a meglévõ csatornahálózat helyszínrajza). A városi ivóvízhálózat bõvítése tárgyában a Víziterv Consult Kft. készítette 2001. áprilisában a 863-as tervszámon a vízjogi létesítési engedélyezési tervdokumentációt a Kõrösi Vagyonkezelõ Rt. (Nagykõrös) megrendelésére. Ennek az egyik tervlapja - "átnézeti helyszínrajz C változat" - került csatolásra a jelen közbeszerzési eljárásban kiadott dokumentációba.<br>
A 2002. május 8-i ajánlattételi határidõig hét ajánlat érkezett, melyet a kérelmezõ, a Mélyépterv Rt., a Víz- és Környezetgazdálkodási Kft., a Víziterv Consult Kft., a Keviterv Akva Mérnöki Kft., a FÖMTERV Rt. és a Benkó Mérnöki Bt. nyújtottak be.<br>
Az ajánlatkérõ az ajánlatok felbontásakor az ajánlatokat csak formai szempontból vizsgálta. Ebben a körben megállapította, hogy valamennyi "ajánlattevõ" jogosult volt az ajánlat benyújtására.<br>
A 2002. február 20-án megkötött megbízási szerzõdés alapján bonyolítói feladatokat ellátó ZM Projekt Beruházó Kft. mint bonyolító 2002. május 13-án készített szakvéleményt, és ennek alapján három érvényes ajánlatot hasonlított össze, majd azt javasolta a döntésre jogosultnak, hogy nyertesként a Víziterv Consult Kft.-t hirdesse ki.<br>
2002. május 14-én az ajánlatkérõ háromtagú bizottsága elfogadta a megbízott értékelését, majd 2002. május 16-án a döntésre jogosult polgármester elfogadva a javaslatot meghozta az eljárást lezáró döntését, mely szerint a közbeszerzési eljárás nyertese a Víziterv Consult Kft.<br>
Ajánlatkérõ az érvényesség és az alkalmasság körében hozott döntésérõl 2002. május 15-én kelt levéllel értesítette az ajánlattevõket. Ebbõl értesült a kérelmezõ is arról, hogy az õ ajánlatához hasonlóan a Víziterv Consult Kft. ajánlata is érvényes és az alkalmassági feltételeknek is megfelelt.<br>
A nyilvános eredményhirdetésre 2002. május 22-én került sor, ahol az összegzést ismertette ajánlatkérõ. Az eredményhirdetésen kérelmezõ nem jelent meg.<br>
Az összegzést és az eredményhirdetési jegyzõkönyvet 2002. május 24-én küldték meg a három - érdemben is elbírált - ajánlattevõnek, és a Közbeszerzési Értesítõben való közzétételrõl is intézkedett ajánlatkérõ.<br>
A szerzõdéskötésre az idõközben megindított jogorvoslati eljárásra, valamint az annak keretében hozott ideiglenes intézkedésre tekintettel nem került sor.<br>
Kérelmezõ a 2002. május 24-én benyújtott jogorvoslati kérelmét a Döntõbizottság felhívására 2002. május 30-án hiánypótlás keretében kiegészítette. Ebben kérte a jogorvoslati eljárás keretében a közbeszerzési eljárás felfüggesztését, valamint az ajánlatkérõ eljárást lezáró döntésének megsemmisítését. Arra az esetre, amennyiben az ajánlatkérõ a Víziterv Consult Kft.-t hirdette ki nyertesnek, kérte a szerzõdéskötés megtiltását is. Kérelmét alapvetõen azzal indokolta, hogy amennyiben a Víziterv Consult Kft. az eljárás nyertese, akkor az jogszabálysértõ módon került megállapításra, mert álláspontja szerint a nevezett kft. ajánlata érvénytelen, tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján a közbeszerzési eljárásban nem vehet részt. Ezt azzal indokolta, hogy álláspontja szerint a Víziterv Consult Kft. készítette az eljárásban a közreadott dokumentáció egy részét, így az ajánlatkérõ által bevont személynek tekintendõ. Kérelmét a tárgyaláson változatlanul fenntartva nyilatkozott egy korábbi döntõbizottsági eljárásra, melynek következtében az elsõ fokon eljáró Fõvárosi Bíróság, majd a másodfokon eljáró Legfelsõbb Bíróság is megerõsítette álláspontjukat, melynek értelmében a dokumentáció részét képezõ terv készítõje a közbeszerzési eljárásban összeférhetetlennek minõsül. A Kbt. vonatkozó rendelkezése értelmében az ilyen esetekben az alapelv sérelme megállapítható, és az ajánlattételbõl az adott fél kizárható.<br>
A tárgyaláson megismerve az ajánlatkérõ és a Víziterv Consult Kft. nyilatkozatát elõadta azt is, hogy a korábbi vízjogi engedélyezési terv kapcsán juthatott a nyertes ajánlattevõ olyan többletinformációhoz, melynek következtében az esélyegyenlõség elve sérülhetett. Indítványozta azt a tárgyaláson, hogy a Döntõbizottság szerezze be a vízjogi engedélyezési tervet az ajánlatkérõtõl, és azt vizsgálja meg az abban lévõ információk vonatkozásában. Elõadta azt is, hogy álláspontja szerint a korábbi geológiai, geodéziai felmérés, a talajmechanikai szakvélemény, és fúrások eredményei szolgáltattak olyan többletinformációt a Víziterv Consult Kft. részére, amikor az ivóvízhálózat vízjogi engedélyezési tervét készítette, hogy ezzel jutott többletinformációhoz a jelen közbeszerzési eljárás vonatkozásában.<br>
A Döntõbizottság a jogorvoslati eljárás keretében a 2002. június 6-án kelt D.295/10/2002. számú határozatával ideiglenes intézkedéssel a szerzõdés megkötését megtiltotta.<br>
Ajánlatkérõ nevében a többször módosított 22/1996. (XI. 7.) ÖT számú rendelet 5. § (8) bekezdése szerint a polgármester mint a közbeszerzési eljárást lezáró határozat meghozatalára jogosult döntéshozó írásbeli észrevételében úgy nyilatkozott, hogy kéri a megalapozatlan jogorvoslati kérelem elutasítását. Ezt azzal indokolta, hogy az ajánlati felhívási dokumentációt a megállapodásban megbízott bonyolító állította össze az ajánlatkérõ által átadott tervek és adatok alapján: A kérelmezõ által kifogásolt helyszínrajzot abból a célból adták át a bonyolító részére, hogy az ajánlattevõket informálja a tervezési határon belül a telkek és utcák valóságos elhelyezkedésérõl a közmûbekötések miatt. Ezt a tervlapot az ivóvízhálózat tervezésének részeként készítette a Víziterv Consult Kft. 2000-2001-ben. A közbeszerzés tárgyában a Víziterv Consult Kft. semmiféle tervezési vagy egyéb feladatot nem végzett ajánlatkérõnél, így nem tartozik a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdésének hatálya alá. Elõadta azt is nyilatkozatában, hogy az ajánlattevõk egyenlõ eséllyel vehettek részt az eljárásban, figyelembe véve azt, hogy az ajánlatkérõ a tervezési munkához díjmentesen szolgáltatja a város alaptérképét. Erre tekintettel a Víziterv Consult Kft. korábbi munkavégzése a számára nem biztosít elõnyt. Azt is nyilatkozta, hogy a jogorvoslati eljárásra tekintettel a nyertessel a szerzõdést egyenlõre nem köti meg. Írásos észrevételét a tárgyaláson változatlanul fenntartva azt is nyilatkozta, hogy a közbeszerzés tárgyával nem volt kapcsolatban a Víziterv Consult Kft.-nek a beadott közmûterve. Az ivóvízhálózat helyszínrajza információt szolgáltatott minden ajánlattevõ számára és ezt díjmentesen ajánlották fel a részükre. Azt is nyilatkozta, hogy tévedésbõl került be a dokumentációba a kérdéses helyszínrajz. Ennek alátámasztására úgy nyilatkozott, hogy ajánlatkérõnek nem volt fogalma arról, hogy ki fogja a dokumentációt kiváltani, kik lesznek a potenciális ajánlattevõk. Ha tisztában lettek volna azzal, hogy a Víziterv Consult Kft. is pályázik, akkor ez<br>
t a tervlapot nem tették volna be a dokumentációba. Azt is nyilatkozta a tárgyaláson, hogy a vízjogi létesítési engedély, illetve annak a tartalmáról szóló 18/1996. (VI. 13.) KHVM rendelet szabályozza, hogy egy ilyen engedélynek miket kell tartalmaznia. Álláspontja szerint lényeges eltérés van a csatornára vonatkozó és az ivóvízellátásra szóló tervek között. Erre tekintettel nem állapítható meg az összefüggés, illetve a jogosulatlan többletinformáció-szerzés a nyertesnek kihirdetett ajánlattevõ részérõl. E témakörben elõadta azt is, hogy a korábbi engedélyek, amik 1-1 1/2 éve készültek már elavultnak tekinthetõk, és jelen ügyben nem használhatók, azaz tartalmi összefüggésben sem hozhatóak a jelen közbeszerzési eljárás tárgyával az idõ múlására való tekintettel sem. Az a legfrissebb térkép a városról, amit legutóbb elkészítettek, és amit az ajánlattevõk részére átadtak, az ingatlanok és az utcák jelenlegi állapotát tartalmazza. Ennek aktualizálása is a nyertes részére feladat lett volna. Nem vitatta azt a tényt sem a tárgyaláson, hogy az önkormányzat mint ajánlatkérõ részérõl került a dokumentációhoz csatolásra a Kõrösi Vagyonkezelõ által részükre átadott, a kérelmezõ által kifogásolt helyszínrajz. Határozottan állította, hogy annak a készítõjével korábban kapcsolatban nem álltak, õt nem ismerték. Rendelkezésre állt ez a térkép, ezért az ajánlattétel megkönnyítése érdekében minden ajánlattevõnek a rendelkezésére bocsátották a dokumentációval együtt.<br>
Az ügyben érdekelt felek közül a Víz- és Környezetgazdálkodási Kft. úgy nyilatkozott, hogy egyetért a jogorvoslati kérelemben írtakkal. Álláspontja szerint a Víziterv Consult Kft. helyszínrajza a dokumentáció részét képezte. Azt is nyilatkozta, hogy a nyertes elõnybe került minden más ajánlattevõvel szemben, mert rendelkezik a városi tervezési alaptérkép digitalizált állományával is, amit a jelen beszerzésnél fel tud használni.<br>
A Víziterv Consult Kft. mint nyertesnek kihirdetett ajánlattevõ írásban kérte a megalapozatlan jogorvoslati kérelem elutasítását. Azt nyilatkozta, hogy társaságuk sem az ajánlati felhívás, sem annak mellékletét képezõ dokumentációs anyag elkészítésében nem vett részt. Azt elismerte, hogy az ajánlatkérõ által a dokumentációhoz csatolt ivóvízhálózat helyszínrajzát a KÖVA Rt. által megrendelt ivóvízhálózat bõvítésének engedélyezési dokumentációjához õk készítették 2000-2001. években. E helyszínrajznak az alapját a Nagykõrös Város Önkormányzata irattárában lévõ városi 1:5000 méretarányú térkép, valamint a meglévõ közmûveket és vízhálózatot tartalmazó helyszínrajzok képezték. Észrevételében azt is nyilatkozta, hogy az ivóvízhálózat tervezési munkák elkészítéséhez olyan - a városi közmû alaptérképeket kiegészítõ - geodéziai felméréseket végeztek, amelyek egyértelmûen csak az ivóvízhálózat tervezési munkáihoz voltak szükségesek. Az ivóvízhálózat engedélyezési tervének elkészítése során külön talajmechanikai fúrások és talajmechanikai szakvélemény nem készült, csak egy általános területismertetõ szakvélemény, ami a szennyvízhálózat tervezési munkáihoz nem elegendõ. Ezzel kapcsolatban azt is nyilatkozta, hogy a jelen közbeszerzési eljárás nyertesének a szennyvízcsatorna tervezéséhez teljes körû geodéziai felmérést és talajmechanikai fúrások alapján részletes geotechnikai szakvéleményt kell készíttetnie. Véleménye szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ában felsorolt egyetlen összeférhetetlenségi ok sem áll fenn vele szemben, ezért jogszerûen vett részt a jelen közbeszerzési eljárásban. Mivel a társaságuk sem a szennyvízcsatorna-hálózat, sem a szennyvíztisztító telep tervezésében és egyéb szolgáltatás jellegû tevékenységében nem vett részt, ezért kizárt esetükben az esélyegyenlõség megsértése.<br>
Írásos észrevételüket a tárgyaláson változatlanul fenntartva elõadta, hogy álláspontjuk szerint kérelmezõ által hivatkozott Legfelsõbb Bírósági ítélet nem hasonlítható össze a jelen eljárásban fennforgó esettel, az teljesen másra vonatkozott. Véleménye szerint a Döntõbizottságnak a hivatkozott Legfelsõbb Bírósági ítéletre is tekintettel elsõdlegesen azt kell vizsgálnia, hogy a korábbi tervezés tárgya - ivóvízhálózat tervezése - összefüggésbe hozható-e a jelen közbeszerzés tárgyával, ami viszont csatornázás tervezésére vonatkozik. Kérdésre a tárgyaláson azt is nyilatkozta, hogy a dokumentáció átvételekor észlelték azt, hogy az általuk készített korábbi térkép a dokumentáció részét képezi. Ennek nem tulajdonítottak jelentõséget, és ezért nyújtották be a pályázatukat tekintettel arra, hogy ez a térkép csak az ingatlanok elhelyezkedésérõl, illetve az utcák kialakításáról adott minden ajánlattevõ részére információt, így többletinformációhoz õket nem jutathatta, tehát az összeférhetetlenség a vonatkozásukban nem állapítható meg. Határozottan állította azt is, hogy a korábbi terv készítése során geodéziai felmérés nem készült, amit az is bizonyít, hogy az ivóvízhálózat engedélyezési tervének készítése során külön talajmechanikai fúrások és talajmechanikai szakvélemény nem készült, csak egy általános területismertetõ vélemény, amely a szennyvízhálózat tervezési munkáihoz nem elegendõ.<br>
A Döntõbizottság a rendelkezésére álló iratok, dokumentumok írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem alapos és ajánlatkérõ megsértette a határozat rendelkezõ részében írtakat.<br>
A Döntõbizottságnak a jogorvoslati eljárás keretében elsõdlegesen alapvetõen azt kellett vizsgálnia, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ában megfogalmazott összeférhetetlenségi szabályok megszegése fellelhetõ-e az ajánlatkérõ közbeszerzési eljárása során, illetve annak kapcsán hozott döntései jogszerûek-e. A Döntõbizottság az eljárás keretében az ajánlatkérõ és a Víziterv Consult Kft. által is elismerten megállapította kétséget kizáróan tényként, hogy a jogorvoslati kérelemben kifogásolt terv készítõje azonos az eljárás egyik résztvevõjével, nevezetesen a Víziterv Consult Kft.-vel, akit az ajánlatkérõ az eljárás nyertesének hirdetett ki.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdései az alábbiakat tartalmazzák:<br>
Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója."<br>
"(5) Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet."<br>
Fenti szabályt figyelembe véve a Döntõbizottság álláspontja szerint azzal, hogy az ajánlatkérõ a dokumentáció részévé tette a Víziterv Consult Kft. által korábban készített tervlapot, az ajánlatkérõ által az eljárásba bevont személynek minõsül annak ellenére, hogy a Víziterv Consult Kft. nem a tervezett beruházáshoz (csatornaépítés), hanem az ivóvízhálózat bõvítéséhez készítette el korábban ezt a tervet. E tényen az sem változtat, hogy a Víziterv Consult Kft. hozzájárulásával vagy a nélkül történt-e a jelen közbeszerzési eljárásba a bevonása.<br>
Ezen álláspont kialakításánál a Döntõbizottság figyelembe vette azt az ajánlatkérõi nyilatkozatot is, mely szerint ajánlatkérõ, amennyiben tisztában lett volna azzal, hogy a dokumentációt a Víziterv Consult Kft. is megvásárolja és ezzel potenciális ajánlattevõvé válik, akkor ezt a tervlapot a dokumentációba nem helyezte volna el.<br>
A Döntõbizottság álláspontja szerint nem menti ajánlatkérõ felelõsségét az sem, hogy nem körültekintõen járt el a dokumentáció összeállításakor, és az sem, hogy a kérdéses tervlapot ajánlatkérõ az azt korábban elkészíttetõ Kõrösi Vagyonkezelõ Rt.-tõl szerezte meg és helyezte el a dokumentációban.<br>
A Döntõbizottság álláspontja szerint az összeférhetetlenségi szabály fennálltát megalapozza az is, hogy a nyertes számára valós elõnyt jelentett a korábbi tervezési munka. Erre utal az írásban tett kérdések és válaszok között fellelhetõ 8. és 9. pontban foglaltak is, mely szerint az ajánlattevõ igényét fejezte ki a helyszínrajz digitális formában való átvételére, ami a tervezési munkát (a beszerzés tárgyának megvalósítását) jelentõsen megkönnyíti. A jogorvoslati eljárás során megállapítást nyert az is, hogy a nyertesnek kihirdetett ajánlattevõ számára rendelkezésre álltak ezek a korábbi tervek, tehát az õ számára a munka teljesítése lényegesen egyszerûbbé vált. Erre tekintettel kétséget kizáróan megállapítható, hogy az ajánlattevõk esélyegyenlõsége sérült.<br>
A beszerzett iratokból a Döntõbizottság kétséget kizáróan azt is megállapította, hogy formailag nem vitatható, hogy a nyertes által készített tervlap volt az, amelyet ajánlatkérõ az általa szükségesnek tartott, naprakész információk közlése céljából ajánlattevõknek a dokumentáció formájában biztosított.<br>
Annak a kérdésnek a vizsgálata során, hogy valóban jelentett-e elõnyt a nyertes számára a jelen beszerzés teljesítésében a korábbi tervezõi tevékenység a Döntõbizottság a következõ álláspontra helyezkedett:<br>
Nyertesnek kihirdetett ajánlattevõ által 2001. februárban készített, az ivóvízhálózat bõvítésére vonatkozó vízjogi létesítési engedélyezési terv ugyanarra a területre készült, mint amelyen a jelen beszerzés tárgyaként kell tervezést végezni. Az is megállapítható, hogy tartalmilag részei voltak a tervezési alapadatok, a meglévõ létesítmények ismertetése. Az eljárás során bebizonyosodott az is, hogy talajmechanikai fúrások és részletes talajmechanikai szakvélemények ugyan nem készültek, de geotechnikai szakvélemény (Geohidro Geotechnikai Kft.) készült, ami szöveges, illetve rajzi része volt a vízjogi létesítési engedélyezési tervnek. A területismertetõ szakvélemény a tervezési területet 8 kisebb részre bontotta, és a korábbi feltárásokra támaszkodva adott ismertetést a talajszerkezetrõl és a talajvíz elhelyezkedésérõl.<br>
A jelen beszerzés tárgya az ajánlati felhívás 3. a) pontjában és az ajánlatkérõi dokumentáció 1.2. pontjában került részletezésre. E szerint az elvi vízjogi és létesítési engedélyezési tervek készítése is a nyertes feladatát képezi. Ezek kötelezõ tartalmát a 18/1996. (VI. 13.) KHVM rendelet szabályozza.<br>
Az elvi vízjogi engedélyezési tervnek is részét képezi az elõzetesen történt vizsgálatok eredménye, a területen elhelyezkedõ érintett létesítmények rajzi és szöveges ismertetése (1. sz. melléklet).<br>
A rendelet 2. sz. melléklet III. fejezete határozza meg a létesítési engedélyezési terv tatalmát, szöveges (mûszaki leírás) és rajzi követelményét. Ezek között szintén szerepel a terület meglévõ létesítményének rajzi feldolgozása.<br>
Ezen tényekre is tekintettel a Döntõbizottság megállapította a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés szerinti összeférhetetlenséget, mely az (5) bekezdésre figyelemmel az ajánlat érvénytelenségének megállapítását kell hogy maga után vonja.<br>
A Döntõbizottság a felek által is hivatkozott korábbi jogorvoslati határozat, illetve annak kapcsán keletkezett elsõ és másodfokú bíróságok ítéleteiben megfogalmazottakhoz hasonlóan megállapította a vonatkozó fentebb idézett rendelkezések alapján, hogy az ajánlati felhívás részét képezte az az engedélyezési dokumentáció, amelyet részben a Víziterv Consult Kft. készített. Azzal, hogy az ajánlatkérõ ezt a dokumentáció részévé tette a közbeszerzési eljárása során és azt gyakorlatilag felhasználta - függetlenül a Víziterv Consult Kft. szándékától - õt a dokumentáció egy részének készítõjévé tette, ezért ajánlatkérõ ezzel automatikusan a potenciális ajánlattevõk sorából a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésére tekintettel õt kizárta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ezen és fentebb idézett jogszabályokat összevetve a történeti tényállással megállapítható, hogy ajánlatkérõ a Víziterv Consult Kft. korábban készített tervrészét a dokumentáció részévé tette, ezért a nevezett Kft. ajánlatát ki kellett volna zárnia a további eljárásból, azt nem értékelhette volna.<br>
E megállapítást csak megerõsíti az ajánlatkérõ által a Döntõbizottsághoz becsatolt fentebb hivatkozott önkormányzati rendelet 5. § (9) bekezdése is, melynek kapcsán ajánlatkérõnek tisztában kellett lennie azzal, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdését is figyelembe kell vennie a közbeszerzési eljárások során.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel mint szervezettel és a jogsértésért felelõs döntéshozó személlyel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének f) pontja azt tartalmazza, hogy: "a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel, és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
Az ajánlatkérõ szervezettel és a jogsértésért felelõs polgármesterrel szemben a Döntõbizottság a törvényben meghatározott minimumbírságot alkalmazta a mérlegelést követõen. Ennek keretében megvizsgálta a közbeszerzési eljárás során tanúsított összes körülményt, így az ajánlatkérõ magatartását, ezen belül különösen azt, hogy a jogorvoslati eljárás megindításáról történõ tudomásszerzést követõen ajánlatkérõ még az ideiglenes intézkedés meghozatala elõtt úgy nyilatkozott, hogy az eljárásra tekintettel a szerzõdéskötést egyenlõre nem foganatosítja, megvárva a döntõbizottsági határozat kézhezvételét. A mérlegelés során a bírság kiszabásának vizsgálata keretében a Döntõbizottság tekintettel volt arra is, hogy a Víziterv Consult Kft. nettó 18 M Ft összegû árajánlatot tett a közbeszerzési eljárás során, így a kötelezõen kiszabandó minimális bírság összege így is eléri az 5,5%-ot a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében írtaknak megfelelõen, mely szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg (1 M Ft, illetve a jogsértésért felelõs személy esetén 100 000 Ft).<br>
A bírság mértékének megállapításánál azt is figyelembe vette a Döntõbizottság; hogy részben az ajánlatkérõ önkéntes jogkövetõ magatartására visszavezethetõen nem került sor a szerzõdéskötésre, így a döntés megsemmisítésével a jogsértõ magatartás reparálható. Azt is értékelte a Döntõbizottság, hogy ajánlatkérõ már korábban is pályázott támogatásra szennyvízcsatorna-hálózat építéséhez, amihez a megfelelõ pályázata ellenére nem sikerült támogatást elérnie a közelmúltban és a jelen közbeszerzési eljárás tárgyát képezõ tervek is a jövõbeni pályázat benyújtásához szükséges.<br>
A fent leírtakra tekintettel a Döntõbizottság álláspontja szerint a törvényi kötelezõ elõírás alapján kiszabott minimális bírság is megfelelõ súlyú ahhoz, hogy a jövõben az ajánlatkérõt az ilyen jogsértõ magatartásoktól visszatartsa, és körültekintõbben járjon el a közbeszerzési eljárásai során hozott döntések kialakításakor.<br>
Az igazgatási szolgáltatási díj megtérítését a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára alapozta, mely szerint a jogsértõt kötelezni kell az eljárási díj viselésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 25.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>