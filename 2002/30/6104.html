<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6104)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.305/13/2002.<br>
<br>
Tárgy: jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KÉSZ Kft. (6721 Szeged, Szilágyi u. 2., képviseli: dr. Lovász Éva ügyvéd, 6721 Szeged, Szilágyi u. 2., a továbbiakban: kérelmezõ) a Sátoraljaújhely Város Polgármesteri Hivatala (3980 Sátoraljaújhely, Kossuth tér 5., a továbbiakban: ajánlatkérõ) "Sátoraljaújhely, Kossuth Lajos Mûvelõdési Központ és Tourinform Iroda rekonstrukciója" tárgyú közbeszerzési eljárása ellen indított jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól keresettel lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. február 6-i számában tette közzé részvételi felhívását nyílt elõminõsítési eljárás megindítására a rendelkezõ részben megjelölt tárgyban.<br>
Az eljárásban ajánlatot nyújtott be: az FK Raster Rt., a Középületépítõ Rt., a MASZER Rt., az ÉPSZER Rt. és a kérelmezõ.<br>
Ajánlatkérõ 2002. május 14-én hirdette ki az eljárást lezáró döntését, mely szerint az eljárás nyertese 143 ponttal az ÉPSZER Rt. lett. Az õt követõ legkedvezõbb ajánlatot a kérelmezõ nyújtotta be 140 ponttal.<br>
Ajánlatkérõ 2002. május 27-én megkötötte az eljárást lezáró szerzõdést a nyertessel.<br>
A kérelmezõ 2002. május 28-án nyújtotta be a jogorvoslati kérelmét, ebben kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az 59. § (1) bekezdését, mert a vállalási ár részszempontra adott pontszámai nem tükrözik az egyes ajánlatok közötti különbségeket. A nyertes és a saját árajánlata között a különbség kicsi, azonban pontszámban nagy (3 pont), míg hasonló árajánlat különbségeknél csak 1 pont különbséggel állapította meg a pontszámokat ajánlatkérõ.<br>
A Döntõbizottság a jogorvoslati eljárást megindította, és 2002. június 18-án 11.00 órára tárgyalást tûzött ki.<br>
Ajánlatkérõ érdemi észrevételében kérte a jogorvoslati kérelem elutasítását. Elõadta, hogy jogszerûen hozta meg döntését, mert az értékelés során az alsó és felsõ határok közötti sorrendet minden részszempontnál azonos elvek és módszer szerint bírálta el.<br>
A kérelmezõ 2002. június 17-én bejelentette, hogy a jogorvoslati kérelmét visszavonja, és kérte az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni. Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. június 19.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>