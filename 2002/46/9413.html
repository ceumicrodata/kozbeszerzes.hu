<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9413)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.512/2002/10<br>
<br>
Tárgy: a Magas- és Mélyépítõ Kft. jogorvoslati kérelme a Kecskemét Megyei Jogú Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magas- és Mélyépítõ Kft. (6000 Kecskemét, Szolnoki hegy 118., képviseli: dr. Adorján Mihály ügyvéd, 6000 Kecskemét, Petõfi S. u, 1., a továbbiakban: kérelmezõ) által, a Kecskemét Megyei Jogú Város Önkormányzata (6000 Kecskemét, Kossuth tér 1., a továbbiakban: ajánlatkérõ) "lakóút építése, 17 000 m2" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ 2002. augusztus 14. napján a Közbeszerzési Értesítõ 33. számában ajánlati felhívást tett közzé Kecskemét város közigazgatási területén lakóút-építési munkákra (összesen 17 000 m2).<br>
A felhívás szerint a teljesítés határideje 2002. november 15.<br>
Ajánlatkérõ a felhívásban a szerzõdés teljesítésére alkalmatlanná minõsítés szempontjai között annak 11. b) pontjában többek között az alábbiakat írta elõ: "- 1999., 2000., 2001. évek bármelyikében a nettó árbevétel nem éri el az 500 millió forintot,<br>
- az elmúlt 3 évben (1999., 2000., 2001.) nem volt legalább 3, egyenként nettó 200 millió forintot meghaladó megrendelõ által igazolt útépítési referenciamunkája."<br>
Ajánlatkérõ dokumentációt is az ajánlattevõk rendelkezésére bocsátotta, mely tartalmazta az útépítés engedélyezési terveit és szerzõdésmintát. A dokumentációt a kérelmezõ is megvásárolta.<br>
Kérelmezõ 2002. augusztus 30-án nyújtott be jogorvoslati kérelmet, melyben sérelmezte ajánlatkérõ felhívásának az alkalmatlanná minõsítés alábbi szempontjait:<br>
"- 1999., 2000., 2001. évek bármelyikében a nettó árbevétel nem éri el az 500 millió forintot,<br>
- az elmúlt 3 évben (1999., 2000., 2001.) nem volt legalább 3, egyenként nettó 200 millió forintot meghaladó megrendelõ által igazolt útépítési referenciamunkája".<br>
Kérelmében kérte, hogy a Döntõbizottság kötelezze ajánlatkérõt, hogy az ajánlati felhívásból a diszkriminatív alkalmatlanná minõsítési szempontokat törölje, módosítsa az ajánlattételi határidõt és a dokumentáció megkérésének határidejét. Ha ilyen módon nem orvosolható a jogsértõ felhívás, kérik, hogy a Döntõbizottság semmisítse meg ajánlatkérõ ajánlati felhívásra vonatkozó döntését, illetõleg, ha ajánlatkérõ a kifogásolt ajánlati felhívás alapján beérkezett pályázók között hirdetne eredményt, kérik, hogy a Döntõbizottság ezen döntést semmisítse meg, és kötelezze ajánlatkérõt új ajánlati felívás kiírására. Ideiglenes intézkedésként kérik, hogy a Döntõbizottság ajánlatkérõt szólítsa fel, hogy az eljárásba vonja be kérelmezõt.<br>
Álláspontja szerint az ajánlati felhívás általa sérelmezett alkalmatlansági feltételei sértik a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdés rendelkezéseit. Ezek az alkalmatlanná minõsítési szempontok csak arra alkalmasak, hogy az ajánlatkérõ által már elõre kiválasztott egy-két pályázó pályázhasson. Becslésük szerint a felhívás szerinti feladat értéke 40-55 millió forint. Mellékelnek egy kimutatást Kecskemét városban, 1999-2001 közötti években végzett útépítésekrõl, melybõl kitûnik, hogy a város egyik évben sem költött annyit útépítésre, ami indokolná, hogy csak olyan cég pályázhasson, akinek legalább 3, egyenként nettó 200 millió forintot meghaladó, megrendelõ által igazolt útépítési referenciamunkája van. Álláspontjuk szerint a kifogásolt alkalmatlansági szempontokat a feladat elvégzéséhez semmilyen gazdasági, mûszaki szempont nem indokolja.<br>
Ajánlatkérõ észrevételében a kérelem elutasítását kérte, annak megalapozatlansága okán. Kifejtette, hogy azért határozta meg az ajánlati felhívásban az alkalmassági-alkalmatlansági feltételeket, hogy a pályázatok értékelése során biztosan olyan ajánlattevõ legyen a nyertes, aki a tárgyi munkát az igen rövid határidõ ellenére idõben, I. osztályú minõségben, jól szervezetten elvégi, ellenkezõ esetben ajánlatkérõ hibájából a lakosság szenvedne indokolatlan kárt. Ezért a pályázónak megfelelõ mûszaki felszereltséggel és a beszerzés tárgyánál nagyobb referenciamunkákkal kell rendelkezniük. Álláspontjuk szerint a közbeszerzési eljárás önmagában is szelekciót jelent, de nem diszkriminációt. Kérelmezõ azon állítása, miszerint a tárgyi kiírás alkalmatlanná minõsítés szempontjai szándékosan diszkriminatívak, illetve az elõre kiválasztott pályázókat szolgálnák, elfogadhatatlan. A kérelmezõ által becsatolt kimutatás tartalmazza, hogy Kecskemét város 2002. évi elõirányzata az útépítésekre a 140 millió Ft-ot meghaladja. A hirdetmény nem zárja ki kérelmezõt sem az útépítési munkából, hiszen bármelyik pályázónál 10% alatti alvállalkozóként részt vehet. Véleményük szerint nem sérült az esélyegyenlõség elve azáltal, hogy az önkormányzat a saját igényeihez, elvárásaihoz igazodó követelményeket határozott meg.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált tanúsító általi tanúsításával.<br>
(3) Az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
(4) Az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
(5) Ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
(6) Az ajánlati felhívásban meg kell határozni, hogy az (1),<br>
illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
Ajánlatkérõnek fontos érdeke fûzõdik ahhoz, hogy megbizonyosodjon arról, hogy az ajánlattevõ majd tudja-e teljesíteni a szerzõdést.<br>
A fent hivatkozott jogszabályhelyek egyértelmûen meghatározzák, hogy ajánlatkérõ milyen iratokat, tényeket követelhet meg a jelentkezõktõl/ajánlattevõktõl pénzügyi, gazdasági és mûszaki alkalmasság igazolására, továbbá rögzíti annak szabályait, hogy ezen tények és iratok alapján milyen módon határozhatja meg a szerzõdés teljesítésére való alkalmatlanság megállapítását. A törvény idézett konkrét rendelkezései a törvény által megfogalmazott alapelvek érvényesülését is biztosítják azáltal, hogy a törvény céljaként megfogalmazott verseny biztosítása kizárólag a törvény által engedett keretek között kerülhessen "korlátozásra".<br>
Ajánlatkérõ tehát a törvény adta lehetõséggel élve határozhatja meg, hogy milyen pénzügyi, gazdasági és mûszaki paraméterekkel rendelkezõ cégek részvételét kívánja a közbeszerzési eljárásban. E körben ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltat korlátozzák, mely szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltak tekinthetõek korlátnak ajánlatkérõ számára az alkalmatlansági szempontok meghatározása során, azaz akkor követ el ajánlatkérõ jogsértést, ha megállapítható, hogy a felhívásban megadott szempontok nincsenek arányban a feladat ellátására kötendõ szerzõdés teljesítésének feltételeivel.<br>
A kérelmezõ által kifogásolásra került a felhívás 11. b) pontjának 3. francia bekezdése, miszerint alkalmatlan a szerzõdés teljesítésére az az ajánlattevõ, akinek az 1999., 2000., 2001. évek bármelyikében a nettó árbevétele nem éri el az 500 millió forintot."<br>
Ajánlatkérõ a 2002. évi költségvetésében a lakossági útépítésekre 141 634 E Ft elõirányzatot biztosított. A tárgyaláson nyilatkozott, hogy elõzetes árajánlatok alapján tervezték a költségvetést. Így a beszerzés ajánlatkérõ által becsült értékének 140 millió Ft-ot lehet tekinteni. Az ajánlati felhívás 2002. augusztus 14-én jelent meg, így a szerzõdéskötésre legkorábban 2002. szeptember 24-én kerülhet sor. A befejezési határidõt ajánlatkérõ 2002. november 15-ében jelölte meg, tehát az átfutási idõ maximum 7 hét. Nem kifogásolható, hogy ajánlatkérõ olyan vállalkozást kívánt kiválasztani a teljesítésre, amelynek a kapacitása a 7 hét alatt elvégzendõ, 140 milliós értékûre becsült beruházás elvégzéséhez elegendõ. Ha egy ilyen kapacitású vállalkozásnak éves szinten le van kötve a kapacitása, akkor az éves árbevétele: min. 980 millió Ft. Ajánlatkérõ alkalmassági feltételként az elmúlt három évben, évenként minimum 500 millió Ft-os nettó árbevételt határozott meg, ami láthatóan a becsült értékhez és az átfutási idõhöz mérten nem túlzó, így nem jogsértõ.<br>
Kérelmezõ által kifogásolt másik alkalmatlansági szempont volt a felhívás 11. b) pont 4. francia bekezdésében elõírtak, azaz "- az elmúlt 3 évben (1999., 2000., 2001.) nem volt legalább 3, egyenként nettó 200 millió forintot meghaladó megrendelõ által igazolt útépítési referenciamunkája."<br>
Nem fogadható el kérelmezõ érvelése, hogy azért túlzó a referencia nagyságának a meghatározása, mert a szerzõdés teljesítése több részfeladatból tevõdik össze, konkrétan 12 utcában kell burkolatot építeni és a legnagyobb értékû útépítési munka sem haladja meg a 25 millió Ft-ot. A részajánlat lehetõségének biztosítása kizárólag az ajánlatkérõ kompetenciájába tartozó döntés. Jelen esetben nem volt megengedett a részekre bontott ajánlattétel. Ajánlatkérõ az alkalmasságot a szerzõdés teljesítésének az egészére vizsgálja, nem a részteljesítésekre vonatkozóan. A referenciák bemutatásánál a munkavégzés idõtartamát és az ellenszolgáltatás összegét kérte megjelölni, nem tért ki arra, hogy ez kizárólag egy útra vonatkozhat. Alkalmatlansági feltételként szabta, hogy az elmúlt három évben nem volt legalább 3, egyenként nettó 200 millió Ft-ot meghaladó, megrendelõ által igazolt útépítési referenciája.<br>
A nettó 140 millió Ft-os becsült értéknek a nettó 200 millió Ft nagyságú referencia elvárása nem tekinthetõ olyan elõírásnak, amely a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében meghatározott követelményekkel ne lenne összhangban, így a Döntõbizottság álláspontja szerint a felperes kérelme és annak alátámasztására elõadott indokok nem támasztják alá a kifogásolt alkalmatlansági szempont jogsértõ módon történõ elõírásának megállapítását.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 8.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>