<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9368)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.520/13/2002.<br>
<br>
Tárgy: a Fõkert Kft. és a Fõkert Rt. jogorvoslati kérelme Budapest-Zugló Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Haszonicsné dr. Ádám Mária ügyvéd (1134. Budapest, Huba u. 10. I/104.) által képviselt, Fõkert Parkfenntartó Kertészeti Szolgáltató Kft. (1149. Budapest, Limanova tér 25., a továbbiakban: I. r. kérelmezõ) és a Fõvárosi Kertészeti Rt. (1073 Budapest, Dob u. 90., a továbbiakban: II. r. kérelmezõ) kérelmeinek, melyet Budapest-Zugló Önkormányzata (1145 Budapest, Pétervárad u. 2., képviseli: dr. Balla Miklós ügyvéd, 1068 Budapest, Benczúr u. 39/B 1/2. em. 4., a továbbiakban: ajánlatkérõ) "Budapest-Zugló Önkormányzata tulajdonában és a polgármesteri hivatal kezelésében levõ parkok, játszóterek, zöldfelületek, összesen 1 700 000 m2 és 36 500 db utcai sorfa fenntartási munkái" tárgyú közbeszerzési eljárása ellen nyújtottak be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) és (2) bekezdését, egyebekben a jogorvoslati kérelmeket elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, I. r. és II. r. kérelmezõ részére 30 000-30 000 Ft, azaz harmincezer-harmincezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló dokumentumok, a 2002. szeptember 24-én megtartott tárgyalás során tett nyilatkozatok, valamint a tanúk által tett nyilatkozatok és a D.383/2001. számú ügy iratai alapján a következõket állapította meg:<br>
Ajánlatkérõ 2001. április 11-én, a Közbeszerzési Értesítõ 15. számában ajánlati felhívást (2471/2001) tett közzé nyílt eljárás megindítására a rendelkezõ részben meghatározott tárgyban.<br>
A teljesítés idõtartama 2001. július 1.-2005. június 30. volt.<br>
Ajánlatkérõ részajánlat és többváltozatú ajánlat tételét nem engedte meg.<br>
Ajánlatkérõ az ajánlati felhívás 13. a) pontja alapján az összességében legelõnyösebb ajánlat szempontja szerint kívánta elbírálni az ajánlatokat.<br>
Az ajánlati felhívás 13. b) pontjában ajánlatkérõ az alábbi bírálati részszempontokat és a hozzájuk tartozó súlyszámokat határozta meg:<br>
részszempontok	súlyszámok<br>
- ajánlati ár	10<br>
- az azonnali beavatkozást igénylõ munkák esetén a dokumentációban kiírt mértéknél rövidebb helyszínre érkezési és balesetveszély-elhárítási idõ megajánlása (órában megadva)	5<br>
- az éves áremelés mértéke	3<br>
- késedelmes teljesítés esetén a dokumentációban kiírt mértéken felül vállalt kötbér mértéke	1<br>
Az értékelés során az egyes részszempontokra adható pontszám alsó és felsõ határa: 1-10.<br>
Ajánlatkérõ az ajánlati felhívás 15. a) pontjában az eredményhirdetés idõpontját az ajánlatok bontását követõ naptól számított 15. nap 10.00 órában határozta meg. Az idõpontot úgy tûzte ki ajánlatkérõ, hogy ha az elõbbi nap nem munkanap, úgy az azt követõ elsõ munkanapon 10.00 órakor lesz az eredményhirdetés.<br>
Ajánlatkérõ dokumentációt is készített, amely tartalmazta az ajánlattétel alaki-formai elõírásait, a mûszaki leírást és ütemtervet, jegyzékeket, a játszóhelyekre és a fákra vonatkozó adatokat, valamint a vállalkozási szerzõdéstervezetet. Ennek 2.2. pontja a következõket tartalmazta:<br>
"A vállalkozó kötelezettséget vállal arra, hogy az azonnali beavatkozást igénylõ munkák elvégzését - függetlenül attól, hogy a beavatkozás szükségessége mikor merül fel - a tudomásszerzéstõl számított legfeljebb 12 órán belül megkezdi és a mûszakilag szükséges legrövidebb idõn belül befejezi. Ennek érdekében a vállalkozó munkaidõn kívül, valamint a heti pihenõ- és munkaszüneti napokon ügyeletet tart fenn, amelyet a munkahelyi vezetõvel azonos intézkedési joggal ruház fel.<br>
Jelen szerzõdés alkalmazása szempontjából azonnali beavatkozást igénylõ munkáknak minõsülnek mindazok a munkák, amelyeket az élet- és balesetveszély megszüntetése pl.: balesetveszélyes játszószer, fa azonnali eltávolítása, meghibásodott lépcsõ, korlát, locsolóhálózat javítása, síkosságmentesítés stb.) érdekében kell elvégezni."<br>
Az ajánlatok bontási határidejéig, 2001. május 22-ig a kérelmezõkön kívül a Lián Kht. nyújtott be ajánlatot. Ajánlatkérõ az ajánlatokat megvizsgálta, értékelte, majd a 2001. június 7-i eredményhirdetésen gyõztesként a Lián Kht.-t, második helyezettként pedig a I. r. kérelmezõt hirdette ki.<br>
I. r. kérelmezõ 2001. június 14-én jogorvoslati kérelmet terjesztett elõ, melyet 2001. június 27-én benyújtott kiegészítõ kérelmével és a 2001. június 27-én tartott tárgyaláson tett nyilatkozatával módosított.<br>
I. r. kérelmezõ módosított kérelmében kérte a Döntõbizottságtól, hogy állapítsa meg a jogsértést, semmisítse meg ajánlatkérõ döntését, költségekben marasztalja ajánlatkérõt, valamint alkalmazzon ideiglenes intézkedést. Indokolásul elõadta, hogy ajánlatkérõ az ajánlati felhívásban meghirdetettõl eltérõ idõpontban tartotta meg az eredményhirdetést és azt nem indokolta. Sérelmezte a továbbiakban azt, hogy a II. r. kérelmezõ az eredményhirdetés idõpontjának bizonytalanságára tekintettel visszavonta ajánlatát, de ajánlatkérõ ezt a visszavont ajánlatot is értékelte. Vitatta továbbá nyertes ajánlatával kapcsolatban a 2. bírálati részszempontra megállapított pontértékeket, ezen belül sérelmezte azt, hogy a nyertes az azonnali beavatkozás idõpontját illetõen kerületi telephely hiányában valószínûtlenül alacsony, teljesíthetetlen idõszükségletet jelölt meg a helyszínre érkezés vonatkozásában.<br>
II. r. kérelmezõ 2001. június 18-án önálló jogorvoslati kérelmet nyújtott be a Döntõbizottsághoz.<br>
II. r. kérelmezõ írásbeli kérelmében és a tárgyaláson tett nyilatkozatában kérte a jogsértés megállapítását, a döntés megsemmisítését, továbbá bírság kiszabását. Kifogásolta az eredményhirdetés idõpontjának megváltoztatását, és mert ezzel kapcsolatban ajánlatkérõ bizonytalanságban tartotta, 2001. június 7-én bejelentette, hogy ajánlati kötöttségét nem tartja fenn. Ajánlatkérõ további jogsértése, hogy e bejelentést figyelmen kívül hagyva ajánlatát elbírálta, és az eredményhirdetésen átadott összegzés szerint az értékelésben szerepeltette ajánlatát.<br>
A Döntõbizottság az I. r. és a II. r. kérelmezõ külön-külön kérelmére indult önálló jogorvoslati eljárásokat a bennük érintett személyek és az alapul szolgáló azonos közbeszerzési eljárásra tekintettel D.383/2001. számon egyesítette.<br>
A Döntõbizottság D.383/6/2001. számú határozatával a jogorvoslati kérelmeket elutasította.<br>
I. r. kérelmezõ a Döntõbizottság határozatát a bíróság elõtt keresettel megtámadta.<br>
A Fõvárosi Bíróság 12.K.32213/2001/7. számú ítéletével a D.383/6/2001. számú határozatot hatályon kívül helyezte, és a Döntõbizottságot új eljárásra kötelezte.<br>
A bíróság ítéletében kimondta, hogy az elsõ jogorvoslati eljárás során nyitva maradt az a kérdés, hogy az eredményhirdetés egy nappal késõbbi megtörténte valójában adminisztratív hiba volt-e (elnézték a naptárt), vagy a Kbt. szerinti halasztásnak minõsül. Ennek az ellentmondásnak a feloldása a Döntõbizottság feladata az új eljárás keretében, ahol is össze kell vetnie az eddigi nyilatkozatokat az ismertté vált egyéb adatokkal. Ennek eredményeképpen válik lehetõvé azon kérdésben állást foglalni, hogy az eredményhirdetés idõpontjának változása során történt-e jogsértés.<br>
A bíróság további tisztázandó kérdésként fogalmazta meg a II. r. kérelmezõ pályázata visszavonásának körülményeit. Az esetleges jogsértés súlyának megállapításához, mérlegeléséhez elengedhetetlenül szükségesnek ítélte meg a visszavonás körülményeinek pontos tisztázását. Végezetül a bíróság annak tisztázását jelölte meg, hogy a visszavont pályázat figyelmen kívül hagyása esetén ki lett volna a nyertes pályázó, azaz csorbult-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése is. Ennek a kérdésnek a megválaszolását befolyásolja még az is, hogy a nyertesnek kihirdetett pályázó (LIAN Kht.) ajánlatában szerepelt-e lehetetlen szolgáltatásra irányuló ajánlat. Mivel a jogorvoslati kérelem arra is irányult, hogy a Döntõbizottság állapítsa meg, mely szerint a nyertes pályázó ajánlatában alkalmatlan, lehetetlen vállalási elem szerepel, ami befolyásolhatta az értékelést (pontozás), erre a határozatnak ki kell térnie.<br>
Mindezeket figyelembe véve kell a Döntõbizottságnak az új eljárásban tisztáznia a nyitott kérdéseket, illetve feloldania az ellentmondásokat, továbbá megállapítani, követett-e el jogsértést ajánlatkérõ. Ha igen, miben áll ez és befolyásolhatta-e a végeredmény megállapítását.<br>
A Döntõbizottság az új eljárást D.520/2/2002. számon megindította:<br>
I. r. kérelmezõ az új eljárás során módosított kérelmében kérte a Döntõbizottságtól, hogy állapítson meg a jogsértést, szabjon ki bírságot és ajánlatkérõt kötelezze a költségek viselésére, míg az ideiglenes intézkedés iránti kérelmi elemét visszavonta.<br>
Indokolásul elõadta, hogy ajánlatkérõ az ajánlati felhívásban meghirdetettõl eltérõ idõpontban tartotta meg az eredményhirdetést és azt nem indokolta. Sérelmezte a továbbiakban azt, hogy a II. r. kérelmezõ az eredményhirdetés idõpontjának megváltoztatására tekintettel visszavonta ajánlatát, de ajánlatkérõ ezt a visszavont ajánlatot is értékelte. Vitatta továbbá nyertes ajánlatával kapcsolatban a 2. részszempontra megállapított pontértékeket, mert nyertes az azonnali beavatkozás idõpontját illetõen kerületi telephely hiányában valószínûtlenül alacsony idõszükségletet jelölt meg a helyszínre érkezés vonatkozásában, továbbá álláspontja szerint e bírálati részszempont esetében a nyertes ajánlattevõ lehetetlen vállalást ajánlott fel. A megismételt jogorvoslati eljárásban sérelmezte az ajánlatkérõ és a nyertes ajánlatkérõ által 2001. július 18-án kötött megállapodást rögzítõ jegyzõkönyv alapján vélelmezett hamis adatszolgáltatást a 2. bírálati részszemponttal kapcsolatban a nyertes ajánlattevõ részérõl.<br>
II. r. kérelmezõ írásbeli kérelmében és a tárgyaláson tett nyilatkozatában az I. r. kérelmezõvel egyezõ indokok alapján kérte a jogsértés megállapítását, bírság kiszabását és ajánlatkérõ kötelezését a költségek viselésére.<br>
Ajánlatkérõ a jogorvoslati kérelmekre írásban és a tárgyaláson tett észrevételében elõadta, hogy az ajánlatok bontása alkalmával minden jelen lévõ ajánlattevõ tudomásul vette, hogy az írásban közöltektõl eltérõen nem 2001. június 6-án, hanem 2001. június 7-én lesz az eredményhirdetés. Ennek ellenére 2001. június 6-án várták az ajánlattevõket, hogy az eredményhirdetés új idõpontjáról szóló írásos értesítést átadják, azonban senki sem jelent meg. Megítélése szerint II. r. kérelmezõ jogsértõen járt el, amikor ajánlatát visszavonta, mert rá is vonatkozik az ajánlati kötöttség, ami az eredményhirdetést követõ 30. napig fennáll. Ezért õ jogszerûen járt el, amikor értékelte II. r. kérelmezõ ajánlatát. A 2. bírálati részszemponttal kapcsolatban kifejtette, hogy az ajánlati felhívásban meghatározottak szerint végezte az értékelést, és ennek során az ajánlatokban szereplõ adatokat vette figyelembe. Ennek alapján kérte a jogorvoslati kérelmek elutasítását.<br>
Egyéb érdekeltként a Lián Kht. elõadta, hogy az ajánlatában a 2. bírálati részszemponttal kapcsolatos vállalás teljesíthetõ.<br>
A Döntõbizottság megállapította, hogy a jogorvoslati kérelem az alábbi részében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése úgy rendelkezik, hogy az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban - nyilvánosan ki kell hirdetni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése szerint az ajánlatkérõ az eredményhirdetés idõpontját - indokolt esetben - egy alkalommal, legfeljebb harminc nappal elhalaszthatja. Az ajánlatkérõ az eredeti határidõ lejárta elõtt köteles a halasztásról és annak indokáról az összes ajánlattevõt egyidejûleg, közvetlenül, írásban tájékoztatni.<br>
Ajánlatkérõ az ajánlatok bontási eljárásáról jegyzõkönyvet készített. A jegyzõkönyv az eredményhirdetés idõpontjaként 2002. június 6-án 10.00 órát tartalmazott. A jegyzõkönyvet dr. Szikora Zsolt jegyzõ és az I. r. kérelmezõ képviseletében Viola Kornél hitelesítették aláírásukkal. A tanúk nyilatkozatai alapján a Döntõbizottság megállapította, hogy a bontási eljárást követõen, a bontási jegyzõkönyv rögzítése után az ajánlattevõk részérõl valaki felvetette, hogy nem jól került meghatározásra az eredményhirdetés idõpontja, mert az helyesen 2002. június 7.<br>
A felvetést követõ vitában a jelenlévõk "megállapodtak" abban, hogy az eredményhirdetés "helyes" idõpontja 2002. június 7-én 10.00 óra, azonban a bontási jegyzõkönyvet nem módosították.<br>
A Döntõbizottság azt is megállapította, hogy ajánlatkérõ a bontás és az eredményhirdetés közötti idõszakban észlelte, hogy mégis a bontási jegyzõkönyvben foglalt dátum felel meg az ajánlati felhívásban közölteknek. Ajánlatkérõ ugyanakkor figyelemmel volt a bontást közvetlenül követõ szóbeli megállapodásra is, ezért 2001. június 6-án 9.45 és 10.10 között dr. Kígyóssy László, a jegyzõi kabinet vezetõje a polgármesteri hivatal V. em. 513. sz. tárgyaló elõtt várta az esetleg mégis erre az idõpontra érkezõ ajánlattevõket azzal a céllal, hogy átadja nekik az eredményhirdetés új idõpontjáról, illetve az eredményhirdetés elhalasztásáról a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése szerinti írásos értesítést. Ajánlattevõk a bontási jegyzõkönyvben szereplõ 2001. június 6-i idõpontban nem jelentek meg az eredményhirdetésen, így ajánlatkérõ képviselõje nem tudta számukra átadni az eredményhirdetési eljárásnak a bontási jegyzõkönyvben szereplõ idõpontja elõtt az eredményhirdetés elhalasztásáról szóló értesítést. A Döntõbizottság tényként állapította meg, hogy ajánlatkérõ az ajánlati felhívásban meghatározott idõpontban eredményhirdetést nem tartott, és ezzel megsértette a Kbt. 55. § (1) bekezdésének rendelkezését, így a jogorvoslati kérelmek e része megalapozott.<br>
Dr. Kígyóssy László 2001. június 22-i írásbeli nyilatkozata, 2002. szeptember 24-i tanúvallomása, valamint az ajánlattevõknek 2002. június 6-án 14.46-kor faxon továbbított értesítés, továbbá kérelmezõk által tett nyilatkozatok alapján a Döntõbizottság megállapította, hogy ajánlatkérõ késedelmesen tett eleget a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdésében foglaltaknak, mert az eredményhirdetés idõpontjának elhalasztásáról - az ajánlatkérõ által sem vitatottan - az eredeti eredményhirdetési idõpont után adott írásban tájékoztatást. Ezzel ajánlatkérõ megsértette a Kbt. 55. § (2) bekezdésében foglaltakat is, így a jogorvoslati kérelmek e része is megalapozott.<br>
A Döntõbizottság ezt követõen II. r. kérelmezõ ajánlata visszavonásának jogszerûségét vizsgálta meg.<br>
A Döntõbizottság megállapította, hogy a Kbt. az ajánlat visszavonásáról két helyen tesz említést: a 41. § (4) bekezdésében, illetve a 49. § (1) bekezdésében. Az elõbbi úgy rendelkezik, hogy ha az ajánlattevõ az ajánlati kötöttségének ideje alatt ajánlatát visszavonja, vagy a szerzõdés megkötése érdekkörében felmerült okból hiúsul meg, a biztosítékot elveszti, és az az ajánlatkérõt illeti meg, míg az utóbbi úgy rendelkezik, hogy az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát.<br>
A Döntõbizottság úgy értelmezte e két jogszabályi rendelkezést, hogy a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(4) bekezdés a visszavonás ajánlattételi kötöttségének következményeit szabályozza, a 49. § (1) bekezdésében foglaltak pedig az ajánlattételi kötöttség kezdete elõtti visszavonás lehetõségét engedik meg. E két jogszabályi rendelkezés alapján a Döntõbizottság úgy ítélte meg, hogy ajánlattevõk az ajánlattételi határidõt követõen, de még az eredményhirdetés idõpontja elõtt törvényi tilalom nélkül visszavonhatják ajánlatukat.<br>
A Döntõbizottság ajánlatkérõ és II. r. kérelmezõ nyilatkozatai, írásos dokumentumai, valamint tanúvallomásai alapján igazolva látta azt a tényt, mely szerint II. r. kérelmezõ a 2001. június 7. 10.00 órára halasztott eredményhirdetés elõtt, ugyancsak ezen a napon, reggel 8.00 és 8.20 között az ajánlatkérõhöz írásban benyújtott nyilatkozatában visszavonta ajánlatát.<br>
II. r. kérelmezõ ajánlatának visszavonása azzal a következménnyel jár, hogy az azt benyújtó a visszavonást követõen már nem minõsül ajánlattevõnek. Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján csak ajánlatkérõ - a saját érdekkörében - és olyan személy nyújthat be jogorvoslati kérelmet, akinek a vitatott tevékenység sérti vagy veszélyezteti jogát, jogos érdekét, ezért a Döntõbizottság megvizsgálta, hogy II. r. kérelmezõ jogát vagy jogos érdekét a közbeszerzési eljárásnak az ajánlat visszavonását követõ szakasza sérthette e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
II. r. kérelmezõ ajánlatát visszavonta, melynek következtében az a közbeszerzési eljárás további - értékelési - szakaszában jogszerûen már nem is vehet részt. Ennek alapján a Döntõbizottság álláspontja szerint az ajánlatok értékelésével, illetve a közbeszerzési eljárás egyéb késõbbi szakaszán II. r. kérelmezõ joga, vagy jogos érdeke nem sérülhet, hiszen visszavonta ajánlatát, és így az azt követõ eljárási szakaszban már nem vesz részt.<br>
A Döntõbizottság álláspontja szerint attól a pillanattól, hogy II. r. kérelmezõ visszavonta ajánlatát, már nem merülhet fel a közbeszerzési eljárás késõbbi szakaszaival kapcsolatban õt érõ joghátrány, tekintettel arra, hogy az ajánlat visszavonása után jogos érdeke már nem fûzõdhet a közbeszerzési eljárás további szakaszához. Ennek alapján a II. r. kérelmezõ jogorvoslati kérelem elõterjesztésére nem jogosult a közbeszerzési eljárásnak az ajánlat visszavonását követõ szakaszával kapcsolatban.<br>
Tekintettel arra, hogy a jogorvoslati kérelmek egyes kérelmi részeivel kapcsolatban külön-külön kell vizsgálni az ügyfélképességet, az elõzõek alapján a Döntõbizottság megállapította, hogy II. r. kérelmezõ megalapozottan nem vitathatja a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6), valamint 59. § (1) bekezdésének sérelmét tekintettel a Kbt. 79. § (3) bekezdésére, mert a közbeszerzési eljárás e részében már nem vett részt.<br>
Az elõbbiekben kifejtettek miatt a Döntõbizottság nem vizsgálhatta II. r. kérelmezõ jogorvoslati kérelmének az ajánlat visszavonását követõ eljárási szakasszal kapcsolatos részeit.<br>
A Döntõbizottság a továbbiakban I. r. kérelmezõnek az értékelésre vonatkozó kérelmi elemét vizsgálta.<br>
Az elõbbiekben kifejtettek alapján ajánlatkérõnek csak két - a nyertes és az I. r. kérelmezõ által benyújtott - ajánlatot kellett volna összehasonlítania és értékelnie, még akkor is, ha az összegzés, vagy az értékelés korábban készült el, ill. a döntést már meghozta ajánlatkérõ, de még nem hirdette ki.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal; a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén; ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
I. r. kérelmezõ ajánlatkérõ értékelését csak a második bírálati részszempont keretében sérelmezte azzal, hogy csak két ajánlat maradt, új helyzet állt elõ, így az összehasonlítást minden részszempont tekintetében újra el kellett végeznie a Döntõbizottságnak a Fõvárosi Bíróság ítélete alapján.<br>
Az ajánlatok értékelésére vonatkozólag ajánlatkérõ semmilyen fajta módszertani elõírást nem adott közre sem ajánlati felhívásában, sem dokumentációjában. Így a Döntõbizottság figyelemmel - az akkor hatályos - <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére, annak megfelelõen hasonlította össze a két ajánlatot. Az összehasonlítás során a pontértékek a legegyszerûbb arányosítással, a részszempontok szerinti tartalmi elemek összevetése során kerültek megállapításra úgy, hogy a kedvezõbb a maximális 10 pontot kapja, a kevésbé kedvezõ pedig arányosan annyival kevesebbet, amennyi a valóságnak megfelelõen tükrözi a tartalmi különbséget.<br>
Az elsõ bírálati részszempont az ajánlati ár volt, 10-es súlyszámmal.<br>
A Lián Kht. - az elsõ évre; bruttó értékben, kerekítve - 117,5 M Ft-ot, I. r. kérelmezõ 108,9 M Ft-ot jelölt meg ajánlati árként. Ez utóbbi 10 pontot, az elõbbi 9 pontot ér. (Súlyszámmal szorozva I. r. kérelmezõ 100 pont, míg a Lián Kht. 90 pont).<br>
A második bírálati részszempont az azonnali beavatkozást igénylõ munkák esetén a dokumentációban kiírt mértéknél rövidebb helyszínre érkezési és balesetveszély-elhárítási idõ megajánlása (órában megadva) volt, 5-ös súlyszámmal.<br>
Mielõtt az értékelést elvégezte volna a Döntõbizottság, megvizsgálta azon kérelmi elemek alaposságát, melyek ezen részszemponttal voltak kapcsolatosak.<br>
Az elsõ kérdés, hogy ajánlatkérõnek azonosan kellett volna-e értékelni a Lián Kht. és az I. r. kérelmezõ ajánlatát, tekintettel arra, hogy mindkét ajánlat - negyedóra, illetve félóra - egy órán belüli volt. A Döntõbizottság megítélése szerint az ajánlati felhívás egyértelmû volt e tekintetben és ajánlatkérõ a helyszínre érkezési idõre várt ajánlatot. Az, hogy ajánlatkérõ órában jelölte meg a kért adatot, az a Döntõbizottság álláspontja szerint egyértelmûen idõbeli mértékegységet jelent, és nem értelmezhetõ úgy, hogy minden egy órán belül megjelölt idõtartam azonos értékû ajánlati elemnek tekintendõ és így azonos pontértéket kell kapni minden 60 percen belüli ajánlatnak. Ezen kérelmezõi felvetésnek tehát nincs alapja, ajánlatkérõ - helyesen - nem tekintette egyenlõnek a különbözõ idõtartamra vonatkozó ajánlatokat.<br>
I. r. kérelmezõ azt is vitatta, hogy a Lián Kht. által megjelölt idõtartam tartható-e. Véleménye szerint a negyedórás idõtartam lehetetlen ajánlat volt.<br>
A Döntõbizottság álláspontja szerint e kérdés már a szerzõdés teljesítésének - így a Ptk.-nak - a körébe tartozik, de a Fõvárosi Bíróság ítélete alapján megvizsgálta I. r. kérelmezõ ezen kérelmi elemét is. E kérdés vizsgálata során a Döntõbizottság figyelemmel volt a kerület kiterjedésére és földrajzi sajátosságaira (nevezetesen a kerület viszonylag széles, egyenes fõútvonalaira, többnyire négyzethálós úthálózat-szerkezetére), közlekedési viszonyaira. Megállapította, hogy a dokumentációban közölt kerületi fenntartású belterjes zöldterületek, továbbá a baleseti szempontból elsõdlegesnek tekinthetõ játszóhelyek a XIV. kerületben viszonylag koncentráltan (nagy lakótelepek - Kerepesi, Füredi, Nagy Lajos király, Egressy, Kacsóh Pongrác utak - mellett/között) helyezkednek el. A Döntõbizottság ugyancsak figyelemmel volt a különleges és a tömegközlekedési viszonyokra is. Az ORFK Közlekedésrendészeti Fõosztályának, valamint a XIV. kerületi Rendõrkapitányságnak - az I. r. kérelmezõ által benyújtott állásfoglalásai szerint a kerület két legtávolabbi pontja közötti távolságot 15-25, illetve 10-15 perc alatt lehet megtenni gépkocsival, megkülönböztetõ jelzés használata mellett. A Lián Kht. által benyújtott menetrendi kivonat szerint a BKV Rt. 32-es autóbuszainak Örs vezér tere és a Kacsóh Pongrác úti megálló közötti vonalszakasz átlagos menetideje 13 perc.<br>
Fentieken túlmenõen a Döntõbizottság azt is vizsgálta, hogy a nyertes ajánlatában tett-e, és hogyan tett ajánlatot ezen részszempont keretében, illetve annak indokolása - a teljesíthetõségre tekintettel - mennyire volt alapos.<br>
A Döntõbizottság megállapította, hogy a Lián Kht. ajánlata 54. oldalán részletesen ismerteti, hogy az azonnali beavatkozást igénylõ munkák elvégzésére telephely kialakítására bérleti szerzõdést kötött, nyertessége esetén további bérleti szerzõdéseket köt, külön favágó brigádot szervez és telepít állandóan készenlétben lévõ kihelyezett kosaras gépkocsival, a kerületben folyamatos jelenlétet biztosít (minimum 2 fõ vezetõ + brigádok), akikkel jelzés esetén azonnal (legkésõbb 0,25 órán belül) reagálni tud.<br>
A Döntõbizottság a fentiekben felsorolt objektív tényezõk és a Lián Kht. ajánlatában vállalt ajánlat tartalmára tekintettel megállapította, hogy a negyedórás helyszínre érkezés kerületen belül, a vállalt feladatnak megfelelõen, a XIV. kerületen belül telepített és állandóan készenlétben álló gépkocsi alkalmazása esetén és megkülönböztetõ jelzés helyett figyelmeztetõ jelzés használata esetén sem lehetetlen.<br>
A Döntõbizottság megjegyzi, hogy e kérdés nem alkalmassági kritérium volt, hanem bírálati részszempont, továbbá sem az ajánlati felhívás, sem a dokumentáció nem tartalmazott az azonnali beavatkozást igénylõ munkák elvégzésével kapcsolatos elõírást.<br>
I. r. kérelmezõ ajánlata 257. és 258. oldalán közli, hogy a balesetveszély, életveszély elhárítását félórán belül megkezdi, illetve ugyancsak a 257. oldalon és a 259. oldalon közli, hogy 0-24 órás ügyelettel rendelkezik, és vezetõit mobiltelefonnal látta el.<br>
E részszempontra a Lián Kht. 0,25 órát, I. r. kérelmezõ 0,5 órát ajánlott. Elõbbiek alapján tehát ezen ajánlati elemek összehasonlíthatók és ezen összehasonlítás alapján a Lián Kht. ajánlata 10, I. r. kérelmezõé 5 pontot ér. (Súlyszámmal szorozva I. r. kérelmezõ 25 pont, míg a Lián Kht. 50 pont).<br>
A Döntõbizottság megjegyzi, hogy ajánlatkérõ e bírálati részszempont során csak a felsõ idõtartamhatárt szabályozta, az alsót nem. A 12 órában meghatározott minimális ajánlatkérõi elváráshoz hasonlítva a Lián Kht. negyedórát, illetve I. r. kérelmezõ félórás vállalását, megállapítható, hogy egyik sem lehetetlen. Kétségtelen, hogy a Lián Kht. által vállalt idõtartam teljesítése igen komoly mûszaki és szervezési feladat megoldását kívánja nyertestõl, de e feladat nem megoldhatatlan. Amennyiben a Lián Kht. a teljesítés során mégsem tudja vállalását teljesíteni, arra már nem a Kbt., hanem a Ptk. által a szerzõdés teljesítésére vonatkozó szabályok az irányadók.<br>
A harmadik bírálati részszempont az éves áremelés mértéke volt, 3-as súlyszámmal. E bírálati részszempont keretében mindkét ajánlattevõ a KSH inflációs rátájának 50%-át kívánta érvényesíteni, ezért mindkét ajánlat egyaránt 10-10 pontot ér (súlyszámmal szorozva I. r. kérelmezõ 30 pont, Lián Kht. 30 pont).<br>
A negyedik bírálati részszempont a késedelmes teljesítés esetén a dokumentációban kürt mértéken felül vállalt kötbér mértéke volt, 1-es súlyszámmal.<br>
E bírálati részszempont keretében a Lián Kht. 500 E Ft/nap, az I. r. kérelmezõ 350 E Ft/nap kötbért ígért a késedelmes teljesítés esetére. Így az elõbbi ajánlat 10, az utóbbi 7 pontot ér. (Súlyszámmal szorozva I. r. kérelmezõ 7 pont, míg a Lián Kht. 10 pont).<br>
Fentiek alapján megállapítható, hogy a bírálati részszempontok tartalmi elemeinek összehasonlítása után, az összességében legelõnyösebb ajánlatot a Lián Kht. tette (90+50+30+10 = 180 pont), míg második az I. r. kérelmezõ (100+25+30+7 = 162 pont) lett.<br>
A Döntõbizottság megállapította, hogy ajánlatkérõ annak ellenére jogszerû döntést hozott, hogy bírálatában számolt az eredményhirdetést megelõzõen visszavont ajánlattal, így sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, sem az 59. § (1) bekezdését nem sértette meg.<br>
A Döntõbizottság ezt követõen az I. r. kérelmezõ által becsatolt jegyzõkönyvvel kapcsolatos kérelmi elem elkésettségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
I. r. kérelmezõ a 2002. szeptember 24-én tartott jogorvoslati tárgyaláson becsatolt egy, az ajánlatkérõ és a nyertes között 2001. július 18-án felvett jegyzõkönyvet, amelyben - többek között - a két fél megállapodott abban, hogy a nyertes ajánlatában szereplõ, azonnali munkák megkezdésére vállalt negyedórát - a nyertes felkészülési lehetõségének hiányára tekintettel - 12 órára növelik 2001. augusztus 31-ig. E megállapodás kapcsán I. r. kérelmezõ egyrészt a bírálati részszempontra tett nyertesi ajánlat lehetetlenségének bizonyítását látja, illetve javasolja nyertes hamis adatszolgáltatásának megállapítását.<br>
I. r. kérelmezõ 2001. augusztus 17-én az általa a jogorvoslati eljáráson becsatolt jegyzõkönyvet az D.383/6/2001. számú határozat bírósági felülvizsgálata során a Fõvárosi Bíróság részére benyújtotta. Ennek alapján I. r. kérelmezõ a jegyzõkönyvrõl és tartalmáról legkésõbb annak a bírósághoz való benyújtásának idõpontjában tudomást szerzett, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõt ezen idõponttól kell számítani. Ennek alapján legkésõbb 2001. szeptember 1-jén lehetett volna a jogvesztõ határidõn belül benyújtani ezzel a jegyzõkönyvvel, illetve tartalmával kapcsolatos jogorvoslati kérelmet.<br>
Tekintettel arra, hogy I. r. kérelmezõ ezen kérelmi elemét csak a 2002. szeptember 3-án megindított jogorvoslati eljárásban tette a jogorvoslati kérelem részévé, a 15 napos jogvesztõ határidõt sokszorosan túllépte. Ennek alapján a Döntõbizottság álláspontja szerint I. r. kérelmezõ ezen dokumentum tartalmával kapcsolatos jogorvoslati kérelmi eleme elkésett.<br>
A Döntõbizottság rámutat arra is, hogy a II. r. kérelmezõ a bírósági eljárásban részt vett és a becsatolt iratok között a hivatkozott jegyzõkönyvet is megismerte, így az ezzel kapcsolatos jogorvoslati kérelem az õ esetében is elkésett lett volna.<br>
A Döntõbizottság megvizsgálta a jegyzõkönyv tartalmával kapcsolatosan a hivatalból történõ jogorvoslati eljárás lefolytatásának lehetõségét is, azonban - tekintettel a <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(2) bekezdésében, a 79. § (7) és (8) bekezdéseiben foglaltakra is - ezen lehetõséggel nem élt.<br>
Az eset összes körülményeinek mérlegelése alapján a megállapított jogsértések sülyára, illetve azok bekövetkezésének körülményeire is tekintettel a Döntõbizottság álláspontja szerint az elkövetett jogsértésekkel kapcsolatban a minimális mértékû bírság kiszabása is túlzott mértékû szankció lett volna ajánlatkérõ számára, ezért a rendelkezõ részben meghatározott jogkövetkezményeket alkalmazta és ajánlatkérõvel szemben bírságot nem szabott ki.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a), d) és h) pontja szerinti jogkövetkezményt alkalmazta, míg az elkésett kérelmi elemet a Kbt. 79. § (7) bekezdésére tekintettel a Kbt. 80. § (4) bekezdése alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 14.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>