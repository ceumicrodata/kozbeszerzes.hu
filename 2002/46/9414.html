<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9414)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.513/9/2002.<br>
<br>
Tárgy: a Vakond Kft. jogorvoslati kérelme Abony Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vakond Kft. (6060 Tiszakécske, Béke u. 76., a továbbiakban: kérelmezõ) jogorvoslati kérelmét, melyet Abony Város Önkormányzata (2740 Abony, Kossuth tér 1., a továbbiakban: ajánlatkérõ) "Abonyi Lajos utca rekonstrukciója, építése" tárgyú közbeszerzési eljárás ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. július 3-án ajánlati felhívást tett közzé a Közbeszerzési Értesítõ 27. számában nyílt eljárás megindítására (5041/2002) a rendelkezõ részben írt tárgyban.<br>
Ajánlatkérõ felhívásában 1496 fm hosszúságban kérte az Abonyi utca átépítését inhomogén (kiemelt, döntött, süllyesztett) szegélykivitellel, felszíni és csapadékvíz-elvezetõ, ill. szikkasztóárok kialakításával, részbeni padkakiképzéssel. Az átépítés részletes mûszaki feltételeit dokumentáció tartalmazta.<br>
Az ajánlati felhívás 11. a) pontja az alkalmasság igazolásának módját, míg b) pontja az alkalmatlanság megállapításának szempontjait tartalmazta. Az ajánlattevõ mûszaki alkalmasságának feltétele volt az, hogy a közbeszerzés tárgyával egyezõ tárgyú és volumenû referenciával rendelkezzen az elmúlt 2 évben. A 12. pont szerint az ajánlati kötöttség 30 napig tart. A 13. pont az alábbi volt:<br>
a) Az ajánlatok elbírálásának szempontjai: az összességében legelõnyösebb ajánlat.<br>
b) A 34. § (3) bekezdésében foglaltak:<br>
részszempontok	súlyszámok<br>
- ajánlati ár	6<br>
- teljesítési határidõ	3<br>
- késedelmes teljesítés esetén vállalt kötbér mértéke	4<br>
- jólteljesítési garancia mértéke	4<br>
- jogszabályban meghatározott kötelezõ mértéken felül vállalt garanciális idõ	3<br>
Az értékelés során adható pontszám részszempontonként: 1-10.<br>
A legkedvezõbb ajánlat 10 ponttal, a legkedvezõtlenebb 1 ponttal értékelt, a köztes ajánlatok pontszámának meghatározása arányosítással történik.<br>
Az ajánlatok bontására 2002. augusztus 13-án került sor. Az eljárásban 6 ajánlat érkezett a következõktõl: kérelmezõ, KÖZ-MÛ XXI. Kft., Debmut Rt., VEGYÉPSZER Rt., Gildex Kft., Sáma Kft. (A többváltozatú ajánlat elfogadására tekintettel a KÖZ-MÛ Kft. két változatban tett ajánlatot.) Ajánlatkérõ ad-hoc bizottságot hozott létre az ajánlatok elbírálására, amely 2002. augusztus 21-én értékelt. Érvénytelenné nyilvánították a KÖZ-MÛ XXI. Kft. ajánlatait, a többit érdemben elbírálták. Az elõterjesztett döntési javaslat szerint nyertes a Sáma Kft., õt követi a DEBMUT Rt. ajánlata. Még ugyanezen a napon a képviselõ-testület meghozta az elõterjesztéssel azonosan az eljárást lezáró döntését. A nyilvános eredményhirdetésre 2002. augusztus 22-én került sor az összegzés ismertetésével. Az összegzést 2002. augusztus 26-án küldték meg az ajánlattevõknek. Ajánlatkérõ a szerzõdést a nyertes Sáma Kft.-vel a felhívásában megjelölt idõpontban megkötötte.<br>
Kérelmezõ 2002. augusztus 30-án jogorvoslati kérelmet nyújtott be a Döntõbizottsághoz. Ebben kérte az ajánlatkérõ eljárást lezáró döntésének megsemmisítését, a jogsértés megállapítását a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés, 34. § (3) bekezdésének c) és d) pontjai, az 55. § (6) bekezdés, valamint az 59. § (1) bekezdésének vonatkozásában, illetve indítványozta, hogy a Döntõbizottság hivatalból eljárva mondja ki a Kbt. 44. § (6)-(8) bekezdésének megsértését is. Kérte továbbá az ajánlatkérõ költségekben történõ marasztalását és az ügyben tárgyalás tartását is. Indítványozta, hogy a Döntõbizottság alkalmazzon ideiglenes intézkedést, melynek keretében tiltsa meg a szerzõdés megkötését. Kérelmét azzal indokolta, hogy ajánlatkérõ jogsértõen bírálta el az ajánlatokat több szempontból is. Álláspontja szerint olyan képletet alkalmazott a pontszámok meghatározására, amelyet a felhívása nem tartalmazott, ugyanakkor az összegzésben meghatározott képlettel nem azok a pontszámok adódnak, amelyeket a 2., 3., 4. és 5. részszempontok vonatkozásában az összegzés tartalmaz. A fenti szempontoknál a képlettel az adható maximális pontszámnál magasabb pontszámokat kellett adni minden, még a legkedvezõbb ajánlatnál gyengébb ajánlatokra is. Véleménye szerint az a tény, hogy az ajánlatkérõ nem azokat a pontszámokat osztotta ki, amiket a képlet alkalmazásával kellett kapnia, egyben azt is jelzi, hogy az összes részszempontnál nem azonos módszerrel értékelt az ajánlatkérõ. Ezen túlmenõen ajánlatkérõ értékelése az elõbbiektõl függetlenül is jogsértõ volt, tekintettel arra, hogy 2. részszempontnál azok is 1 pontot kaptak, akik nem tettek ajánlatot kedvezõbb határidõre és emiatt a többiek pontszáma is torzult. A 4. részszemponttal kapcsolatosan elõadta, hogy a 10%-os tartalmi eltérés mellett a kérelmezõ hátrányára azonos pontszámot adott ajánlatkérõ. Az említettek ahhoz vezettek, hogy a nyertes Sáma Kft. javára, de kérelmezõ hátrányára történt az értékelés. Kérte az ajánlati felhívás vizsgálatát hivatalból történõ eljárás keretében is, mert kérelmezõ már a<br>
zt a jogvesztõ határidõ elmúltával kifogásolja. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését sérti a felhívás 11. b) pontja, mert nem utal az elvárt mértékû mûszaki-technikai felszereltségre, továbbá pontosan nem tartalmazza a referenciát, illetõleg az ajánlatkérõ elvárását. Ezzel összefüggésben álláspontja szerint a nyertes ajánlattevõ nem rendelkezik a legalább saját ajánlati árát elérõ referenciával, ezért õt alkalmatlanná kellett volna nyilvánítania ajánlatkérõnek. Véleménye szerint jogsértõ módon történt a felhívásban az ajánlati kötöttség - és ezzel együtt az ajánlati biztosíték - meghatározása is, mert építési beruházásról lévén szó, nem a felhívás szerinti 30, hanem 60 nap a kötöttség idõtartama. Ebbõl eredõen több ajánlatban az ajánlati biztosíték határideje sem felel meg a törvényi 60 napnak.<br>
Kérelmezõ az indítványa alapján tartott tárgyaláson a szabályszerû értesítés ellenére nem jelent meg, így jogorvoslati kérelme az írásban írtaknak megfelelõen került elbírálásra.<br>
A Döntõbizottság a törvényi feltételek hiányában a kért ideiglenes intézkedést nem alkalmazta.<br>
Ajánlatkérõ írásos észrevételében és a tárgyaláson is kérte a megalapozatlan jogorvoslati kérelem elutasítását. Ennek indokául elõadta, hogy az ajánlati felhívásban meghatározta az elbírálás teljes szempontrendszerét és a súlyszámokat.<br>
Az összegzésnek megfelelõen a pontszámok alapján választotta ki az eljárás nyertesét és az azt követõ ajánlattevõt. A ponthatárok között minden részszempontnál azonos módszerrel számolta ki a pontszámokat, ugyanazt az arányosítási képletet alkalmazta. Ennek keretében a legjobb ajánlat 10 pontot, a legkedvezõtlenebb 1 pontot kapott, a többi pontszám pedig arányosítással lett meghatározva. Álláspontja szerint az eljárása kifogástalan volt, az összességében legelõnyösebb ajánlatot a kihirdetett nyertes tette. A 2. részszempontnál 1 pontot kapott, aki a felhívás szerinti határidõt vállalta. A 4. részszempontnál a kerekítés miatt kaptak a kismértékben különbözõ ajánlatok azonos pontot. Az összegzés írásba foglalása és kiküldése történt csak az eredményhirdetést követõen, egyébként a döntés alapjául szolgáltak az abban foglalt adatok. Az alkalmassági igazolásra azért kérték az ajánlattevõk felszereltségének ismertetését, hogy csak a megfelelõek jelentkezzenek az eljárásban.<br>
Azonos tárgyú és referencia alatt a hasonló nagyságrendû (mennyiség és hozzá kapcsolódó vállalkozási díj) beruházást értették, így ezzel annak minimális mértékét is meghatározták. Az ajánlati kötöttség idõtartamának meghatározásában figyelemmel voltak arra, hogy az eredményhirdetést követõ legrövidebb idõn belül a szerzõdést meg kell kötniük, hogy a kivitelezésre még ez évben sor kerüljön. Azt is nyilatkozta, hogy a vállalkozói szerzõdést 2002. szeptember 2-án a nyertessel megkötötték.<br>
A tárgyaláson elõadta azt is, hogy a nyertesnek kihirdetett ajánlattevõ referenciavizsgálatánál többek között figyelembe vették a mezõtúri referenciát is, amire írásos pozitív referencianyilatkozatot kaptak. Mindössze egy rövidebb útszakaszt kívántak újat építeni, illetve felújítania városban, ezért a nyertes referenciáit megfelelõnek találták. Kérdésre azt is elõadta, hogy az eredményhirdetéskor a törvény szerinti adatokat ismertették, valamint azt, hogy az eredményhirdetésen csak a Sáma Kft. jelent meg, ami a becsatolt jelenléti ívbõl is megállapítható.<br>
Az ajánlatok értékelését ad-hoc bizottság végezte, aminek javaslata alapján a döntést a képviselõ-testület hozta meg az eredményhirdetést megelõzõ napon. Ebbõl fakadóan az értékelésre vonatkozó adatok már a döntés kihirdetése elõtt rendelkezésükre álltak és azt ismertették is függetlenül attól, hogy az "összegzés az eljáráshoz" címû irat keltezése 2002. augusztus 26.<br>
Az ügyben érdekelt felek a szabályszerû jogorvoslati eljárásról szóló értesítés, valamint tárgyalás tartására vonatkozó tájékoztatás ellenére sem írásban, sem a tárgyaláson érdemi észrevételt nem terjesztettek elõ.<br>
A Döntõbizottság a jogorvoslati eljárás során megállapította, hogy a jogorvoslati kérelem részben elkésett, részben megalapozatlan az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése, a (8) bekezdés a) pontja, valamint a 80. § (4) bekezdés elsõ fordulata az alábbi rendelkezéseket tartalmazza:<br>
"(7) Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint.<br>
E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve hogy azt az addig vizsgált szervezettel (személlyel) azonos szervezet (személy) követte el.<br>
(8) A (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;"<br>
80. § (4) Ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.<br>
Kérelmezõ maga jogorvoslati kérelmében is hivatkozik arra, hogy úgy a 15 napos szubjektív jogvesztõ határidõ, mint a (8) bekezdés a) pontjában megjelölt határidõ eltelt akkor, amikor a jogorvoslati kérelmét elõterjesztette.<br>
Tekintettel arra, hogy a Döntõbizottságnak lehetõsége van hivatalból az eljárását kiterjeszteni, de ez kötelezettségként nem került elõírásra a törvényben a Bizottság részére, ezért a Döntõbizottság az eset körülményére és a jogorvoslat vizsgálata során beszerzett információkra tekintettel nem kívánt eljárást indítani hivatalból a fenti kérdéskörben.<br>
Fent hivatkozott jogszabályhelyekre, valamint a Döntõbizottság álláspontjára tekintettel a jogorvoslati kérelemnek az a része, melyben kérelmezõ az ajánlati felhívás vélt jogsértõ elemeit támadja elkésett, ezért azt a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésére tekintettel elutasítja.<br>
A fenti indokokra is tekintettel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésének megsértésére vonatkozó jogorvoslati kérelmi rész is elkésett, hisz a kérelmezõ álláspontja szerint az esélyegyenlõség sérelmét jelenti az is, ha nincs pontosan meghatározva, hogy a referencia vonatkozásában mely körülmények megléte, vagy hiánya vagy azok milyen mértékû fogyatékossága eredményez alkalmatlanságot.<br>
Tekintettel arra, hogy kérelmezõ az ajánlati felhívás részeit jóval a jogvesztõ határidõn túl már megismerte, ezért e kérelmi rész is elkésettnek tekintendõ. Ugyanígy elkésettnek tekintendõ a jogorvoslati kérelem azon része is, melyben ajánlatkérõ az ajánlati kötöttség idõtartamára vonatkozó elõírást, valamint az ajánlati felhívásban az elbírálás módszerére vonatkozó elõírást vitatja.<br>
Az elkésett jogorvoslati kérelmi elemeken túlmenõen a Döntõbizottságnak érdemben azt kellett vizsgálnia a jogorvoslati eljárás során, hogy a nyertes mûszaki alkalmasságára az ajánlatok értékelése során alkalmazott pontozási módszer (képlet) felhívásnak való megfelelésére, valamint a pontozásos értékelés helyességének megállapítására és ezen keresztül a nyertesre vonatkozó ajánlatkérõi döntések jogszerûek voltak-e, így a vizsgálatot erre kellett lefolytatnia.<br>
E négy kérelmi elemre vonatkozóan a Döntõbizottság az alábbiakat állapította meg:<br>
<br>
1. Nyertes alkalmassága<br>
Az ajánlati felhívás 11. a) pontja az igazolás módjáról, valamint a 11. b) pont az alkalmassági feltételekrõl az alábbi rendelkezéseket tartalmazta:<br>
Igazolási mód:<br>
a) Az elõzõ 2 évben végrehajtott, a közbeszerzés tárgyával egyezõ tárgyú és volumenû beruházások ismertetése, a teljesítés idejének és címzettjének megnevezésével.<br>
Alkalmatlansági feltétel:<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
- ha nincs a közbeszerzés tárgyával egyezõ tárgyú és volumenû referenciája az elmúlt 2 évben.<br>
Ajánlatkérõ 2002. augusztus 21-i értékelése szerint a Sáma Kft. igazolta alkalmasságát.<br>
A Döntõbizottság megállapította, hogy a közbeszerzés tárgya a felhívás szerint 1496 fm út építése, volumene pedig bruttó 65 és 98 millió Ft között volt az ajánlatok szerint.<br>
A nyertesnek több közmûépítéshez kapcsolódó referenciája van útépítésre is. Itt elég csak Gyömrõ (590 mill.) és Mezõtúr (212 mill.) csatorna- és útépítési munkáit figyelembe venni. Ezek megfelelnek az alkalmasság feltételének.<br>
E tényekre tekintettel a kérelem erre vonatkozó eleme megalapozatlan.<br>
<br>
2. Pontozási módszer felhívásnak való megfelelése<br>
Ajánlatkérõ csak az ajánlati felhívásban rendelkezett az ajánlatok elbírálásánál alkalmazandó módszert illetõen. Ebbõl az ajánlattevõk tudták, hogy a legkedvezõtlenebb ajánlat a minimális (1) pontot fogja kapni, a legkedvezõbb a maximális 10 pontot, míg a többi tartalmi elem pontszáma "arányosítással" kerül meghatározásra. Az így meghatározott módszernek minden olyan képlet megfelel, amely bármiféle arányosítást tartalmaz, a jelen esetben felállított képletet is beleértve:<br>
<br>
{adható pont × [Ajánlat (ndik) - legjobb ajánlatal]}<br>
P(nedik) = adható pont -                         legjobb ajánlat<br>
<br>
Ajánlatkérõ ugyanis nem tett mást, mint a vizsgált tartalmi elemnek a legkedvezõbb tartalmi elemtõl való eltérése (különbsége) és a legkedvezõbb tartalmi elem arányának megfelelõen határozta meg a vizsgált tartalmi elem pontszámát. Ezt a módszert egyedül a legkedvezõtlenebb tartalmi elemeknél nem alkalmazta, mert azok pontszámát egyszerûen a minimumban állapította meg, mint ahogy azt a felhívása is tartalmazta.<br>
Fentiekkel azonos megítélés alá esik az is, hogy valójában az alkalmazott képlet tört tagja számlálójának minden esetben az abszolút értékét vette az ajánlatkérõ, tehát a vizsgált és a legjobb ajánlati elem különbsége elõjel nélküli matematikai érték volt. Ebbõl következik, hogy a maximális 10-es pontszámnál nagyobb pontszám egyik részszempontnál sem adódott.<br>
Az ajánlatok pontozásos értékelésének folyamata tehát megfelelt a felhívás elõírásának, így a kérelem erre vonatkozóan is megalapozatlan.<br>
<br>
3. A pontozásos értékelés helyessége, a nyertesre vonatkozó ajánlatkérõi döntés<br>
Ajánlatkérõ szerzõdéskötésére tekintettel a Döntõbizottság a nyertes és a kérelmezõ ajánlatának értékelését vizsgálta, amely az ajánlatkérõ szerint az alábbi volt:<br>
<br>
Az ajánlattevõ neve:<br>
VAKOND Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	6	10	60<br>
Teljesítési hi.	3	10	30<br>
Kés. telj. kötbér	4	 1	 4<br>
Jótelj. garancia mért.	4	 2	 8<br>
Garanciális hi.	3	 5	15<br>
A súlyszámmal szorzott értékelési pontszámok összegei ajánlattevõnként	117<br>
<br>
<br>
Az ajánlattevõ neve:<br>
SÁMA Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	6	 1	 6<br>
Teljesítési hi.	3	 5	15<br>
Kés. telj. kötbér	4	10	40<br>
Jótelj. garancia mért.	4	10	40<br>
Garanciális hi.	3	10	30<br>
A súlyszámmal szorzott értékelési pontszámok összegei ajánlattevõnként	131<br>
<br>
A kérelmezõ az elsõ 4 részszempont értékelését vitatta. A vitatott szempontok esetében az ajánlatkérõ által készített összegzésben feltüntetett valamennyi tartalmi elem megfelel az ajánlatokban található vállalásoknak.<br>
Ajánlatkérõ a kerekítés szabályait alkalmazva helyes pontszámokat állapított meg az 1-4 részszempontoknál, a nyertes és a kérelmezõ vonatkozásában. Az eljárás nyertesére vonatkozó döntés helytálló - így e kérelmi elem is megalapozatlan.<br>
A Döntõbizottság végkövetkeztetésként megállapította, hogy ajánlatkérõ a felhívásban meghatározott és valamennyi részszempontnál azonos módszerrel jelölte meg az ajánlattevõk pontszámait, ezért az eljárást lezáró döntése jogszerû volt, és ebbõl fakadóan a kérelmezõnek érdeksérelmet nem okozhatott.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet részben elkésettség, részben megalapozatlanság miatt a Kbt. 80. § (4) bekezdése és a 88. § (1) bekezdés a) pontja alapján elutasította.<br>
A Döntõbizottság ugyanezen szakasz (1) bekezdésének<br>
<br>
4. pontja alapján rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 7.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>