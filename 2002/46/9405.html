<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9405)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.539/10/2002.<br>
<br>
Tárgy: a Coventry House Club Képzõközpont Bt. jogorvoslati kérelme a MH 59. Szentgyörgyi Dezsõ Repülõbázis közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Feldmájer Péter ügyvéd (6000 Kecskemét, Csányi krt. 10.) által képviselt Coventry House Club Képzõközpont Bt. (6000 Kecskemét, Budai u. 1., a továbbiakban: kérelmezõ) jogorvoslati kérelmének - melyet a Magyar Honvédség 59. Szentgyörgyi Dezsõ Repülõbázis (6004 Kecskemét, Reptéri út 4., a továbbiakban: ajánlatkérõ) angol nyelvi képzés különbözõ fokú állami nyelvvizsgára tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel az 52. § (1) bekezdését.<br>
A jogsértés miatt megsemmisíti ajánlatkérõ eljárást lezáró döntését, valamint kötelezi ajánlatkérõt 1 000 000 Ft, azaz egymillió forint bírság megfizetésére. Ajánlatkérõ a bírságot a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõnek 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. július 24-én megjelent számában a rendelkezõ részben megjelölt beszerzésre.<br>
Az ajánlattételi határidõre, szeptember 3-ra a kérelmezõ, az Öveges Képzõ és Tervezõ Kft., a Dover Nyelvi Centrum Kft., a Dr. Galló-Oxford Nemzetközi Oktatási és Nyelvvizsga Centrum és a Korona Nyelvoktatási és Szolgáltató Bt. nyújtott be ajánlatot.<br>
Ajánlatkérõ bírálóbizottsága az ajánlatok bírálata során a kérelmezõ és az Öveges Kft. ajánlatát érvénytelenné nyilvánította, az errõl szóló szeptember 9-i jegyzõkönyvet részükre megküldte.<br>
A kérelmezõ ajánlata érvénytelenségét a következõkkel indokolta:<br>
"- Az ajánlattevõ neveként a Coventry House Club Bt. szerepel, a csatolt cégkivonat alapján megállapítható, hogy a cég teljes neve Coventry House Club Képzõközpont Oktatási és Szolgáltató Betéti Társaság, a cég rövidített neve pedig Coventry Club Képzõközpont Bt.<br>
- Az ajánlat 89-96. oldalakon becsatolt nyilatkozatokban a Coventry House Képzõközpont Club Bt. képviselõje kijelenti, hogy a Coventry House Nyelviskola ajánlattevõ például az elõzõ háromévi teljes forgalma a következõképpen alakult, vagy (92. old.) nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjának hatálya alá.<br>
- Az ajánlat 83. oldalán becsatolt banki igazolás, amelyet a Lakiteleki Takarékszövetkezet (Ikt.sz.: 1001/2002) állított ki, nem az ajánlattevõ nevére szól, hanem a Coventry House Nyelviskola Bt. részére."<br>
Ajánlatkérõ a szeptember 13-án tartott eredményhirdetésen a Korona Bt. ajánlatát hirdette ki nyertesnek.<br>
Kérelmezõ szeptember 16-án jogorvoslati kérelmet terjesztett elõ a Döntõbizottsághoz.<br>
Sérelmezte ajánlata érvénytelenné nyilvánítását. Elõadta, hogy a nyilatkozatokon lévõ cégbélyegzõn a cég hivatalos neve, címe, adószáma és bankszámlaszáma szerepel, így egyértelmûen azonosítható volt az ajánlattevõ kiléte. A pénzintézeti nyilatkozatból megállapítható, hogy azt részére adták ki. Kifogásolta, hogy ajánlatkérõ az érvénytelenséget nem az ajánlatok bontásakor vizsgálta.<br>
A jogorvoslati eljárásban október 9-én tartott tárgyaláson kifogásolta továbbá, hogy a felolvasólapra nem kellett ráírni - és ezáltal az ajánlatok bontásakor nem került ismertetésre - az értékelés szempontjából fontos pótórák száma és díja.<br>
Kérte a jogsértés megállapítását és az eljárást lezáró döntés megsemmisítését.<br>
Ajánlatkérõ kérte a jogorvoslati kérelem elutasítását. Elõadta, hogy az ajánlat lényegében négy cégnevet (Coventry House Club Bt., Coventry House Club Képzõközpont Bt., Coventry House Nyelviskola, Coventry House Nyelviskola Bt.) tartalmaz, a hiánypótlás kizártsága folytán nem volt módja az ajánlattevõ személye egyértelmû azonosítására.<br>
A tárgyaláson elõadta, hogy nem kísérelte meg annak ellenõrzését, hogy a különbözõképpen megadott cégnevek ugyanazt a céget takarják-e, mert formai szempontból is kritikusan kívánta elvégezni az érvényesség vizsgálatát. Ez az ellenõrzés nem kötelessége az ajánlatkérõnek, mint ahogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerinti felvilágosítás kérés sem.<br>
Közölte, hogy a nyertessel a szerzõdést a Döntõbizottság határozatában foglaltaktól függõen fogja megkötni.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
Kérelmezõ elsõdlegesen ajánlata érvénytelenné nyilvánítását kifogásolta.<br>
A Döntõbizottság megvizsgálta a kérelmezõ ajánlatát és megállapította, hogy a többféle névhasználat ellenére egyértelmûen azonosítható volt az ajánlattevõ személye.<br>
Az ajánlati adatlapon, az "Együttmûködési szándéknyilatkozat"-on, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontjára és az elõzõ háromévi forgalomról szóló nyilatkozaton "COVENTRY HOUSE CLUB KÉPZÕKÖZPONT BT. 6000 Kecskemét Budai u. 1. Adószám:" ........m "Szsz:"........ cégbélyegzõ szerepel.<br>
Az APEH, a Kecskemét Megyei Jogú Város Polgármesteri Hivatal Adóügyi Osztály, a Bács-Kiskun Megyei Munkaügyi Központ és a VPOP-igazolásokon a kérelmezõnek a cégkivonat szerinti székhelye szerepel, az igazolás jogosultjaként a "Képzõközpont" szó nélküli rövidített cégnév (COVENTRY HOUSE CLUB BT.) van feltüntetve.<br>
A pénzintézeti igazolás a kérelmezõ cégkivonat szerinti székhelyére lett címezve.<br>
A kérelmezõ ajánlatából a Döntõbizottság megállapította azt is, hogy az ajánlati felhívás 11. a) pontjában elõírt, a mûszaki alkalmasság igazolására kért adatok és tények között az elõzõ<br>
3 év referenciáira vonatkozó igazoló levelet az ajánlatkérõ állította ki egy korábbi munkával kapcsolatban, abban címzettként kérelmezõ "Coventry House Nyelviskola"-ként szerepel.<br>
Mindezek alapján rögzíthetõ, hogy ajánlatkérõnek nem volt alapos indoka kétségbe vonni, hogy az ajánlatot a kérelmezõ tette.<br>
Amennyiben ajánlatkérõnek mégis kétségei támadtak volna a kérelmezõ cégazonosságát illetõen, a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján módja lett volna e kérdésben tisztázó kérdést feltenni kérelmezõ részére.<br>
Az ajánlatnak az ajánlattevõ nevének használatával kapcsolatos részei nem voltak ellentétesek az ajánlati felhívásban és dokumentációban meghatározott elõírásokkal (teljes cégnév, rövidített cégnév, közismert cégnév stb.), ugyanis e körben a kiírás elõírást nem tartalmazott.<br>
A Döntõbizottság megállapította, hogy a kérelmezõ ajánlata a névhasználót illetõen nem tért el a felhívásban és a dokumentációban foglalt elõírásoktól, ajánlatkérõ nem helytálló indokkal nyilvánította a kérelmezõ ajánlatát érvénytelennek.<br>
A Döntõbizottság ezért a jogorvoslati kérelemnek ebben a részében helyt adott és megállapította, hogy a kérelmezõ ajánlata érvénytelenné nyilvánításával az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel az 52. § (1) bekezdését.<br>
Kérelmezõ kifogásolta, hogy ajánlatkérõ nem az ajánlatok bontásakor döntött az érvényesség kérdésében.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése így rendelkezik: "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek". Az "azt követõen" szövegrészbõl következik, hogy ajánlatkérõnek nem kell a bontáskor vizsgálatot végezni és dönteni az ajánlatok érvényessége tekintetében. Ezt a döntést az eredményhirdetésig teheti meg.<br>
A Döntõbizottság megállapította, hogy kérelmezõnek az érvényesség kérdésében való döntés idõpontjával kapcsolatos kifogása megalapozatlan, ezért azt elutasította.<br>
Kérelmezõ a jogorvoslati eljárásban október 9-én tartott tárgyaláson sérelmezte, hogy ajánlattevõknek a felolvasólapra nem kellett rávezetni az értékelés szempontjából lényeges két ajánlati elemet, a pótórák számát és díját, ezáltal az ajánlattevõk a bontáskor nem ismerhették meg ezeket.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati kérelmet a jogsértõ, vagy jogsértõnek vélt eseményrõl való tudomásszerzéstõl számított 15 napon belül lehet elõterjeszteni.<br>
Az ajánlati dokumentáció I. 9. pontja tartalmazza a felolvasólapra vonatkozó elõírást, miszerint: "A bontási eljárás megkönnyítése és gyorsítása érdekében kérjük, hogy ajánlatukhoz a formai elõírásoknak megfelelõ módon, a kitöltött ajánlati adatlapot (felolvasólap) csatolni szíveskedjenek".<br>
A dokumentációban közölt minta szerinti felolvasólap nem tartalmazza ismertetendõ adatként a pótórák számát és díját.<br>
Kérelmezõ a dokumentáció megvásárlását követõen, de legkésõbb a szeptember 3-i ajánlattételi határidõben értesült arról, hogy a dokumentáció szerint a szóban forgó adatokat a felolvasólapon nem kellett megadni ajánlattevõknek.<br>
A szeptember 3-i idõponttól a kifogás október 9-én történt elõterjesztéséig a 15 napos jogvesztõ határidõ letelt.<br>
A Döntõbizottság megállapította, hogy kérelmezõ a felolvasólap kötelezõ tartalmával kapcsolatos kifogását késedelmesen terjesztette elõ, ezért azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), c), d), f) és h) pontja szerint rendelkezett.<br>
A Döntõbizottság megsemmisítette ajánlatkérõ eljárást lezáró döntését, mert a jogsértés csak a kérelmezõ ajánlatának a bírálatba való bevonása által orvosolható.<br>
A Döntõbizottság 1 000 000 Ft bírságot szabott ki ajánlatkérõ terhére. A bírság mértékének megállapításánál tekintettel volt a közbeszerzés alacsony értékére, valamint arra, hogy ajánlatkérõ a szerzõdéskötésnek a jogorvoslati eljárás kimenetelétõl való függõvé tétele által törekedett megakadályozni a további jogsértést.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. október 16.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>