<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9412)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.498/13/2002.<br>
<br>
Tárgy: a Johnson Diversey Kft. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Johnson Diversey Magyarország Gyártó és Kereskedelmi Kft. (2040 Budaörs, Puskás Tivadar u. 6. a továbbiakban: kérelmezõ) jogorvoslati kérelmét, amelyet a Semmelweis Egyetem (1085 Budapest, Üllõi u. 26., képviseli: dr. Salamonné dr. Bódis Enikõ ügyvéd, 1012 Budapest, Vérmezõ u. 14., a továbbiakban: ajánlatkérõ) "az egyetem 18 hónapra szükséges, az ajánlati dokumentációban részletezett mennyiségû és fajtájú szappan, mosó- és tisztítószerek beszerzése" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. június 5-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Az ajánlati felhívás 3. a) pontja alapján a beszerzés tárgya és mennyisége:<br>
"az egyetem 18 hónapra szükséges, az ajánlati dokumentációban részletezett mennyiségû és fajtájú szappan, mosó- és tisztítószerek:<br>
- szappan (kéz-, kenõ-, mosószappan)	11 376 kg<br>
- mosószer általános	21 250 kg<br>
- mosószer speciális	53 118 kg<br>
tisztítószerek:<br>
- folyékony	47 746 liter<br>
- szilárd	26 977 kg<br>
- egyéb	21 012 db"<br>
Az ajánlati felhívás alapján részajánlat tételére volt mód; de többváltozatú ajánlattétel lehetõségét ajánlatkérõ kizárta.<br>
Ajánlatkérõ a pénzügyi, gazdasági és mûszaki alkalmasság megállapítására, a felhívás 11. a) pontjában a következõket kérte csatolni:<br>
"- ajánlattételi határidõt megelõzõ 30 napnál nem régebbi keltezésû, a számlavezetõ pénzintézet által kiállított nyilatkozattal, melynek tartalmaznia kell, hogy<br>
- mióta vezeti az ajánlattevõ bankszámláját,<br>
- számláján sorban állás volt-e,<br>
- az ajánlattevõ fizetési kötelezettségének eleget tesz-e,<br>
- a 2001. évi mérlegadatokat vagy egyszerûsített mérleget,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjának megfelelõen termékminta benyújtása a dokumentáció szerint, valamint a termékek mûszaki leírásának benyújtsa,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján ismertesse az elõzõ 3 év legjelentõsebb szállításait (felhasználói referencianyilatkozatok csatolásával)".<br>
Ajánlatkérõ a felhívás 11. b) pontjában a következõ alkalmassági kritériumokat jelölte meg:<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja alapján a számlaforgalom nagyságrendje nem éri el a 8 számjegyet,<br>
- ajánlattevõ fizetési kötelezettségeit nem teljesítette, számlavezetõ pénzintézet által kiállított nyilatkozatban, számláján sorban állás mutatkozott,<br>
- 2001. évi adózás elõtti eredménye negatív volt,<br>
- nem rendelkezik a 11. a) pontban leírt szállítói referenciával, vagy a referenciaigazolásban negatív megjelölés van,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjának megfelelõen a benyújtott mintadarabok nem felelnek meg a dokumentációban meghatározottaknak.<br>
Ajánlatkérõ dokumentációt is készített, ami tartalmazta a mûszaki specifikációt, a szerzõdéstervezetet, az ajánlattevõknek szóló utasításokat, elõírásokat.<br>
2002. július 1-jéig, az ajánlattételi határidõig, a kérelmezõ, a Csillám '98 Kft., a Debnár Vegyi Áru, az Ecolab-Hygiene Kft., a Szín-Kert Kft., a Vianni Kft., a Rákóczi Üzletház Kft. és az Omker '99 Kft. nyújtott be ajánlatot.<br>
Kérelmezõ ajánlatában felhívta az ajánlatkérõ figyelmét arra, hogy újonnan piacra lépõnek minõsül, egyben kérte, hogy cége ajánlatát újonnan piacra lépõként tekintse érvényesnek.<br>
Ajánlatkérõ 2002. augusztus 12-én tartotta az eredményhirdetést, melyen kihirdette az egyes tételek tekintetében nyertes ajánlattevõként a Csillám '98 Kft.-t, a Debnár Vegyiárut, az Ecolab-Hygiene Kft.-t, a Szín-Ker Kft.-t és a Vianni Kft.-t, míg kérelmezõt kizárta az eljárásból.<br>
A kizárást az alábbiakkal indokolta:<br>
"A Johnson Diversey Magyarország Kft. ajánlatában az Unilever Magyarország Kft. 2001. évi mérlege szerepel. Ez nem felel meg az ajánlati felhívás 11. a) pontjában szereplõ feltételnek, mely szerint ajánlattevõre vonatkozó 2001. évi mérlegadatot vagy egyszerûsített mérleget kértünk. A bizottság megállapította, hogy a cégkivonat tanúsága szerint az ajánlattevõ nem jogutódja az Unilever Magyarország Kft.-nek. Ezek szerint ajánlattevõ ajánlata nem felel meg az ajánlati felhívásban és a dokumentációban kiírt feltételeknek, ezért ajánlata a törvény 52. § (2) bekezdés d) pontja alapján érvénytelen.<br>
A Bizottság megállapította továbbá, hogy az ajánlati felhívás 11. a) pontjában szereplõ feltétel, mely szerint az elõzõ 3 év legjelentõsebb szállításainak ismertetését kérjük felhasználói referencianyilatkozatok csatolásával a jelen évet megelõzõ 3 naptári évre vonatkozik.<br>
A Bizottság megállapította továbbá, hogy a cégkivonat tanúsága szerint a cég 2002. évi alapítású. A Bizottság megállapította, hogy a kft. 1999-2000-2001. évi referencialistát csatolt. Tekintettel a cég alapítási évére a referencianyilatkozat nem vonatkozhat a kft. teljesítésére. A Bizottság megállapította továbbá, hogy a kft. által csatolt referencianyilatkozatok nem a felhívásban megjelölt idõszakra és nem a referencialistákban megjelölt teljesítésekre vonatkoznak. Fentiekre tekintettel a Bizottság megállapította, hogy a cég a szerzõdés teljesítésére alkalmatlan, mert nem rendelkezik az ajánlati felhívás 11. pontjában szereplõ szállítói referenciával."<br>
Ajánlatkérõ a nyertes ajánlatot benyújtó ajánlattevõkkel a szerzõdést megkötötte.<br>
Kérelmezõ 2002. augusztus 22-én nyújtott be jogorvoslati kérelmet, melyet a 2002. szeptember 20-án tartott tárgyaláson módosított. Kérelmezõ módosított jogorvoslati kérelmében kérte, hogy a Döntõbizottság állapítsa meg a jogsértést, semmisítse meg az eljárást lezáró döntést, tiltsa meg a szerzõdés megkötését, továbbá kötelezze ajánlatkérõt a költségek megtérítésére. Kérelmét azzal indokolta, hogy ajánlata érvényes és cége a szerzõdés teljesítésére alkalmas volt, ezért kizárása jogsértõ volt. Elõadta, hogy a cég ezen a néven 2002-ben - jogelõd nélkül - alakult. Az új társasági név csak név (és tulajdonos) változást jelent, se termékben, se személyi állományban, de még székhelyben sem jelent változást. Azokat (a szükséges engedélyekkel rendelkezõ) termékeket forgalmazza, melyet egyébként még a korábbi Unilever Magyarország Diversey Lever Divízió néven kötött szerzõdés alapján máig is szállít a számos egészségügyi intézmény között az ajánlatkérõnek is.<br>
Álláspontja szerint cégkivonata szerint újonnan piacra lépõ cégnek számít, s mint ilyen, értelemszerû, hogy mérleget sem csatolhat arról a 2001. évrõl, amikor még nem létezett, sem az elõzõ 3 év referenciájáról nem számolhat be új nevével. Miután pedig az ajánlatkérõ az elõzõ 3 év referenciaismertetését, valamint 2001. évi mérleget írta elõ, becsatolta korábbi neve szerinti, az összegzésben is említett iratot.<br>
Álláspontja szerint ajánlata vagy amiatt érvényes, mert a jelenleg is ajánlott termékekre korábbi nevén referenciát és mérleget csatolt, vagy amiatt érvényes, mert újonnan piacra lépõként lehetetlen feltétel nem követelhetõ meg cégétõl, nevezetesen mérleg és referencia ismertetése. Amennyiben pedig ajánlata érvényes, akkor az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, ezáltal pedig az 59. § (1) bekezdését, mivel számos tétel esetében az õ ajánlata érte volna el a legmagasabb pontszámot. Miután pedig az ajánlatkérõ a céget még alkalmatlannak is nyilvánította a szerzõdés teljesítésére, ezáltal a Kbt. 44. § (8) bekezdését is megsértette.<br>
Ajánlatkérõ a jogorvoslati kérelemre tett észrevételében elõadta, hogy kérelmezõ ajánlatát érvénytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mert ajánlata nem felel meg az ajánlati felhívás és a dokumentációban kiírt feltételeknek. Az ajánlati felhívás 11. a) pontjában, valamint a dokumentáció II. 1. pontjában ajánlattevõk 2001. évi mérlegét kérte. Kérelmezõ ajánlatában az Unilever Magyarország Kft. 2001. évi mérlegét csatolta be. A kérelmezõ által csatolt cégkivonatból megállapította, hogy kérelmezõ nem jogutódja az Unilever Kft.-nek, ezért a csatolt mérleg nem elfogadható. Ennek alapján kérelmezõ az ajánlati felhívásban kért feltételeknek nem tett eleget, ezért ajánlatát a törvény hivatkozott rendelkezése szerint jogszerûen minõsítette érvénytelennek.<br>
Nem tartotta elfogadhatónak kérelmezõ azon nyilatkozatát, hogy tõle, mint 2002. évi alapítású cégtõl el kellett volna fogadnia az Unilever Kft. mérlegét, mert kérelmezõ az õ termékeit forgalmazza. Kiírása során nem állapított meg külön szabályokat az újonnan piacra lépõ cégek vonatkozásában, ezért kérelmezõre is alkalmaznia kellett a kiírását, amely kiírási feltételeknek ajánlattevõ nem felelt meg.<br>
Ajánlatkérõ az ajánlati felhívás 11. a) pontjában az elõzõ három év legjelentõsebb szállításainak ismertetését is kérte a felhasználói referencianyilatkozatok csatolásával.<br>
Megállapította, hogy a kérelmezõ a 1999-2001-ig terjedõ idõszakról csatolt referencialistát. A kérelmezõ cégkivonatából kitûnik, hogy 2002. évi alapítású, tehát a csatolt referencialista nem vonatkozhat a cég teljesítésére. A referenciának ugyanis nem a termékre, hanem ajánlattevõre kell vonatkoznia. A kérelmezõ által csatolt referencianyilatkozatokat megvizsgálva megállapítást nyert, hogy azok nem a felhívásban megjelölt idõszakra, és nem a referencialistában teljesítésekre vonatkoznak.<br>
Fentiekre tekintettel megállapította, hogy kérelmezõ a szerzõdés teljesítésére alkalmatlan, mert nem rendelkezik az ajánlati felhívás 11. a) pontjában szereplõ szállítói referenciával.<br>
Az ajánlati felhívás 11. b) pontjában elõírta ugyanis, hogy alkalmatlan a szerzõdés teljesítésére az a cég, amely nem rendelkezik a 11. a) pontban kiírt szállítói referenciával.<br>
Ennek alapján kérte a megalapozatlan jogorvoslati kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése úgy rendelkezik, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdés alapján az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdés szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az összegzés szerint a kérelmezõ ajánlatának érvénytelenségével és kérelmezõnek a szerzõdés teljesítésére alkalmatlanságával indokolta a kérelmezõ ajánlatának kizárását az ajánlatok értékelésébõl.<br>
Kérelmezõ az Unilever Magyarország. Kft. egy részlegébõl (Diversey Lever Divízió) alakult a 2002. évben. A Döntõbizottság tényként állapította meg, hogy kérelmezõ a 2002. évi létrehozatala alapján - tekintettel arra, hogy jogelõdje nincs - újonnan piacra lépõ cégnek minõsül.<br>
A Döntõbizottság álláspontja szerint új cég esetében, azért nem lehet érvénytelennek nyilvánítani egy cég ajánlatát, részvételi jelentkezését, mert nem tud csatolni igazolásokat olyan idõszakra, amikor még nem létezett, ugyanis az újonnan alakult cég csak így vehet - a korábban alakult cégekkel - azonos eséllyel részt a gazdasági versenyben. Ennek alapján a Döntõbizottság álláspontja szerint - tekintettel az ajánlati felhívás 11. a) pontjára - kérelmezõ ajánlata érvényes, mert 2001. évi mérlege és elõzõ 3 éves legjelentõsebb szállításairól szóló igazolás (referencianyilatkozatokkal) csatolása részérõl - a megalakulás 2002. évi dátumára tekintettel - objektív okok miatt lehetetlen. Ennek megfelelõen ajánlatkérõnek a kérelmezõ ajánlatát a közbeszerzési eljárásból, illetve az értékelésbõl kizáró döntésének indoka az érvénytelenségen alapuló részben nem helytálló.<br>
A Kbt. rendelkezései lehetõvé teszik, hogy az ajánlatkérõ a szerzõdés teljesítésére való alkalmasság igazolását megkövetelje az ajánlattevõktõl, valamint ezzel összefüggésben meghatározhatja azt, hogy milyen feltételek teljesülése esetén tekinti õket a szerzõdés teljesítésére alkalmasnak, illetve alkalmatlannak. A Kbt. ezen rendelkezései a verseny szabadságának és tisztaságának fenntartása mellett lehetõvé teszik az ajánlattevõk körének szûkítését a valóban potenciális ajánlattevõkre.<br>
Jelen esetben ajánlatkérõ megfogalmazta az alkalmassággal, illetve alkalmatlansággal kapcsolatos elvárásait, ezeket kérelmezõ nem kifogásolta a jogvesztõ határidõn belül, és ajánlatát e feltételeket elfogadva elkészítette, benyújtotta, így az ebbõl következõ konzekvenciákat vállalnia kell. Áttekintve az alkalmassági feltételeket, megállapítható, hogy az ajánlati felhívás 11. b) pont 4. francia bekezdésben foglaltaknak nem tudott megfelelni kérelmezõ, ugyanis nem rendelkezik a 11. a) pontban meghatározott, vagyis az elõzõ 3 évre szóló saját referenciával. A Döntõbizottság elfogadta ajánlatkérõ azon álláspontját, hogy a megkövetelt referencia nem a megajánlott termékekre, hanem az ajánlattevõre vonatkozó nyilatkozat, amely nem a termékek, hanem az ajánlattevõk alkalmasságát, tulajdonságait igazolják. Ennek alapján a kérelmezõ által becsatolt más cég által a kérelmezõ által megajánlott termékekhez kapcsolódó referencia még új piacra lépõ cég esetén sem fogadható el a kérelmezõ alkalmasságának igazolására.<br>
A fentiek alapján kérelmezõ alkalmatlan a szerzõdés teljesítésére. Ennek megfelelõen ajánlatkérõnek a közbeszerzési eljárásból, illetve az értékelésbõl a kérelmezõt kizáró döntésének a szerzõdés teljesítésére alkalmatlansága miatti indoka helytálló. Erre tekintettel ajánlatkérõ összességében jogszerûen zárta ki kérelmezõ ajánlatát az értékelésbõl és így a kérelmezõ jogorvoslati kérelme megalapozatlan.<br>
Ennek alapján a Döntõbizottság a rendelkezõ részben foglaltak szerint határozott, vagyis a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította, és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 4.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>