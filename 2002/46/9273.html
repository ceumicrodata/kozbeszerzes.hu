<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (9273)
</b></h2><FONT size=3><i><u></i></u><br>
<br>
13.K.30.404/2002/5.<br>
<br>
A Fõvárosi Bíróság a dr. Molnár Judit ügyvéd (1124 Budapest, Gébics u. 7. fszt. 1.) által képviselt Nemzeti Kulturális Örökség Minisztériuma (1077 Budapest, Wesselényi u. 20-22.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.767/16/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ 2000. december 13-án elõminõsítési eljárást indított az Uránia Nemzeti Filmszínház teljes rekonstrukciós munkáinak elvégzésére, 2001. szeptember 30-i teljesítési határidõ megjelölésével. A közbeszerzési eljárás eredményeként a felperes 2001. május 2-án az Architekton Rt.-t hirdette ki az eljárás nyertesének, akivel a vállalkozási szerzõdést 2001. december 10-i teljesítési határidõ vállalása mellett 2001. május 2-án megkötötte.<br>
A kiviteli terv 2001. júniusban, júliusban módosult, ennek következtében a mélyépítési munkálatok is változtak. A kivitelezési munkavégzés során vízbetörési problémák merültek fel, amelynek megoldására 2001. szeptember 25-én szerzõdést kötöttek a Geo-Pannon Építõmérnöki és Szakértõi Kft.-vel. A kft. a szakértõi véleményét 2001. október 3-án készítette el.<br>
A felperes 2001. november 19-én kelt ajánlati felhívásával hirdetmény közzététele nélküli tárgyalásos közbeszerzési eljárást indított az Uránia Nemzeti Filmszínház mozigépészete, hatásvilágítási rendszere, elektroakusztikai és videorendszere, színpadtechnika és színpadi filmtechnika berendezései belsõ kialakítása tárgyában.<br>
Az ajánlati felhívás 2. a) pontja a választott eljárás alkalmazásának jogszabályi alapját a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) és c) pontjában, valamint a Kbt. 70. § (2) bekezdésében jelölte meg és az alábbiakkal indokolta: az Uránia Filmszínház gépészetének (mozitechnológia, vetítõberendezések, székek stb.) kivitelezését - annak speciális volta miatt - csak kisszámú vállalkozó képes kivitelezni, továbbá a millenniumi év tiszteletére készülõ mozi felújításának 2002. év februárjára el kell készülnie, az idõ rövidsége miatt nincs lehetõség nyílt elõminõsítési eljárás lefolytatására.<br>
Az alperesi Döntõbizottság elnökének küldött tájékoztató levelében a felperes az eljárásfajta választásának jogszabályi alapját az ajánlati felhívás 2. a) pontjában foglaltakkal egyezõen jelölte meg, indokát kiegészítette azzal, hogy a kivitelezés folyamán elõre nem látható vis maior, nevezetesen agresszív vízbetörés következett be, emiatt a szerkezetépítésben csúszás állt be, de a használatbavételi idõpont a millenniumi filmszemlére tekintettel nem módosulhat.<br>
A felperes 16 céget hívott fel ajánlattételre. Az ajánlati felhívásban lehetõvé tette a részajánlattételt a komplett, teljes körû rendszerek vonatkozásában. A teljesítési határidõt 2002. január 25. napjában határozta meg. Az ajánlati felhívás tartalmazta az ajánlattevõk pénzügyi, gazdasági, mûszaki alkalmasságának igazolására kért adatokat és tényeket, az alkalmasságuk elbírálásának szempontját, valamint a szerzõdés teljesítésére alkalmatlanná minõsítés szempontjait is.<br>
Az alperesi Döntõbizottság elnöke 2001. december 4-én jogorvoslati eljárást kezdeményezett az ajánlatkérõ közbeszerzési eljárása ellen, mivel a rendelkezésre bocsátott iratokból az ajánlatkérõ által választott eljárás jogalapját nem látta egyértelmûen megállapíthatónak.<br>
A felperes a jogorvoslati eljárás megszüntetését kérte azzal az indokkal, hogy a hirdetmény közzététele nélküli tárgyalásos közbeszerzési eljárást jogszerûen folytatja. Nyilatkozott arról is, hogy a közbeszerzési eljárást lezárta, a nyertes ajánlattevõkkel a szerzõdést megkötötte. Ennek alapján szerzõdést kötött a hatásvilágítás megvalósítása tárgyában a Lisys Fényrendszer Rt.-vel 7 765 800 Ft + áfa összegre a számítástechnikai rendszerek megvalósítása tárgyában az InterCom Nemzetközi Kulturális és Szórakoztató Rt.-vel 13 247 154 Ft + áfa összegre, a nézõtéri székek gyártása tárgyában a Stilfa Kft.-vel 35 722 000 Ft + áfa összegre, és a színpadtechnikai berendezésekre vonatkozóan a Színháztechnika Kft.-vel 25 884 895 Ft + áfa összegre.<br>
Az alperes a 2002. január 17-én kelt D.767/16/2002. számú határozatával megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel a Kbt. 70. § (1) bekezdés b) és c) pontját, valamint a Kbt. 70. § (2) bekezdését, ezért az ajánlatkérõt 2 000 000 Ft bírság megfizetésére kötelezte. Az alperes a határozatát azzal indokolta, hogy a Kbt. 70. § (1) bekezdés b) pontjára való hivatkozása jogszabálysértõ volt, mivel az ajánlatkérõ által sem vitatottan "kisszámú" vállalkozó képes a kivitelezésre, nem pedig a jogszabályi elõírásnak megfelelõen egy meghatározott személy. Ezt alátámasztja az is, hogy az ajánlatkérõ maga sem egy meghatározott személyt hívott fel ajánlattételre, hanem az ajánlati felhívását több cég részére küldte meg.<br>
Az alperes nem vitatta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában egyik feltételként elõírt rendkívüli helyzet bekövetkeztét az ajánlatkérõ által megjelölt agresszív vízbetörés okozta, amely nem volt elõre látható, és nem az ajánlatkérõ mulasztására volt visszavezethetõ. Az alperes álláspontja szerint azonban az ajánlatkérõ nem támasztotta alá azt a további jogszabályi feltételt, hogy a nyílt vagy meghívásos eljárás lefolytatására nem állt elegendõ idõ rendelkezésre. Az ajánlatkérõ megjelölte a teljesítés határidejeként a 2002. február hónapot arra tekintettel, hogy a millenniumi év tiszteletére a filmszínháznak erre az idõpontra kell elkészülnie. Az ajánlatkérõ ezt az idõpontot saját maga állapította meg, a határidõ megtartása nem külsõ körülményeken, külsõ szerv döntésén alapul, így a határidõt saját döntésével módosíthatja is.<br>
Az alperes megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben megfogalmazott feltételek sem álltak fenn, mivel jelen esetben a korábbi szerzõdéstõl elkülönülõ beszerzési igénye volt az ajánlatkérõnek. E beszerzésre korábban szerzõdést senkivel nem kötött, így nem volt szó kiegészítõ építési, beruházási munkáról, ill. kiegészítõ szolgáltatás teljesítésérõl.<br>
A bírság mértékének meghatározásakor az alperes figyelemmel volt a beszerzés értékére (82 619 849 Ft nettó összeg), valamint az elkövetett jogsértés súlyára.<br>
A felperes keresetet terjesztett elõ az alperes határozatának bírósági felülvizsgálata iránt. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára vonatkozóan elõadta, hogy a filmszínház szaktechnológiai kivitelezését - annak speciális (mûszaki-technikai) volta miatt - csak kisszámú vállalkozó képes teljesíteni. Azzal, hogy sikerült a piaci szereplõk szinte teljes potenciális körét felhívni ajánlattételre, a mûszaki-technikai sajátosságok specialitása változatlanul fennáll. A Kbt. 70. § (1) bekezdés c) pontjával kapcsolatban hivatkozott arra, hogy a millenniumi év tiszteletére készülõ felújításnak 2002. január végére - február elejére teljeskörûen el kellett készülnie, valamint a véletlen folytán bekövetkezett agresszív vízbetörés miatt csúszásba került a szerkezetépítés, így az idõ rövidsége miatt nem volt lehetõség másfajta eljárás lefolytatására. Utalt arra, hogy a közbeszerzésre irányuló szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû, súlyos hátrányt, kárt okozott volna. A rövid teljesítési határidõt a kormányzat irányozta elõ, de kormányzati szervektõl származó, erre vonatkozó írásbeli bizonyítékot nem tudott becsatolni.<br>
Pontosított keresetében a felperes a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére vonatkozóan tett nyilatkozatát nem tartotta fenn.<br>
A per elsõ tárgyalásán a felperes a kereseti kérelmének indokait kiegészítve elõadta, hogy a színpadtechnika tekintetében egyetlen cég, a Színpadtechnikai Kft. képes a teljesítésre, erre vonatkozóan kérte a Kft. ügyvezetõjének meghallgatását. Elõadta továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja körében az is vizsgálandó, hogy a befejezés csúszása eredményez-e az ajánlatkérõ számára súlyos hátrányt, amelyre nézve a generálkivitelezõ tanúkénti meghallgatását indítványozta. Az üzemeltetéssel összefüggõ sürgõsség tekintetében a Nemzeti Filmszínház Uránia Kht. tanúmeghallgatására tett indítványt.<br>
Utóbb a felperes azt is kifogásolta, hogy az alperes a döntése meghozatalánál nem vett figyelembe, hogy egy eljárás keretében került sor többféle beszerzésre részajánlattétel lehetõségével, amelynek megvalósítására csak a felkért szakcégek, a színpadtechnika tekintetében pedig csak a Színháztechnikai Kft., a mozitechnológia tekintetében csak az InterCom Rt. képes a teljesítésre. Erre vonatkozóan becsatolta a két cégtõl beszerzett írásbeli nyilatkozatokat. Hangsúlyozta, hogy az Uránia Nemzeti Filmszínház beruházás befejezési határidejének módosítása a felperes számára nagymértékû, súlyos hátrányt és kárt, részben nem vagyoni kárt okozott volna. Becsatolta a gazdasági helyettes államtitkárának, valamint a generálkivitelezõ és a beruházó lebonyolítójának írásbeli nyilatkozatát annak alátámasztására, hogy a beruházás késedelme komoly bevételkiesést, kivitelezési többletköltségeket és az anyagi veszteség mellett nem jelentéktelen presztízsveszteséget okozott volna számára.<br>
Az alperes a kereset elutasítását kérte a határozatában foglalt indokok alapján. Rámutatott arra, hogy a felperes a mielõbbi teljesítéshez fûzõdõ érdekét nem igazolta, a 2002. februári teljesítési határidõ szükségességét, annak kormányzati elõírását nem bizonyította. Megjegyezte, hogy a színpadtechnika vonatkozásában a felperes ez idáig nem hivatkozott arra, hogy a beszerzés teljesítésére csak egyetlen cég képes, ez ellentmond a más ügyben szerzett alperesi ismereteknek. Hangsúlyozta, hogy a teljesítési határidõ megtartásának sürgõsségét a felperes semmivel nem támasztotta alá, a millenniumi filmszemlét más filmszínházban is meg lehetett volna tartani.<br>
Az alperes a felperes által becsatolt írásbeli nyilatkozatokkal kapcsolatban elõadta, hogy azok tartalma sem bizonyítja egyik részterület vonatkozásában sem a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt kizárólagosság fennállását. A felperes a millenniumi évre hivatkozott a sürgõsség indokaként, de a 2001. év minõsült millenniumi évnek, nem pedig a 2002., tehát ez nem lehetett indoka a rendkívüli sürgõsségnek. A beruházási határidõ több esetben is módosult, több elõre tervezett program elmaradt, e határidõ-módosításokat a felperes elfogadta. A Hídember címû film bemutatója sem indokolhatta a rendkívüli sürgõsséget, mivel a bemutató Budapesten több nívós filmszínházban megtörténhetett volna.<br>
A felperes keresete alaptalan.<br>
A bíróság az alperes határozatát az államigazgatási eljárás általános szabályairól szóló 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróság rámutat arra, hogy a felperes a hirdetmény közzététele nélküli tárgyalásos közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára, illetve a Kbt. 70. § (2) bekezdésére alapította. A per során a Kbt. 70. § (2) bekezdésére való hivatkozását nem tartotta fenn, így e tekintetben a határozat jogszerûségét elismerte.<br>
A felperes pontosított kereseti kérelme alapján a perben eldöntendõ kérdés az volt, hogy a felperes a tárgyalásos közbeszerzési eljárás lefolytatásával megsértette-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) és c) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A bíróság leszögezi, hogy az alperes a hirdetmény közzététele nélküli tárgyalásos eljárásfajta alkalmazásának indokoltságáról csak a felperes ajánlati felhívásában, ill. az alperesi Döntõbizottság elnökéhez írt levelében foglaltak alapján dönthetett, így a bíróság az alperesi határozatot arra figyelemmel vizsgálta, hogy a határozat a döntõbizottsági eljárásban közölt felperesi indokok alapján jogszerû és megalapozott volt-e. A per során elõadott olyan indokok (két részterület tekintetében egy-egy cég kizárólagos alkalmassága), amelyek az alperes eljárása során nem merültek fel, a határozat jogszerûségét és megalapozottságát nem érintik.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A bíróság megállapította, hogy a felperes a közbeszerzési és a döntõbizottsági eljárás során maga sem állította azt, hogy a beszerzés körébe tartozó feladatok teljesítésére kizárólag egy meghatározott cég képes. A felperes "kisszámú" vállalkozó teljesítésre való képességére hivatkozott, az ajánlattételre is 16 céget hívott fel, és egyik cég esetében sem merült fel a teljesítési képesség kizárólagossága.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint a tárgyalásos eljárást az ajánlatkérõ csak akkor alkalmazhatja, ha rendkívüli sürgõsség állt fenn, a rendkívüli sürgõsség elõre nem látható okból állott elõ, és ez az ok nem az ajánlatkérõ mulasztására vezethetõ vissza. A jelen esetben az alperes által sem vitatottan a rendkívüli helyzet bekövetkeztét a váratlan agresszív vízbetörés okozta, amely nem a felperes mulasztására volt visszavezethetõ. A felperes azonban nem tudta bizonyítani azt, hogy a rendkívüli sürgõsség az érdekkörén kívül esõ kényszerítõ körülmények, kormányszintû rendelkezések miatt állt volna fenn, ilyen adatokat az általa becsatolt írásbeli nyilatkozatok, levelek sem tartalmaztak.<br>
Fentiekre figyelemmel a bíróság azt állapította meg, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára hivatkozással sem volt jogosult tárgyalásos közbeszerzési eljárás indítására, ezért vele szemben az alperes a határozatában leírt indokok alapján jogszerûen hozott elmarasztaló határozatot.<br>
Mivel a rendelkezésre álló iratok a per érdemi eldöntéséhez elegendõ alapul szolgáltak, a bíróság a felperes tanúbizonyítási indítványát mellõzte.<br>
A kifejtettek alapján a bíróság a keresetet elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A kereseti illetékrõl szóló rendelkezés - a felperes személyes költségmentessége folytán - a 6/1986. (VI. 26.) IM rendelet 14. §-án alapul.<br>
<br>
Budapest, 2002. június 18.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>