<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8975)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.442/10/2002.<br>
<br>
Tárgy: a Hídépítõ Rt. 1. sz. és a KÖZGÉP Rt. 2. sz. kérelmezõ jogorvoslati kérelme a Fõvárosi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás Frigyes u. 20., a továbbiakban: 1. sz. kérelmezõ) és a KÖZGÉP Gép- és Fémszerkezetgyártó Rt. (1239 Budapest, Haraszti u. 44., képviseli: dr. Tomcsányi László ügyvéd, 1054 Budapest, Báthory u. 8. I. em. 5., a továbbiakban: 2. sz. kérelmezõ) jogorvoslati kérelmeire, melyeket Budapest Fõváros Önkormányzata (1052 Budapest, Városház u. 9-11., nevében eljár: Budapest Fõváros Önkormányzata Polgármesteri Hivatal Közlekedési Ügyosztály, 1052 Budapest, Városház 9-11., képviseli: dr. Molnár Judit ügyvéd, 1065 Budapest, Bajcsy-Zsilinszky út 21. IV. em. l., a továbbiakban: ajánlatkérõ) az "A. Árpád híd járdaszerkezetének teljes átépítése 2 ütemben, "B. Flórián téri I. jelû felüljáró (lehajtóág) felújítása az Árpád hídon átvezetõ kerékpárút kialakításával" tárgyú közbeszerzési eljárása ellen nyújtottak be - az 1. sz. kérelmezõ jogorvoslati kérelmének részben helyt adva - megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 59. § (1) bekezdés elsõ fordulatát, ezért - ajánlatkérõ eljárást lezáró döntését - az ajánlati felhívás 3. a) A. pontjában megjelölt Árpád híd járdaszerkezeteinek teljes átépítése 2 ütemben rész tekintetében - megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, míg a 2. sz. kérelmezõ jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 1. sz. kérelmezõ részére 150 000, azaz egyszázötvenezer forint igazgatási szolgáltatási díjat fizessen meg. Kötelezi továbbá ajánlatkérõt, hogy a kiszabott bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. bankszámlájára fizesse be, míg a jogorvoslati eljárásban az ezt meghaladóan felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. május 29-én megjelent 22. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában 4087/2002 sz. alatt.<br>
Ajánlatkérõ részajánlat tételét lehetõvé tette.<br>
A felhívás 11. a) pontja részletezte a pénzügyi, gazdasági és mûszaki alkalmasság igazolására kért adatokat. Ezen belül az 1.2. pont elõírta, hogy "Az ajánlatnak tartalmaznia kell az alábbi (a végleges, illetõleg az elõzetes mérlegadatok alapján kiszámított) pénzügyi mutatókat a 2000., 2001. év vonatkozásában, a dokumentációban részletesen meghatározott adatszolgáltatás szerint:<br>
a) kötelezettségek részaránya: (kötelezettség/mérlegfõösszeg),<br>
b) fedezet foka: [saját tõke + hosszú lejáratú kötelezettség)/befektetett eszközök],<br>
c) tõkeáttétel: (hosszú lejáratú kötelezettség/saját tõke),<br>
d) likviditás I.: [(forgóeszközök-készletek)/rövid lejáratú kötelezettségek)],<br>
e) likviditás II.: (forgóeszközök/rövid lejáratú kötelezettségek),<br>
f) likviditás III.: (forgóeszközök/összes kötelezettségek)."<br>
Mûszaki alkalmasság igazolására a 11. a) 2.1. pontban elõírta, hogy az ajánlattevõ és a közbeszerzés értékének 10%-át meghaladó mértékben igénybe venni kívánt alvállalkozója elõzõ 3 naptári év (1999., 2000., 2001.), a jelen beszerzés tárgyával azonos összetettségû, hasonló nagyságrendû út-, híd- és közlekedésimûtárgy-építési munkák pozitív visszaigazolású referenciáinak ismertetése, a szerzõdést kötõ másik fél megnevezésével, címének, telefonszámának, a szerzõdés összegének meghatározásával.<br>
<br>
2.2. pont: a teljesítéshez rendelkezésre álló mûszaki-technikai felszereltség ismertetése, amelyet a megvalósítás során igénybe kívánnak venni.<br>
<br>
2.3. pont: Azoknak a szakembereknek a bemutatása, akiket be kívánnak vonni a teljesítésbe, különös tekintettel a felelõs mûszaki vezetõre és a minõség-ellenõrzésért felelõs személyekre, szakmai képzettségükre.<br>
A felhívás 11. b) pontja részletezte az ajánlattevõnek a szerzõdés teljesítésére alkalmatlanná minõsítésének szempontjait:<br>
"- nem rendelkezik az elõzõ 3 évben (1999., 2000., 2001.), a 3 év alatt összevontan minimum 250 M Ft értékû, a referencia felelõs megbízójától származó pozitív visszaigazolású, a beszerzés tárgyával azonos összetettségû útépítési, útfelújítási referenciával [11. a) pont 2.1. alpont],<br>
- fizetési kötelezettség többszöri elmulasztása,<br>
- felelõs mûszaki vezetõi nem rendelkeznek a tárgyi munka elvégzéséhez szükséges felsõfokú szakmai végzettséggel,<br>
- minõségbiztosítási rendszer tanúsításának hiánya,<br>
- ha a 11. a) pont 1.2. alpontjában kért pénzügyi mutatók és adatok alapján a dokumentációban részletezettek szerint számolt összesített pontszám a minimumként elvárt 22 pontnál kedvezõtlenebb.<br>
A maximális 42 pontszám elérésének feltétele:<br>
- a saját tõke 2001. évben a 2000. évihez képest emelkedett és 2000. évben a saját tõke > mint jegyzett tõke	5 pont<br>
- a 2001. évi eredmény pozitív, vagy ha 2000. évhez képest javulás mutatkozik	5 pont<br>
- a 2001. évi likviditás I. mutató >= mint 2000. évi mutató	5 pont<br>
- a likviditás II. mutató a vizsgált 2 év mindegyikében >= 1	5 pont<br>
- a 2001. évi likviditás III. mutató >= mint 2000. évi mutató	5 pont<br>
- a 2001. évi kötelezettségek részaránya mutató >= mint 2000. évi mutató	7 pont<br>
- a fedezet foka mutató a vizsgált 2 év mindegyikében >= 1	5 pont<br>
- a tõkeáttétel mutató a vizsgált 2 év mindegyikében >= 1	5 pont."<br>
Ajánlatkérõ a felhívás 16. - Egyéb információk - pontjában az alábbi elõírásokat tette:<br>
A 16.6. pontja szerint "ajánlatkérõ egy ízben az összes ajánlattevõ számára azonos feltételekkel lehetõséget biztosít a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ai szerinti igazolás vagy nyilatkozat utólagos csatolására, formai hiányosságok pótlására, valamint egyéb az ajánlattal kapcsolatos formai hiányosságok pótlására [Kbt. 43. § (4) bekezdés].<br>
A 16.8. pontban elõírta az alábbi feltételek, követelmények nem teljesítése esetén hiánypótlást ajánlatkérõ nem biztosíthat, a dokumentumok hiánya automatikusan az ajánlat érvénytelenségét eredményezi.<br>
A 16.8.1. A felelõs mûszaki vezetõi tevékenységet végzõknél csatolni kell a névjegyzékbe vételt tanúsító, érvényes hatósági igazolás másolatát [51/2000. (VII. 9) FVM-GM-KÖViM együttes rendelet].<br>
A 16.8.2. Az ajánlatnak tartalmaznia kell a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírt nyilatkozatot az ajánlatkérési dokumentációban meghatározottak szerint.<br>
A 16.8.4. Az ajánlatban meg kell jelölni a közbeszerzésnek azt a részét, értékét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pont]."<br>
Ajánlatkérõ dokumentációt is készített, melynek része volt a részletes ajánlati feltételeket tartalmazó I. kötet: "Az ajánlat összeállításának tartalmi, formai és alaki követelmények" címmel. Ebben ajánlatkérõ meghatározta az ajánlatba csatolandó nyilatkozatok tartalmát, elvárt formáját és sorrendjét.<br>
Az 5. sz. dokumentum tartalmazta az ajánlattevõ nyilatkozatát a közbeszerzés azon részére vonatkozóan, amellyel összefüggésben harmadik személlyel szerzõdést fog kötni, e szervezet(ek), személy(ek) meghatározása nélkül [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pont].<br>
A 8. sz. dokumentum szolgált a 2000-2001. évi mérlegadatok közlésére és a pontszámítás alapjául megjelölt mutatók számítására. A 10. sz. dokumentumban a referenciákat, a 11. számúban a mûszaki-technikai felszereltséget kellett ismertetni, a 12. sz. dokumentumban a szakemberekrõl (felelõs mûszaki vezetõrõl) kellett nyilatkozni. Az ajánlathoz csatolni kellett a szerzõdéstervezetet és az annak mellékletét képezõ pénzügyi és mûszaki ütemtervet.<br>
A 2002. június 24-ei ajánlattételi határidõre az "A" ajánlati részre ajánlatot tett: az 1. sz és 2. sz. kérelmezõ, a Strabag Kft., a Ganz-BVG Kft. és a MAHÍD-2000 Rt.<br>
Ajánlatkérõ 2002. június 26-án az alábbi kérdést, illetve hiánypótlási felhívást intézte a GANZ-BVG Kft. felé:<br>
Tárgyi közbeszerzési eljárásra benyújtott ajánlatuk helyes értelmezése érdekében kérjük az ajánlat 12. sz. dokumentumában megjelölt felelõs mûszaki vezetõ és a szerzõdésben szereplõ építésvezetõ közötti összhang pontosítását.<br>
A 10% feletti alvállalkozó (PANNONKORR Rt.) nyilatkozata az elõzõ 3 év teljes forgalmáról és ugyanezen idõszakban a közbeszerzés tárgyának forgalmáról hiányzik, kérjük ennek pótlását. 2002. június 27-én a választ az ajánlattevõ megküldte, a hiányt pótolta.<br>
Ajánlatkérõ július 2-án még az alábbiakat is kérte a GANZ-BVG Kft.-tõl: Ajánlatukban nyilatkoztak arról (5. sz. dokumentáció), hogy szerzõdést kívánnak kötni harmadik személlyel, de az ajánlatkérõ számára még nem egyértelmû, hogy mely munkarészekre. Kérjük ennek pontosítását.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése értelmében a kirívóan alacsony ellenszolgáltatást kérem megindokolni az alábbiak figyelembevételével:<br>
A beadott ütemterv rendkívül feszített munkavégzést feltételez a rövid határidõ miatt a nem saját anyagfelhasználás esetén a fõbb beszállítók árait ellenõrizhetõ módon kérjük közölni.<br>
A munka elvégzéséhez szükséges bérgépek bérleti megállapodását kérjük megadni.<br>
Az erre adott választ is megküldte az ajánlattevõ.<br>
A kérdésekrõl az eljárás résztvevõit egyidejûleg faxon tájékoztatták.<br>
A tájékoztatások alapján 1. sz. kérelmezõ 2002. július 4-én írásban kifogásolta a kérdések tartalmát, mivel szerinte ezek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pont hatálya alá esnek és nem formai, hanem tartalmi elõírások, ezért ezeknél hiánypótlásra a Kbt. 43. § (4) bekezdése és az ajánlati felhívás szerint sincs lehetõség.<br>
Ajánlatkérõ ezek után elbírálta az ajánlatokat. Az értékelést végzõ héttagú szakmai elõkészítõ bizottság, egyhangú szavazás eredményeként meghozott, 2002. június 28-i javaslata szerint a GANZ-BVG Kft. ajánlata az ajánlati felhívás 16.8.4. pontjában foglaltak alapján érvénytelen, mert nem jelölte meg a közbeszerzésnek azt a részét, értékét, amellyel összefüggésben harmadik személlyel szerzõdést fog kötni.<br>
A 2002. július 4-i keltezésû Saly Ferenc vizsgálóbiztos és Jolsvai György közbeszerzési ellenõr által jegyzett "Tanúsítvány" szerint viszont a meglévõ dokumentumok és az ajánlattevõtõl kapott levél tartalma ismeretében a GANZ-BVG Kft.-t a szerzõdés teljesítésére alkalmasnak, ajánlatát pedig érvényesnek tartják a pótolt pontosító nyilatkozatokra tekintettel.<br>
A Közbeszerzési Bizottság 2002. július 8-i határozatokkal tett javaslatot az eljárás nyerteseire. A 149/2002. (VII. 8.) sz. Közb. Biz. határozat az A. részfeladat nyertesének a GANZ-BVG Kft. ajánlatát javasolta kihirdetni.<br>
Az eredetileg 2002. július 16-ára kitûzött eredményhirdetést elhalasztották 2002. július 30-ára.<br>
Az elbírálás további szakaszában ajánlatkérõ a Ganz-BVG Kft. pénzügyi-gazdasági alkalmassága körében vizsgálódott.<br>
A GANZ-BVG Kft. 2002. július 17-i keltezéssel megküldte ajánlatkérõnek a saját mérlegével kapcsolatban a Magyar Könyvvizsgálói Kamarának feltett kérdésre adott kamarai elnöki válaszlevelet. Ezek után ajánlatkérõ Közbeszerzési Bizottsága a 178/2002. (VII. 25.) sz. Közb. Biz. határozata megerõsíti a korábban ez ügyben hozott 149/2002. (VII. 8.) határozatot azzal a kikötéssel, hogy az eredményhirdetésig a GANZ-BVG Kft. könyvvizsgálója nyilatkozzon a vonatkozó korrigált pénzügyi adatokról.<br>
A könyvvizsgáló megtette nyilatkozatát, mely szerint a 197 000 E Ft apport a tárgyi eszközök között szerepel. A cégbírósági bejegyzésig az apport érték nem a saját tõkében szerepel, hanem a rövid lejáratú kötelezettségek között kerül kimutatásra. Erre tekintettel a felhasználási céltól függõen ezek a mutatók szükség szerint korrekciót igényelnek.<br>
Az eredményhirdetésre 2002. július 30-án került sor, melyen az A. ajánlati részre nyertesként a GANZ-BVG Kft.-t hirdették ki.<br>
Jogorvoslati kérelmét 1. sz. kérelmezõ 2002. július 31-én nyújtotta be a közbeszerzési eljárás A. részével kapcsolatban. Kérte, hogy a Döntõbizottság semmisítse meg ajánlatkérõ eljárást lezáró döntését, állapítson meg jogsértést, marasztalja a jogsértõt a költségekben, valamint ideiglenes intézkedésként a szerzõdéskötést tiltsa meg.<br>
Indokolásként elõadta, hogy a nyertes ajánlatot érvénytelenné kellett volna nyilvánítania az ajánlatkérõnek, miután nem pótolható hiányok miatt az nem felelt meg a felhívás feltételeinek. Ajánlatkérõ a hiánypótlást is jogsértõen végezte el, ugyanis nem pótolható adatokra és két ízben is kért pótlást a nyertestõl. Emiatt ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését és a 49. §-át is, mivel a válaszok az ajánlatok módosítását is eredményezték egyben.<br>
Elõadta továbbá, hogy a nyertes önmaga nem rendelkezik megfelelõ referenciával útépítés, aszfaltozás, forgalomtechnikai területeken, ezen munkákra csak 10% fölötti alvállalkozók bevonásával tehetett volna ajánlatot. Ha nem nevezett meg alvállalkozókat a fentiekre, akkor mûszakilag alkalmatlan a teljesítésre.<br>
Jogorvoslati kérelmét a 2. sz. kérelmezõ 2002. augusztus 1-jén nyújtotta be a közbeszerzési eljárás A. részével kapcsolatban. Ebben kérte, hogy a Döntõbizottság semmisítse meg ajánlatkérõ eljárást lezáró döntését, a nyertest zárja ki az eljárásból és alkalmazzon ideiglenes intézkedést.<br>
Indoka szerint a nyertest jogszerûen nem lehetett volna a szerzõdés teljesítésére alkalmasnak minõsíteni, mert a cégbíróságon elhelyezett mérlegadatai alapján nem felelt meg a felhívásban elõírt alkalmassági - ezek között a min. 22 pontot érõ gazdasági mutatókra vonatkozó - feltételeknek.<br>
Ajánlatkérõ észrevételében kérte a megalapozatlan jogorvoslati kérelmek elutasítását.<br>
Álláspontja szerint az 1. sz. kérelmezõ kérelme a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés és 49. §-a megsértésére vonatkozóan elkésett a Kbt. 79. § (7) és (9) bekezdése szerint. Erre vonatkozóan elõadja, hogy 1. sz. kérelmezõ tájékoztatást kapott a nyertesnek címzett hiánypótlási és egyéb tartalmú felhívásokról, ezekrõl legkésõbb 2002. július 2-án értesült. Jogorvoslati kérelmét pedig 2002. július 31-én nyújtotta be. Megalapozatlan a kérelem azért is, mert a hiánypótlási felhívás és a Kbt. 57. § (1) bekezdés szerinti magyarázatok kérése jogszerû volt. A nyertestõl 3 témában kértek nyilatkozatot:<br>
- kirívóan alacsony ár,<br>
- a munkák elvégzéséhez szükséges gépek szerzõdései (megállapodásai),<br>
- 10% alatti, harmadik személy által végzendõ munkarészek.<br>
Az utóbbi tárgyban a nyertes nem jelölte meg a közbeszerzésnek azt a részét, amelyre a szerzõdéskötés majd vonatkozik, ajánlata egyéb részeiben azonban egyértelmûvé tette, hogy harmadik személlyel a forgalomtechnikát és vízmozgatási feladatokat végeztet el. Az ajánlat 10. és 11. sz. dokumentumai (referenciák és mûszaki technikai felszereltség) alapozzák meg a fenti következtetést, ugyanis a nyertes a speciális forgalomtechnikai, vízi munkavégzési feladatokhoz szükséges gépekkel nem rendelkezik, tehát ezekre fog szerzõdést kötni harmadik személlyel. ennek megerõsítésére írásbeli nyilatkozatot kértek a nyertestõl.<br>
A 2. sz. kérelmezõ jogorvoslati kérelmére elõadta, hogy a nyertes a korrigált mérleg és eredmény kimutatása alapján számította ki a felhívás szerinti mutatókat, amellyel a szükséges 22 pontot elérte. A számviteli törvény 35. § (4) bekezdése alapján a korrekció elvégzésére az év végéig van lehetõsége, errõl a nyertes 2002. május 21-i közgyûlésére készített könyvvizsgálói jelentése utal. A korrekció alapjául szolgáló jegyzettõke-emelés 2001. december 28-án apport rendelkezésére bocsátásával megtörtént, a cégbíróság azt jogerõsen 2002. február 27-én jegyezte be.<br>
Egyéb érdekeltként a GANZ-BVG Kft. mint nyertes ajánlattevõ tett észrevételt, melyben elõadta, hogy a tõle kért hiánypótlás a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés körébe tartozott, ezért az nem volt jogsértõ. A késõbbi nyilatkozatkérés pedig csak magyarázat adására vonatkozott, ismételt hiánypótlás nem történt. Referenciáját megfelelõen igazolta ajánlatában. A pénzügyi, gazdasági alkalmasság igazolására a 2001-ben apportálással végrehajtott tõkeemelés utáni adatokat adta meg, erre a körülményre külön az ajánlatkérõ figyelmét is felhívta. Pénzügyi, gazdasági alkalmasságát ily módon bizonyította.<br>
Kérte a jogorvoslati kérelmek elutasítását.<br>
A Döntõbizottság a D.442/7/2002. sz. iratával a D.442/2002. sz. és a D.445/2002. számon megindult jogorvoslati eljárásokat a D.442/2002. sz. alatt egyesítette.<br>
A Döntõbizottság a D.442/8/2002. sz. határozatával ideiglenes intézkedésként a szerzõdés megkötését megtiltotta az ajánlati felhívás 3. a) A. pontjában megjelölt Árpád híd járdaszerkezeteinek teljes átépítése 2 ütemben beszerzési részben.<br>
A Döntõbizottság a felek írásbeli és szóbeli nyilatkozatai, illetve az eljárás dokumentumai alapján megállapította, hogy a jogorvoslati kérelmek részben megalapozottak az alábbiak szerint.<br>
A Döntõbizottság elõször 1. sz. kérelmezõ jogorvoslati kérelmét azon részében vizsgálta, hogy ajánlatkérõ a kérdésfeltevésekkel megsértette-e a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, illetve a 49. §-át.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése elõírja, hogy ha a Bizottság megállapítja, hogy a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.<br>
Ajánlatkérõ 2002. június 26-án és július 2-án tett fel kérdéseket a nyertes ajánlattevõnek. A feltett kérdéseket faxon egyidejûleg megküldte a többi ajánlattevõnek is. Az 1. sz. kérelmezõ erre vonatkozóan 2002. július 4-én levelet is írt ajánlatkérõnek, sérelmezve a feltett kérdések tartalmát, mivel azok véleménye szerint nem pótolható hiányok körébe tartoznak és a válaszok az ajánlatot is módosítják.<br>
A fentiekre tekintettel a Döntõbizottság megállapította, hogy kérelmezõ a fentiekrõl legkésõbb már 2002. július 2-án tudomást szerzett. Az ezekkel kapcsolatos álláspontját 2002. július 4-én írott levelében ajánlatkérõnek kifejtette. Ennek ellenére kérelmezõ jogorvoslati kérelmét, melyben többek között ezen jogsértést is sérelmezte, 2002. július 31-én, tehát a rendelkezésére álló 15 napos jogvesztõ határidõn túl nyújtotta be a Döntõbizottsághoz. Erre tekintettel a Döntõbizottság megállapította, hogy kérelmezõ jogorvoslati kérelmének ezen részei a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésére tekintettel elkésettek, és ezért a Kbt. 80. § (4) bekezdése alapján azokat elutasítja.<br>
A Döntõbizottság ezt követõen megvizsgálta az 1. sz. kérelmezõ jogorvoslati kérelmét a nyertes ajánlat érvényessége tekintetében.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdés elsõ fordulata szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az ajánlati felhívás 16.8. pontjában ajánlatkérõ elõírta, hogy mely feltételek, követelmények nem teljesítésekor nem biztosít hiánypótlást és, hogy ezeknek a dokumentumoknak a hiánya automatikusan az ajánlat érvénytelenségét eredményezi. E körön belül a 16.8.4. pontban ajánlatkérõ elõírta, hogy az ajánlatban meg kell jelölni a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül.<br>
Az ajánlattevõknek ajánlatuk 5. sz. dokumentumában kellett volna nyilatkozniuk a 16.8.4. pontban meghatározottakra.<br>
A nyertes ajánlattevõ ajánlatának 10. oldalán az 5. sz. dokumentumban nyilatkozik arról, hogy Budapest Árpád híd járdaszerkezeteinek átépítési munkáira harmadik személlyel szerzõdést kíván kötni.<br>
A nyertes ajánlatában egyéb helyen megjelölt egy 10% fölött igénybe venni kívánt alvállalkozót, tehát az 5. sz. dokumentumban legalább ezen alvállalkozó által végzendõ feladatot és annak értékét meg kellett volna adnia. Emellett a nyilatkozatában az ajánlatban nem nevesített 10% alatti mértékben harmadik személlyel elvégzendõ feladatokra is ki kellett volna térnie. Az ajánlatkérõben joggal merült fel, hogy a nyertes több feladatot is harmadik személlyel kíván elvégeztetni, kérdésfeltevéssel errõl meg is gyõzõdött. A kérdésre adott válasz alapján a nyertes a forgalomtechnikai és vízi mentési, hajózási feladatokra von be más vállalkozásokat (ezek értéke a válaszokból nem derül ki), tehát a válasz is bizonyíték arra, hogy a nyertes az 5. sz. dokumentumot nem a felhívásnak megfelelõen töltötte ki. Ez a hiány nem volt pótolható, tekintettel az ajánlati felhívás 16.8.4. pontjában meghatározottakra.<br>
A nyertes ajánlattevõ tehát az 5. sz. dokumentumban elõírt követelményeket nem teljesítette, ugyanis sem a harmadik személy által elvégzendõ összes feladatkört, sem azoknak értékét nem jelölte meg a dokumentumban.<br>
A nyertes ajánlatát érvénytelenné kellett volna nyilvánítani és az eljárás további részében már figyelembe venni azt nem lehetett volna.<br>
A fentiek alapján a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 59. § elsõ fordulatát, mivel olyan ajánlatot hirdetett ki nyertesnek, amely ajánlatot érvénytelennek kellett volna nyilvánítania, mivel az nem felelt meg az ajánlati felhívás, illetve a dokumentáció elõírásainak. Az elõzõekre tekintettel a Döntõbizottság megsemmisítette ajánlatkérõnek jelen közbeszerzési eljárást lezáró döntését a rendelkezõ részben meghatározott A. pályázati részben.<br>
A Döntõbizottság tekintettel arra, hogy az eljárást lezáró döntést megsemmisítette a nyertes ajánlatkérõ referenciáit (mûszaki alkalmassága igazolását) érdemben nem vizsgálta meg.<br>
A Döntõbizottság a 2. sz. kérelmezõ jogorvoslati kérelmét, amely a nyertes ajánlattevõ szerzõdés teljesítésére alkalmatlanságának megállapítására irányult, megalapozatlanság miatt elutasítja az alábbiak szerint.<br>
A 2. sz. kérelmezõ szerint a nyertest nem lehetett volna a szerzõdés teljesítésére alkalmasnak nyilvánítani, mert a cégbíróságon elhelyezett mérlegadatai alapján nem felelt meg a felhívásban elõírt pénzügyi-gazdasági alkalmassági feltételeknek.<br>
A Döntõbizottság megállapította, hogy a nyertes ajánlattevõ jegyzett tõkéjét 2001. december 28-án 197 000 000 Ft összegû nem pénzbeli apporttal 242 000 000 Ft-ra emelte fel. Ezt a változást a cégbíróságon bejelentette. Ezzel az apportálás ténylegesen megtörtént, de ezt jegyzett tõkeemelésként még nem lehetett a társaság könyvelésében feltüntetni, mert azt a cégbíróság végzésével még nem hagyta jóvá. Addig a társaság ezt a mérlegében az eszközök és a rövid lejáratú kötelezettségek között mutatta ki.<br>
A cégbíróság az alaptõke megemelését a 2002. február 27-i Cg.01-09-466078/40 számú végzésével jóváhagyta a következõk szerint:<br>
8/009 A létesítõ okirat<br>
Módosítva: 2001. december 28. napján.<br>
11 A cég jegyzett tõkéje<br>
11/002 242 000 000 Ft, azaz kettõszáznegyvenkettõmillió Ft (ebbõl készpénz 45 000 000 Ft, apport 197 000 000 Ft)<br>
Hatályos: 2002. február 27. napjától.<br>
A számvitelrõl szóló 2000. évi C. törvény 35. § (4) bekezdése szerint az alaptõke, a törzstõke, az alapítói vagyon, a vagyoni betét felemelése, illetve leszállítása miatti jegyzett-tõke-változást a cégjegyzékbe való bejegyzés alapján, a bejegyzés idõpontjával kell a könyvviteli, nyilvántartásokban rögzíteni.<br>
A fentiek szerint a számviteli törvény alapján, a jogerõs végzést követõen, megnyílik a lehetõség arra, hogy a társaság a 2001. december 31-i mérlegadatokat a 2002. év folyamán a december 31-i beszámolási fordulónapig korrigálja.<br>
A nyertes ajánlattevõ ajánlata 18. oldalán lábjegyzetben felhívta ajánlatkérõ figyelmét arra, hogy az adatok a Kft. 2001. éves beszámoló elkészítéséig a cégbíróságon bejegyzett tárgyi eszköz apport értékével korrigált értékek, összhangban a 2000. évi adatokkal.<br>
A fentiekre tekintettel a Döntõbizottság megállapítja hogy ajánlatkérõ jogszerûen járt el akkor, amikor a nyertes ajánlattevõ pályázatában a 8. sz. dokumentumban megadott mérlegadatok alapján kiszámította az adandó pontszámot.<br>
A Döntõbizottság a fentiekre tekintettel ajánlatkérõ eljárásának ezen részében jogsértést nem állapított meg, ezért a 2. számú kérelmezõ jogorvoslati kérelmét megalapozatlanság miatt elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. Jelen közbeszerzési eljárásban a Kbt. 31. § (6) bekezdése szerinti felelõsségi rendszert meghatározó okirat és az ajánlatkérõ képviselõjének a tárgyaláson tett szóbeli nyilatkozata, valamint a rendelkezésre álló iratok alapján a Döntõbizottság megállapította, hogy ajánlatkérõ jelen közbeszerzési eljárásában személyes felelõsség nem volt megállapítható.<br>
A Döntõbizottság az összes körülményt mérlegelve arra a következtetésre jutott, hogy a közbeszerzési eljárás A. részét lezáró döntés megsemmisítése által a jogsérelem reparálható, valamint az ajánlatkérõ a jogorvoslati eljárás során az eljárást segítõ magatartást tanúsított, így elegendõ mértékû az irányadó költségvetési törvényben meghatározott minimális összegû bírság kiszabása, mind az ajánlatkérõre, mind a jogsértésért felelõs személlyel szemben.<br>
A fentiekben leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdésének a), c), d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 25.<br>
<br>
Dr. Szaller Ottó s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>