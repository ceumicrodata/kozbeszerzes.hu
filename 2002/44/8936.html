<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (8936)
</b></h2><FONT size=3><i><u></i></u><br>
<br>
12.K.30419/2001/8.<br>
<br>
A bíróság dr. Perlaky Erika ügyvéd által (1111 Budapest, Bertalan L. u. 13.) képviselt Gazdasági Minisztérium Gazdasági Igazgatósága (1055 Budapest, Honvéd u. 13-15.) felperesnek dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indult perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy 15 nap alatt fizessen meg az alperesnek 7500 Ft (hétezerötszáz) perköltséget.<br>
A le nem rótt kereseti illetéket az állam viseli.<br>
Az ítélet ellen a kézbesítéstõl számított 8 napon belül a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bírósági per adatai alapján megállapította a következõ tényállást:<br>
Az alperes D.416/12/2000. számú, 2000. december 28-án kelt határozatával a VÁLI Építõipari Kft. jogorvoslati kérelmére megállapította, hogy a Gazdasági Minisztérium Gazdasági Igazgatósága "a Gazdasági Minisztérium székházában, 80 irodahelyiségben végzendõ felújítási munkák elvégzése" tárgyú közbeszerzési eljárása során megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, 59. § (1) bekezdését és a 61. § (7) bekezdését, ezért az ajánlatkérõt 2 millió forint bírság megfizetésére kötelezte, azt meghaladó jogorvoslati kérelmet elutasította. Kötelezte továbbá az alperes az ajánlatkérõt, hogy fizessen meg a kérelmezõ javára 30 000 Ft igazgatási szolgáltatási díjat.<br>
A határozati tényállás szerint az ajánlatkérõ 2000. július 5-én tette közzé ajánlati felhívását nyílt eljárás megindítására. Tárgya 80 irodahelyiség felújítása (szak- és szerelõipari munkák végzése). Az ajánlati felhívás szerint az ajánlatkérõ az összességében legelõnyösebb ajánlatot akarta kiválasztani, amelyhez megadta a szempontokat és a pontszámokat. Az ajánlatok bontására 2000. augusztus 15-én került sor. Hat ajánlat érkezett, melyeket ajánlatkérõ érvényesnek minõsített. A FÕV-2 Rt. egyösszegû vállalási árat adott meg, a többi pályázó a kiírásnak megfelelõen egységáranként adta meg az ajánlati árat. Az ajánlatkérõ augusztus 24-én hirdetett eredményt, melynek eredményeképpen a FÕV-2 Rt. 1290 ponttal lett a nyertes, a második helyezett a MASZER Rt. 1225 ponttal, a harmadik helyezett pedig a kérelmezõ VÁLI Építõipari Kft. 1101 ponttal. A szerzõdéskötés a nyertessel 2000. szeptember 3-án megtörtént. A kérelmezõ jogorvoslati kérelme 2000. szeptember 4-én érkezett a döntõbizottsághoz, amelyben kifejtette, hogy álláspontja szerint övé volt a legelõnyösebb ajánlat. A konkrétan sérelmezett jogszabálysértések és kifogások, valamint a döntõbizottság azzal kapcsolatos döntése az alábbi szerint alakult:<br>
Az ajánlatok beadásának helye a felhívást követõen változott, továbbá az eredményhirdetés korábban történt, mint az eredetileg megállapított idõpont, így elõrejött a szerzõdéskötés idõpontja is. Ezeket kifogásolta a kérelmezõ, mellyel kapcsolatosan a döntõbizottság kifejtette, hogy nincs jogsérelem, mert a változásokról értesítés történt, és az ajánlatokat mindenki határidõben le tudta adni.<br>
További kifogása volt a kérelmezõnek, hogy a bontási jegyzõkönyvet az ajánlatkérõ nem küldte meg számára. Ezzel kapcsolatosan kifejtette a döntõbizottság, hogy jogos a kifogás, mert a megküldési határidõ 2000. augusztus 21. lett volna, a jogorvoslati kérelem pedig szeptember 4-i, tehát nem is késett el, másrészrõl sérült a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése, mely szerint 5 nap alatt meg kellett volna küldeni a bontási jegyzõkönyvet az érintetteknek.<br>
További kifogása volt a jogorvoslatkérõnek, hogy az ajánlatkérõ a vállalási árakat a bontásnál nem ismertette. Ezzel kapcsolatosan a döntõbizottság kifejtette, hogy a bontás augusztus 15-én volt, ehhez képest a jogvesztõ 15 napos határidõ eltelt, tehát e vonatkozásban a kérelem elkésett.<br>
Sérelmezte továbbá még azt is a jogorvoslatkérõ, hogy a bontási jegyzõkönyvben a nyertes pályázó egyösszegû vállalási ára nem szerepel, egy összegû ajánlat pedig nem lehetséges, így az ajánlat érvénytelen. Továbbá az ajánlatkérõ nem a megadott szempontok alapján értékelte az ajánlatokat.<br>
Ezzel kapcsolatosan a döntõbizottság kifejtette, hogy az értékelés szempontjait a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése, az 59. § (2)-(5) bekezdései és a 35. § (1) bekezdése szabályozzák. Jelen esetben a bírálóbizottság tagjai önállóan pontoztak, a pontok összesítése és súlyszámmal való felszorzása eredményeként alakultak ki a végleges pontszámok. Az elbírálási szempontokat figyelembe véve a döntõbizottság megállapította az elsõ szempontnál, az ajánlati árnál, hogy mivel az egyes ajánlatokban különbözõ rendszerben került kidolgozásra az egyes munkanemek megbontása, így az ajánlatok tartalmi elemeinek különbözõsége miatt az ajánlatok összehasonlítása nem volt elvégezhetõ. Az összehasonlítás módszerét illetõen az ajánlatkérõ a döntõbizottság felhívására sem adott magyarázatot. A második szempont vonatkozásában a szavatossági idõtartamra nézve az ajánlatok tartalmi elemei közötti különbözõséget nem tükrözi a pontozás, ezért e vonatkozásban is sérült a Kbt. 55. § (6) bekezdése. Ugyanez mondható el az ütemezés és a határidõ részszempontjáról is. A munkával együtt járó zavarás mértéke tekintetében a pontozás reális volt. A döntõbizottság az ajánlatok tételes összehasonlítását mellõzte, mert az elsõ elbírálási részszempontból az nem volt lehetséges.<br>
Megállapította továbbá a döntõbizottság, hogy az ajánlatkérõ a bontási eljáráson hívta el a kérelmezõt a teljesítési határidõ pontosítására, amely sérti a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1), (2) bekezdéseit. Mindebbõl tehát levonható az a következtetés, hogy a jogorvoslati kérelem részben alapos volt. Az ajánlatkérõ azzal, hogy a Kbt. 55. § (6) bekezdését megsértette (nem a megadott szempontok szerint értékelte), egyben megsértette a Kbt. 59. § (1) bekezdését, mely a legkedvezõbb ajánlatot tevõt írja elõ nyertesnek. A döntõbizottság a jogsértést megállapította, és bírságot szabott ki (a már megkötött szerzõdés megsemmisítésére ugyanis nincs lehetõség).<br>
Felperes keresetlevelében törvénysértésre hivatkozással kérte a határozat felülvizsgálatát. Úgy gondolja, és ezt kifejtette a keresetlevelében is, hogy szabályszerû eljárás eredménye volt a nyertes pályázó kiválasztása. Az ajánlati ár vonatkozásában kifejtette, hogy valóban különbözõképpen bontották meg az ajánlattevõk a munkanemeket, de a szakemberekbõl álló bírálóbizottság azt így is képes volt összehasonlítani és értékelni.<br>
A szavatosság körében elõadta, hogy a nyertesé volt a legkedvezõbb ajánlat, mégis azért azonos a pontszáma a második helyezettel, mert a bírálók külön pontoztak, és a pontok összege adta az elért összpontszámot.<br>
Az ütemezés és a határidõ kapcsán nem érti az ezzel kapcsolatos kifogást, a legrövidebb határidõ kapta a legtöbb pontot. Nem áll fenn az 59. § (1) bekezdés sérelme, a nyertes tette a legkedvezõbb ajánlatot, figyelemmel a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontjára.<br>
Elfogadja, hogy a bontási jegyzõkönyvet meg kellett volna küldeni, de erre a jogszabálysértésre a törvény hibás szerkesztése is okot adott. Másrészt jelen eljárásban e mulasztásnak senkire nézve nem volt hátrányos következménye.<br>
A határozatnak azon indokolása, hogy a jelentõs összegû bírság kiszabására azért került sor, mert a szerzõdés már megkötésre került, azért törvénysértõ, mert a bizottságnak lehetõsége lett volna ideiglenes intézkedést hozni vagy a szerzõdéskötést akadályozó jogsértés esetében hivatalból eljárni, de ezt maga sem találta indokoltnak. Ezért tehát a szerzõdést az ajánlati felhívásnak megfelelõen meg kellett kötni, mert enélkül a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1), (2) bekezdései sérültek volna. A bírság magas összege pedig álláspontja szerint nincs szinkronban a bírói gyakorlattal sem. Felperes tehát megváltoztatást kért annak megállapítása mellett, hogy a Kbt. 55. § (6) bekezdése és az 59. § (1) bekezdése nem sérült, jogkövetkezményként csak a törvény 88. § (1) bekezdés d) pontjában foglaltaknak lett volna helye.<br>
Alperes ellenkérelmében kérte a kereset elutasítását, fenntartva a határozatában írtakat. Kifejtette, hogy a szankció alkalmazása is szinkronban van a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ban foglaltakkal. Ideiglenes intézkedés hozatalára nem volt mód, mert a szerzõdést 2000. szeptember 3-án megkötötték, a jogorvoslat pedig szeptember 4-én érkezett a döntõbizottsághoz. A bírság arányos a jogsértés súlyával, figyelemmel arra, hogy 2000-ben a minimum kiszabható bírság összege 1 millió forint volt.<br>
A felperesi értékeléssel a legnagyobb gond, hogy a rendelkezésre bocsátott iratanyagból az árak összehasonlíthatósága nem volt lehetséges, és a döntõbizottsági eljárásban felhívás ellenére sem adott erre a felperes megfelelõ magyarázatot.<br>
A bíróság megállapította, hogy a felperes keresete az alábbiak szerint nem megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2), (3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû azonos összpontszámú ajánlatok közül a 35. § (1) bekezdése vagy az 59. § (4), (5) bekezdései alapján elõnyben kell részesíteni."<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdései szerint: "Az eljárás nyertese az, aki az ajánlatkérõ részére az ajánlati felhívásban és dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy visszalépése esetén, ha azt az ajánlati felhívásban elõírta, az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A felperes már a bírósági per folyamata alatt csatolta be azokat a táblázatokat, amelyekkel alá kívánta támasztani értékelése szakszerûségét és a megállapított eredmény jogszerûségét, amelyekkel kapcsolatosan az alperes elõkészítõ iratában kifejtette, hogy a döntõbizottságnak a jogorvoslati kérelmek elbírálása során az ajánlatkérõ döntésének jogszerûségét kell felülvizsgálnia, nem pedig helyette elvégezni az egyes szempontok értékelését. Márpedig ennek keretében azt kell vizsgálni, hogy az ajánlatkérõ értékelése során az ajánlati felhívásban meghatározott értékelési részszempont szerinti tartalmi elemeket hasonlította-e össze, és az értékelése során adott pontszámok tükrözik-e az ajánlatokban levõ különbségeket, vagyis valóban a legkedvezõbb tartalmi elemet adó ajánlat magasabb pontszámot kapott-e. Ennek megállapíthatósága érdekében kell elvégezni az értékelést a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerint elkészítendõ "Összegzés az eljárásról" címû iratban.<br>
A döntõbizottság eljárásában a felperes által összeállított összegzés az egyes bírálati részszempont tekintetében semmiféle adatot nem tartalmazott arról, hogy felperes milyen ajánlati árakat vett figyelembe az ajánlatok értékelése során, az értékelést milyen módon végezte el, az értékelése indokolását sem adta, még felhívásra sem. A felperes az általa vizsgált adatokat csak a perben elõkészítõ irattal hozta nyilvánosságra. Ennek tartalma azonban nem változtat az állampolgári megállapításon, és fenntartja a jogsértés megtörténtével kapcsolatos álláspontját.<br>
A bíróság hasonlóképpen a döntõbizottsághoz azon az állásponton van, hogy nem feladata az ajánlatkérõ helyett elvégezni a szempontok értékelését. Az ajánlatok értékelésének áttekinthetõnek és nyilvánosnak kell lennie. Még a pótlólag csatolt iratok alapján is aggályos az ajánlati árak összevetése. Az ajánlati ár ugyanis nem azonos a megadott egységárral. Az elsõ bírálati részszempont tekintetében tehát az ajánlatok értékelése nem felelt meg a Kbt. szabályainak.<br>
A nyertes az egyes munkanemekre nem tett árajánlatot, és mivel részajánlattétel nem volt megengedett, így az ajánlatát érvénytelenné kellett volna nyilvánítani [<a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés, 51. § (2) bekezdés b) pont].<br>
Nem minden ajánlati elemet vett figyelembe az értékelésnél az ajánlatkérõ az ajánlatokból, noha õ kért rá ajánlatot. Ezt sem tehette volna meg.<br>
A bíróság megállapította, teljes egészében osztva az alperes 7. sorszámú észrevételében foglaltakat, hogy a döntés végeredménye logikusan a törvényi kívánalmaknak megfelelõen, még a pótlólagosan csatolt iratok után sem áll össze.<br>
A jogsértés megállapítása és a bírság kiszabása tehát nem volt jogszabálysértõ, az szinkronban van a Kbt. szabályaival, figyelemmel arra, hogy az értékelés helytelen volta következtében, gyakorlatilag érvénytelen pályázatot hirdetett nyertesnek az ajánlatkérõ. Ezen jogsértés súlyából következõen a kiszabott bírság sem volt eltúlzott. Különös tekintettel arra, hogy az eredményhirdetést követõen a nyertessel a szerzõdéskötés szinte azonnal megtörtént, ebbõl következõen a jogsértés már nem volt reparálható.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM rendelet 14. § és a 12/1991. (IX. 29.) IM rendelet 1. § (1) bekezdés d) pontja alapján rendelkezett.<br>
<br>
Budapest, 2002. március 21.<br>
<br>
dr. Mudráné dr. Láng Erzsébet sk.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>