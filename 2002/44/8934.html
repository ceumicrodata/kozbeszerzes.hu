<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8934)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.506/10/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Bp. Margit krt. 85., a továbbiakban: Bizottság elnöke) által a Magyar Államvasutak Rt. megbízásából és képviseletében eljár: a MÁV Rt. Pályagazdálkodási Központ (1011 Budapest, Hunyadi János u. 12-14., a továbbiakban: ajánlatkérõ) "kiselemes gumi útátjáró beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 1998 óta a hálózatfejlesztési tervében elhatárol egy keretet az ún. "pályázatos útátjárókra". Ez történt 2002. évben is. A pályázatok kiírására minden évben sor kerül, 2002-ben ez áprilisban történt meg. A pályázaton azon útátjárók támogatott felújítására lehet pályázni, amelyek a vasút- és közlekedési. ágazat részére fontosak, de teljesen önerõbõl, saját forrásból a kivitelezés nem finanszírozható. A beérkezett pályázatok értékelésekor fontossági sorrendet állítanak fel, ennél a közúti veszélyességi lista a döntõ. A listára felkerült pályázatok közül a fontossági sorrend szigorú betartásával annyi tétel kap fedezetet az elvégzendõ munkára, amennyi az elkülönített keretbe belefér. Az ez évben kiírt pályázati felhívás szerint a pályázatok beadási határideje 2002. július 1-je volt. A pályázati kiírás értelmében a döntés 2002. július 16-ig történik meg. A pályázati felhívás tartalmazta azt is, hogy a kivitelezési munkákat úgy kell ütemezni, az ajánlati felhívásokat annak figyelembevételével kell közzétenni, hogy a mûszaki átadás-átvétel 2002. november 30-ig lezáruljon. A pályázati kiírás tartalmazta továbbá, hogy a felújítás a közbeszerzési eljárás eredményhirdetéséig nem kezdõdhet meg.<br>
Ajánlatkérõ ezen elõzmények után 2002. augusztus 16-án indított hirdetmény közzététele nélküli tárgyalásos közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Ajánlatkérõ az eljárásfajta választását azzal indokolta, hogy a Közlekedési és Vízügyi Minisztérium pályázata az országos közúthálózat szintbeni közúti vasúti keresztezõdéseinek felújítására 2002. áprilisban került kiírásra. Az eredményhirdetés 2002. július 16-án történt meg és a tényleges mûszaki gyakorlat szerint a kivitelezési munkákat úgy kell ütemezni, hogy a mûszaki átadás-átvétel 2002. november 30-ig lezáruljon, mivel hideg idõben a munka nem végezhetõ. Ajánlatkérõ hivatkozott arra is, hogy minden útátjáró egyedi tervezésû. Az egyes útátjárók eltérõ értéke miatt a támogatásban részesíthetõ útátjárók mennyisége elõre nem határozható meg, így az eredményhirdetést követõen kerülhet sor a közbeszerzési eljárás megindítására, hiszen ekkor válik ismertté, mely útátjárók felújítására kaptak támogatást. Ajánlatkérõ a pályázaton 13 csoport kiselemes gumiátjáróra és 3 csoport egyéb burkolatú útátjáró felújítási munkáira nyert el pályázati pénzt.<br>
Ajánlatkérõ ajánlati felhívást is készített, amelyben a beszerzés tárgyát és mennyiségét úgy határozta meg, hogy különféle kiselemes gumi útátjárók 13 csoport a mellékelt betétlapok szerinti felsorolásban. Ezen betétlapokat azonban ajánlatkérõ az ajánlati felhívásához nem mellékelte.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõk szerzõdés teljesítésére alkalmatlanná minõsítésének szempontjait. Az ajánlati felhívás szerint az elbírálás szempontja a legalacsonyabb összegû ellenszolgáltatás. Az ajánlattételi határidõ és az elsõ tárgyalás idõpontja 2002. szeptember 3-a volt. A felhívás szerint az eredményhirdetés idõpontja az utolsó tárgyalás befejezése volt, amely egyben a szerzõdéskötés idõpontja is. Ajánlatkérõ ajánlattételre a MÁV-ÉPCELL Kft.-t, a Vasútépítõk Kft.-t és a Szentesi Vasútépítõ Kft.-t hívta fel.<br>
A Döntõbizottság elnöke 2002. augusztus 29-én kezdeményezett jogorvoslati eljárást az ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. Ennek indoklásául elõadta, hogy a közbeszerzési eljárás módjának kiválasztásában döntõ jelentõségû, hogy a beszerzést két határidõ kötöttségében kell megvalósítani. A közbeszerzési eljárás indítását a támogatási pályázat eredményhirdetését követõ munkafázisok minimális idõigénye, illetõleg a befejezést a mûszaki átadás-átvételre meghatározott idõpont determinálja. Az eredményhirdetést követõen kerülhet sor az anyagigények meghatározására, ugyanis minden útátjáró egyedi tervezésû, az egyes útátjárók méretezése, kivitelezése függ az útátjáró hosszától, a keresztezési szögtõl, a vágány ívsugarától, az esetleges nyombõvítéstõl, a sínrendszertõl, az aljtípustól, a leerõsítéstõl, a túlemeléstõl a vágányokban, illetve a vágányok között. Tehát minden útátjáró más és más, és csak a terv szerinti paraméterekkel rendelkezõ helyre építhetõ be. Ennek alapján csak az eredményhirdetést követõen válik ismertté, hogy mely útátjárókra nyert el támogatást ajánlatkérõ, tehát ez elõtt az elõkészítõ munkák megkezdése sem történhet meg. A másik idõpont pedig a szerzõdésben rögzített véghatáridõ meghatározása, azaz a 2002. november 30-a. Az egyedi útátjárókat azonban a legkorábban a szerzõdéskötést követõn 30-40 nap közötti szállítási határidõvel lehet beszerezni. Így más eljárásfajta alkalmazására ajánlatkérõnek nincs lehetõsége. Ajánlatkérõ becsatolta a közbeszerzési eljárás teljes iratanyagát is. A közbeszerzési eljárásban a MÁV-ÉPCELL Kft. nyújtott be ajánlatot a 13 csoport kiselemes gumi átjáróra 38 377 368 Ft + áfa ajánlati árral. Az ajánlatkérõ az ajánlatot elfogadta és 2002. szeptember 4-én a szerzõdést megkötötte.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt meghívásos, illetõleg tárgyalásos eljárás lehet. Meghívásos, illetve tárgyalásos eljárásra csak akkor kerülhet sor, ha azt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
E rendelkezés jogszerû alkalmazásának feltétele, hogy elõre nem látható okból kell elõállnia a rendkívüli sürgõsségnek, a rendkívüli sürgõsség nem eredhet az ajánlatkérõ mulasztásából, illetõleg a rendkívüli sürgõsség miatt más eljárásfajta alkalmazása esetén meghatározott határidõk nem tarthatók be.<br>
A Döntõbizottság vizsgálta, hogy a közbeszerzési eljárásban ezen feltételek megvalósulnak-e.<br>
A Döntõbizottság a rendelkezésre álló iratokból megállapította, hogy ajánlatkérõ a beszerzés tárgyát képezõ útátjárókra nyert el támogatást. A pályázat eredményhirdetése 2002. július 16-án történt meg. Ekkor vált ajánlatkérõ számára ismertté, hogy mely útátjárók nyertek a pályázaton támogatást. Ajánlatkérõ ekkor volt abban a helyzetben, hogy a közbeszerzési eljárást megindítsa. Ezt követõen ajánlatkérõ rövid idõn belül a feltétlenül szükséges elõkészítõ munkák elvégzését követõen 2002. augusztus 16-án a közbeszerzési eljárás megindításáról intézkedett. A rendelkezésre álló iratokból az is kitûnt, hogy az ajánlatkérõnek 2002. november 30-ig kel az útátjárók felújítását megvalósítani. A teljesítés minimális idõigénye pedig 30-40 nap. Ebbõl következõen más eljárásfajta alkalmazása esetén a pályázati kiírásban meghatározott 2002. november 30-i határidõ nem lenne betartható figyelemmel arra is, hogy hideg idõjárási viszonyok mellett már a munka nem végezhetõ. Tekintettel arra, hogy a véghatáridõ megállapítása nem ajánlatkérõ érdekkörében merült fel, így a rendkívül sürgõs helyzet kialakulása terhére nem róható.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására - ha e törvény másképpen nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14 § (2) bekezdése alapján a közigazgatási szerv a hivatalból indított vagy folytatott eljárás alapján - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fenti jogszabályi rendelkezés alapján az eljárás megszüntetésérõl határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 23.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>