<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7100)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.342/8/2002.<br>
<br>
Tárgy: az RKB Építõ Kft. jogorvoslati kérelme a Pestszentlõrinc-Pestszentimre Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az RKB Építõ Kft. (2040 Budaörs, Szabadság u. 117., képviseli: dr. Németh László jogtanácsos, 1103 Budapest, Sibrik Miklós út 30., a továbbiakban: kérelmezõ) által a Pestszentlõrinc-Pestszentimre Önkormányzata (1184 Budapest, Üllõi út 400., képviseli: Pestszentlõrinc-Pestszentimre Önkormányzat Vagyonkezelõ Rt., Budapest XVIII., Kondor Béla sétány 16., a továbbiakban: ajánlatkérõ) "Bp. XIII. ker., Üllõi út 339-341-343. sz. alatt 31 lakásos társasház építése és kapcsolódó közmûvei" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek írásban benyújtott nyilatkozatai alapján az alábbiakat állapította meg.<br>
Ajánlatkérõ 2002. április 17-én, a Közbeszerzési Értesítõ 16. számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.<br>
A részvételi felhívás 9. a) pont 4. francia bekezdésében a résztvevõk pénzügyi, gazdasági és mûszaki alkalmassága igazolására szolgáló adatok és tények körében ajánlatkérõ az alábbiakat is elõírta:<br>
"1999. és 2000. év könyvvizsgáló által auditált mérlegének és eredménykimutatásának (egyszerûsített mérlegének, beszámolójának vagy konszolidált mérlegének) benyújtása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pont]."<br>
A részvételi felhívás 12. pont 10. nagy francia bekezdésében ajánlatkérõ az alábbiakat is elõírta:<br>
"Ajánlatkérõ a hiánypótlás lehetõségét kizárja."<br>
Ajánlatkérõ részvételi dokumentációt is bocsátott a jelentkezõk részére, melyben a benyújtandó részvételi jelentkezések tartalmi és formai követelményeit írta elõ.<br>
2002. május 13-ig a részvételi jelentkezés határidejéig a kérelmezõ, az ÁM Ált. Magasépítési Kft., a LINIDNER Bp. Kft., a Középület Építõ Rt., a Partner Kft., a KÉSZ Kft., a 31 ÁÉCS Kft., a Hydrostop Kft., a NOR-NIK Kft., a BAUCONT Rt., a MASZER Rt., a NUVOLA Kft., a VÁLI Kft. és a BALO Kft. nyújtott be jelentkezést.<br>
Ajánlatkérõ 2002. június 3-án tartotta az elõminõsítési szakasz eredményhirdetését, melyen kihirdette, hogy 10 ajánlattevõt kíván ajánlattételre felhívni, míg kérelmezõ részvételi jelentkezését érvénytelennek minõsítette, mivel a jelentkezésben benyújtott mérlegei nem voltak könyvvizsgáló által auditáltak.<br>
Kérelmezõ 2002. június 11-én jogorvoslati kérelmet nyújtott be. Kérelmében elõadta, hogy cége 2000 szeptemberében alakult, és 2000. évi nettó árbevétele csak 250 ezer Ft volt, ezért a számviteli törvény értelmében nem vett igénybe könyvvizsgálót, mivel a mérleg auditálását csak 50 millió forintos nettó árbevétel felett teszi kötelezõvé a törvény rendelkezése. 2001. évi árbevétele már jelentõsen megnövekedett, ezért mérlegét auditáltatta (a jogorvoslati kérelemhez csatolta), amit a közgyûlése 2002. május 23-án elfogadott. A részvételi jelentkezési határidõ azonban ennél korábban, 2002. május 13-án volt, ezért a jelentkezéséhez csak az elõzetes mérleget, illetve eredménykimutatást tudta csatolni. Álláspontja szerint ajánlatkérõ a részvételi jelentkezése érvénytelenné nyilvánításával jogszabálysértést követett el, ezért kérte a részvételi szakaszt lezáró döntés megsemmisítését, ideiglenes intézkedésként az eljárás felfüggesztését.<br>
Ajánlatkérõ a jogorvoslati kérelemre tett észrevételében elõadta, hogy nem vitatja, hogy a 2000-ben alakult cég eleve nem tud minden alkalmassági szempontnak megfelelni, valamint hogy esetében valóban nem volt kötelezõ a könyvvizsgálat, de álláspontja szerint a részvételi felhívásban ajánlatkérõ jogosult a könyvvizsgálat megtörténtét követelményként elõírni. Álláspontja szerint a jogorvoslati kérelemben leírt jogszabályi hivatkozás nem megalapozott, mivel a 2002. május 30. nem az auditálási határnap, hanem a mérlegnek a cégbírósághoz történõ benyújtás végsõ határideje. A 2001. évi mérleg auditálásának hiányában nem tudott valós képet kapni kérelmezõ vagyoni helyzetérõl, mûködésének eredményérõl, alátámasztva a mérlegben és az eredménykimutatásban szereplõ adatok hitelességét, megbízhatóságát. Kérte a megalapozatlan kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság D.342/4/2002. számú határozatával ideiglenes intézkedésként a közbeszerzési eljárást felfüggesztette.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése alapján a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése úgy rendelkezik, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (6) bekezdését megfelelõen alkalmazni kell.<br>
Kérelmezõ 2000. szeptemberében alakult, így 1999. évre vonatkozó mérlege nincs, 2000. évi nettó árbevétele 250 000 Ft volt, mely összeg alapján a számvitelrõl szóló 2000. évi C. törvény rendelkezései szerint nem volt köteles adott évi mérlegét auditáltatni.<br>
Kérelmezõ részvételi jelentkezésében a 2000. évi nem auditált mérlegét és a 2001. évi elõzetes mérlegét, illetve eredménykimutatását nyújtotta be.<br>
A Döntõbizottság megállapította, hogy ajánlatkérõ a részvételi felhívásban 1999. és 2000. évi auditált mérlegeket, eredménykimutatásokat kért, az ajánlattevõ nettó árbevétel összegétõl függetlenül. A részvételi felhívásnak ezt az elõírását senki nem támadta meg, illetve azt az ajánlatkérõ nem módosította, így azt a részvételi jelentkezésre kötelezõ rendelkezésnek kell tekinteni.<br>
A Kbt. rendelkezései szerint a részvételi felhívásnak megfelelõen kell a jelentkezéseket benyújtani. A Döntõbizottság álláspontja szerint a benyújtott jelentkezések tartalma és az abban szereplõ iratok alapján kell ajánlatkérõnek a részvételi jelentkezésre vonatkozó döntését áttekinteni.<br>
A Döntõbizottság megállapította, hogy a kérelmezõ jelentkezése - a kérelmezõ által is elismerten - nem tartalmaz auditált mérleget, továbbá nem az elõírt 1999. évi és 2000. évi, hanem a 2000. évi és a 2001. évi mérlegét, illetve elõzetes mérlegét nyújtotta be, ezért kérelmezõ jelentkezése nem felelt meg a felhívás és a dokumentáció vonatkozó feltételeinek. Nem fogadta el a Döntõbizottság kérelmezõ azon hivatkozását, hogy 2000. évi mérlege a vonatkozó jogszabályok elõírásaira tekintettel nem auditált, mert ajánlatkérõ kifejezetten auditált mérleg benyújtását írta elõ, melyet törvényi kötelezés hiányában vagy a törvényi határidõ lejárta elõtt is készíttethetett volna kérelmezõ.<br>
A Döntõbizottság álláspontja szerint kérelmezõ jelentkezése nem felel meg a részvételi felhívás elõírásainak, vagyis annak érvénytelensége a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pont szerint fennáll, így a jogorvoslati kérelem megalapozatlan.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontjában meghatározott jogkövetkezményt alkalmazta, valamint a Kbt. 88. § (1) bekezdés h) pontjában foglaltakra tekintettel a jogorvoslati eljárás során felmerült költségekrõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 8.<br>
<br>
Dr. Nagy László Gábor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>