<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7073)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.368/12/2002.<br>
<br>
Tárgy: a Psysio-Control Kft. jogorvoslati kérelme Ajka Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Berta Hubert ügyvéd (1054 Budapest, Alkotmány u. 10.) által képviselt Psysio-Control Kft. (új nevén: Medtronic Hungária Kft., 1013 Budapest, Döbrentei tér 1., a továbbiakban: kérelmezõ) jogorvoslati kérelmének - melyet Ajka Város Önkormányzata (8400 Ajka, Szabadság tér 12., a továbbiakban: ajánlatkérõ) a Magyar Imre Kórház részére aneszteziológiai és intenzív terápiás berendezések beszerzése tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdését, a 60. § (1) bekezdés b) pontját és a 70. § (1) bekezdés a) pontját.<br>
A jogsértések miatt 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft + 30 000 Ft, azaz összesen hatvanezer forint igazgatási szolgáltatási díjat.<br>
A Döntõbizottság a jogorvoslati kérelmet ezt meghaladó részében elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. október 20-án megjelent számában a rendelkezõ részben megjelölt beszerzés tárgyában. Az ajánlattételi határidõig, november 2-ig 18 ajánlattevõ nyújtott be ajánlatot. Ajánlatkérõ november 6-án kelt levelével valamennyi ajánlattevõt november 10-i határidõvel hiánypótlásra szólította fel.<br>
Kérelmezõ november 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan hiányok pótlására is lehetõséget biztosított egyes ajánlattevõk részére, melyek a Kbt. vonatkozó rendelkezése alapján nem pótolhatók. A Döntõbizottság a kérelemnek helyt adott, a D.598/15/2000. számú, december 20-án postázott határozatával az ajánlatkérõ eljárását a hiánypótlási lehetõség adásáig visszamenõ hatállyal megsemmisítette, majd a kérelmezõ kérelmére 2001. február 8-án hozott, február 9-én postázott D.598/19/2000. számú kiegészítõ határozatában rögzítette, hogy három ajánlattevõ - a kérelmezõ, az Anamed Kft. és a Medial Kft. - részére jogszerûen tette lehetõvé a hiánypótlást.<br>
Ajánlatkérõ 2001. január 15-én az eljárás eredménytelenné nyilvánítását hirdette ki. Döntését azzal indokolta, hogy a Döntõbizottság a D.598/15/2000. számú határozatával a hiánypótlás elrendeléséig visszamenõen megsemmisítette a döntését, ezután a hiánypótlás lehetõségével nem kíván élni, és így mindegyik ajánlat érvénytelen maradt. Ajánlatkérõ az eljárás eredménytelenné nyilvánítását követõen ugyanabban a tárgyban tárgyalásos eljárás lefolytatására új felhívást tett közzé a Közbeszerzési Értesítõ 2001. január 31-i számában.<br>
A közbeszerzési eljárást eredménytelenné nyilvánító ajánlatkérõi döntés és az új felhívás közzététele ellen a kérelmezõ 2001. február 2-án jogorvoslati kérelmeket terjesztett elõ a Döntõbizottsághoz. Kérte a jogsértés megállapítását, az ajánlatkérõ felhívását a törvény szabályainak megfelelõ eljárásra, a sérelmezett ajánlatkérõi döntések megsemmisítését, valamint az újonnan kiírt közbeszerzési eljárás felfüggesztését. Hivatkozott arra, hogy az eredménytelenné nyilvánítás sérti a Kbt. rendelkezéseit, hiszen a Döntõbizottság fent hivatkozott határozata szerint az eljárásban - a hiányok megfelelõ pótlása mellett - 3 érvényes ajánlat is van, így az eljárás ebben a szakaszában nem lehet eredménytelen. A Döntõbizottság a két ügyet egyesítette, és a D.56/5/2001. számú határozatával ideiglenes intézkedésként az új eljárást az ügy érdemi elbírálásáig felfüggesztette.<br>
A Döntõbizottság a 2001. február 16-án kelt D.56/9/2001. számú határozatával a jogorvoslati kérelmeket elutasította. Rámutatott arra, hogy miután a Döntõbizottság a 18 hiánypótlásra szoruló ajánlat közül csak 3-ra vonatkozóan tartotta jogszerûnek a hiánypótlás megengedését és a hiánypótlás elrendelésére vonatkozó döntést megsemmisítette, ajánlatkérõ számára két lehetõség volt a közbeszerzés realizálására: vagy megvizsgálja a hiányok pótlását követõen a 3 ajánlatot érvényesség és alkalmasság szempontjából, vagy pedig úgy dönt, hogy nem biztosít lehetõséget egyik ajánlattevõnek sem és ezáltal az eljárás eredménytelenségét mondja ki.<br>
Kérelmezõ keresetet terjesztett elõ a határozat bírósági felülvizsgálata iránt. Álláspontja szerint ajánlatkérõnek el kellett volna bírálnia a 3 hiánypótolt ajánlatot, elbírálás helyett nem volt joga az eljárás eredménytelenné nyilvánítására és új közbeszerzési eljárás kiírására.<br>
A Fõvárosi Bíróság a 13.K.31.157/2001/16. sz. ítéletében a kérelmezõ keresetét alaposnak találta. Osztotta kérelmezõ azon álláspontját, hogy a hiánypótlás biztosítására vonatkozó döntése meghozatala után ajánlatkérõ már nem volt abban a helyzetben, hogy e döntésétõl utólagosan elálljon, a 3 ajánlatot el kellett volna bírálnia. A Döntõbizottság határozatát hatályon kívül helyezte és a jogsértés megállapítása, valamint bírság kiszabása jogkövetkezmények megállapítására a Döntõbizottságot új eljárás lefolytatására kötelezte.<br>
A Döntõbizottság fellebbezésére indult másodfokú eljárásban a Legfelsõbb Bíróság helybenhagyta az elsõ fokú ítéletet.<br>
A Döntõbizottság az új jogorvoslati eljárást 2002. június 26-án megindította. Kérelmezõ az eljárásban kérte ajánlata érvényességének megállapítását is.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a Döntõbizottság 598/15/2000. sz. határozata folytán a 18 ajánlatról 3-ra szûkült a választási lehetõsége, ebbõl a 3 ajánlatból a nagyszámú beszerzési tárgyra tekintettel már nem tudta beszerzési igényét maximálisan kielégítõen megoldani. Eljárása jogszerûségének indokaként hivatkozott a Döntõbizottság 598/15/2000. számú határozatára, miszerint az eljárást eredménytelenné nyilvánító döntése kihatott mindegyik ajánlattevõre, így nem járt az esélyegyenlõség sérelmével.<br>
A Döntõbizottság a jogorvoslati kérelemben, ajánlatkérõ észrevételében és kérelmezõ által a tárgyaláson elõadottak, a közbeszerzési eljárásban keletkezett dokumentumok tartalma, valamint a bírósági ítéletekben foglaltak alapján megállapította, hogy a két jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése elõírja: "Az ajánlatkérõ köteles az ajánlatokat elbírálni, kivéve ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania."<br>
E rendelkezésbõl következik, hogy érvényes - illetve az elrendelt hiánypótlás teljesítésével érvényessé tett - ajánlatok érkezése esetén ajánlatkérõ csak akkor zárkózhat el azok elbírálásától, ha idõközben elõre nem látható és elháríthatatlan ok folytán képtelenné vált a szerzõdés teljesítésére.<br>
A jogvita tárgyát képezõ közbeszerzési eljárásban nem ez történt, ajánlatkérõ a választási lehetõség leszûkülése miatt döntött az eljárás eredménytelenné nyilvánítása mellett.<br>
Ajánlatkérõnek tehát a hivatkozott törvényi rendelkezés folytán fennállt a 3 ajánlat elbírálására vonatkozó kötelezettsége.<br>
A Döntõbizottság nem fogadta el ajánlatkérõ védekezését, miszerint a Döntõbizottság a hiánypótlási lehetõséget az összes ajánlat hiánypótlási lehetõségére nézve megszüntette.<br>
A D.598/15/2000. sz. határozat rendelkezõ része a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének megsértésére utalva alkalmazta a döntés megsemmisítés jogkövetkezményt. Ebbõl következik, hogy csak azon döntések kerültek megsemmisítésre, amelyek a Kbt. 43. § (4) bekezdésének rendelkezését sértették. A határozat indokolásában - 5. oldal hetedik bekezdés - ezért szerepelt az "ezen döntéseit megsemmisítette" kitétel. Kérelmezõ észlelte a határozat rendelkezõ része és indokolása közötti ilyen értelmû összefüggést, ezért kérte kiegészítõ határozatban a határozat akkénti kiegészítését, hogy a rendelkezõ részben is kerüljön megnevezésre az a három ajánlat, melyre nézve jogszerû volt a hiánypótlás elrendelése.<br>
Ajánlatkérõ akkor járt volna el jogszerûen, ha kérelmezõvel azonos módon a határozat kiegészítését kéri az eljárás eredménytelenné nyilvánítása helyett.<br>
A Döntõbizottság megjegyzi, hogy nem helytálló ajánlatkérõ azon érvelése sem, hogy a hiánypótolható 3 ajánlat alapján nem tudta volna beszerzési igényét maximálisan kielégítõ módon kielégíteni. Kétségtelen, hogy ezen érvelés szerinti helyzet fennállt. Ajánlatkérõ számára azonban ez a helyzet nem teremtett jogalapot a 3 ajánlat elbírálása mellõzésére. A 3 ajánlat alapján kielégíthetõ igényét ezen közbeszerzési eljárás során kellett volna realizálnia, azon beszerzési tárgyakra lehetett volna új közbeszerzési eljárást kiírni, amely tárgyakat ebben az eljárásban nem tudott beszerezni.<br>
A Döntõbizottság megállapította, hogy ajánlatkérõ a 3, jogszerûen hiánypótolható ajánlat elbírálásának elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdését.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján az eljárást eredménytelennek nyilvánította.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint eredménytelen az eljárás, ha "kizárólag érvénytelen ajánlatok érkeztek".<br>
Ajánlatkérõ nem hivatkozhatott arra, hogy "kizárólag érvénytelen ajánlatok" érkeztek, mert a 3 hiánypótolható ajánlat tekintetében nem végezte el a következõ vizsgálatokat:<br>
- a hiánypótlások maradéktalanul megtörténtek-e,<br>
- a hiánypótolt ajánlatok a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-aszerinti (ezekre van a Kbt. 43. § (4) bekezdése alapján hiánypótlási lehetõség) körön kívüli vizsgálati szempontokból érvényesek-e,<br>
- ezen ajánlatok tevõi alkalmasak-e a kiírás alapján a szerzõdés teljesítésére, majd az alkalmas ajánlattevõk érvényes ajánlatait el kellett volna bírálnia.<br>
Ajánlatkérõ ezen eljárási cselekmények elvégzése kimenetelének bevárása helyett kimondta, hogy valamennyi ajánlat érvénytelen, és ezen a jogcímen az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelenné nyilvánította.<br>
A Döntõbizottság megállapította, hogy ajánlatkérõ azáltal, hogy a 3 ajánlat érvényességének vizsgálata nélkül döntött az eljárás eredménytelensége mellett, megsértette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontját.<br>
Ajánlatkérõ az eljárás eredménytelenségére hivatkozva a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján tárgyalásos közbeszerzési eljárást indított a tárgyi beszerzésre.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja szerint ajánlatkérõ akkor alkalmazhatja a tárgyalásos eljárási formát, ha a nyílt eljárás eredménytelen volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében ajánlatkérõ csak a törvényben kifejezetten megengedett - azaz jogcím szerint nevesített - esetekben folytathat le tárgyalásos eljárást. Ajánlatkérõ a tárgyalásos eljárás jogcímeként a nyílt közbeszerzési eljárás eredménytelenségét jelölte meg.<br>
Az eljárás eredménytelenségére való jogszerûtlen hivatkozás magával vonja a tárgyalásos eljárási forma jogcíme jogszerûtlenségét is. Ezért ajánlatkérõnek nem volt törvényes jogcíme a tárgyalásos eljárás megindítására.<br>
A Döntõbizottság megállapította, hogy ajánlatkérõ a tárgyalásos eljárás megindításával megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontját.<br>
Kérelmezõ a jelen jogorvoslati eljárásban kérelmet terjesztett elõ ajánlata érvényessége megállapítása iránt.<br>
A kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati kérelem a jogsértõ - vagy jogsértõnek vélt - esemény bekövetkezésétõl számított 15 napon belül terjeszthetõ elõ. Ezen határidõ elmulasztása jogvesztéssel jár.<br>
Kérelmezõ a nyílt közbeszerzési eljárás eredménytelenné nyilvánításakor, 2001. január 15-én értesült arról, hogy ajánlatkérõ nem tekintette érvényesnek ajánlatát. Ezzel szemben sem a D.56/2001., sem a D.57/2001. számú ügy alapját képezõ jogorvoslati kérelmében nem kérte ajánlata érvényessége megállapítását. E kérelmet csak a bíróság által elrendelt új eljárásban 2002. július 17-én tartott tárgyaláson terjesztette elõ, az tehát elkésett.<br>
A kérelem elõterjesztettsége tényét már csak azért sem lehet megállapítani, mert kérelmezõ az eddigi eljárásokban kifejezetten azt állította, hogy ajánlata érvényes. Kérelmezõ ezen állításánál a Döntõbizottság azon megállapítására támaszkodott, hogy a Döntõbizottság az õ ajánlatát hiánypótolhatónak minõsítette. A hiánypótolhatóság azonban nem azonos az érvényesség fogalmával. A hiánypótolhatóság csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-a szerinti, a pénzügyi, gazdasági mûszaki alkalmasság tanúsítására szolgáló igazolások, nyilatkozatok (és egyes formai hiányosságok) körére terjed ki. Ezen túlmenõen azonban vannak még olyan okok, amelyek miatt egy ajánlat érvénytelen lehet (pl. az ajánlat eltér a kiírástól, nem tartalmazza valamely szerzõdéses feltételre vonatkozó egyértelmû nyilatkozatot stb.).<br>
A Döntõbizottság a kérelmezõ ajánlata érvényességét ebben a körben a kérelem elkésettsége miatt már nem vizsgálhatta, ezért a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.<br>
A Döntõbizottság a jogsértések miatt 1 millió forint bírságot szabott ki ajánlatkérõ terhére. A bírság mértékének megállapításánál tekintetbe vette, hogy azon beszerzési fõcsoportokra (I. és V.), melyekre nézve kérelmezõ ajánlatot nyújtott be, a beszerzési érték alacsony, 10 521 000 Ft összegû.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. július 25.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>