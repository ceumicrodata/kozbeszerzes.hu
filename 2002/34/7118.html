<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7118)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.322/17/2002.<br>
<br>
Tárgy: az Elsõ Magyar Vagyonvédelmi Egyesülés jogorvoslati kérelme az ÉMÁSZ Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Elsõ Magyar Vagyonvédelmi Egyesülés (4032 Debrecen, Ötvenhatosok tere 7., a továbbiakban: kérelmezõ) jogorvoslati kérelmét, a dr. Gömöri Krisztina ügyvéd (1051 Budapest, Vörösmarty tér 4.) által képviselt Észak-magyarországi Áramszolgáltató Rt. (3525 Miskolc, Dózsa Gy. út 13., a továbbiakban: ajánlatkérõ) "új bekapcsolás és fogyasztásmérõ-szerelés, csatlakozóvezeték-szerelés bõvítéses csere, TMK-mérõcsere, fogyasztásmérõ helyek mûszaki felülvizsgálata, ellenõrzése, az ideiglenesen a közcélú hálózatról történõ vételezés, tartozás miatti ki- és visszakapcsolás, kisfeszültségû, közcélú szabadvezetékrõl leágazó csatlakozóberendezések, méretlen fõvezetékek és fogyasztásmérõ helyek üzemzavaraival, káresetekkel és téves hibabejelentésekkel kapcsolatos tevékenység" tárgyú közbeszerzési eljárása ellen indított, a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívást tett közzé a Közbeszerzési Értesítõ 2001. augusztus 8-án megjelent számában a rendelkezõ részben megjelölt beszerzés céljából tárgyalásos eljárás lefolytatására.<br>
A teljesítés helye ajánlatkérõ ellátási területének öt régiójára vonatkozott: Eger és környéke, Salgótarján és környéke, Sárospatak és környéke, Gyöngyös és környéke, valamint Miskolc és környéke.<br>
Ellátási régiónként részajánlatot is lehetet tenni.<br>
A teljesítés határidejeként 2002. december 31. volt megjelölve, kezdõ idõpontként a szerzõdés megkötése.<br>
Ajánlatkérõ a dokumentáció 3.1. pontjában elõírta, hogy ajánlatot vár az egyes régióknál dolgozók állományba vételére.<br>
A szerzõdés teljesítésére alkalmasnak minõsített jelentkezõk részére megküldött ajánlati felhívás 10. pontja az eredményhirdetés idõpontját az utolsó tárgyalást követõ idõpontra tette, a szerzõdés megkötésének idõpontját pedig az eredményhirdetést követõ naptól számított nyolcadik napra.<br>
Ajánlatkérõ a 2002. március 14-i eredményhirdetésen az egri, a miskolci és a sárospataki régióra a TESSAG Kft.-t, a gyöngyösi és a salgótarjáni régióra a GA Mo. Kft. ajánlatát hirdette ki nyertesnek, velük a szerzõdést március 22-én megkötötte.<br>
Kérelmezõ június 3-án jogorvoslati kérelmet terjesztett elõ a Döntõbizottsághoz.<br>
Elõadta, hogy május 27-én jutott tudomására, hogy a nyertesek nem kezdték meg a szerzõdés teljesítését az ajánlati felhívásban elõírt, a szerzõdéskötést követõ idõpontban. Feltételezi, hogy ajánlatkérõ nem az ajánlati felhívás szerint kötötte meg a szerzõdést a nyertesekkel. Álláspontja szerint a nyertesek a szerzõdés teljesítésére való alkalmasságukat nem a tényleges helyzetüknek megfelelõen igazolták. A jogorvoslati eljárásban tartott tárgyaláson álláspontja alátámasztásaként arra hivatkozott, hogy május 27-én olyan tájékoztatást kapott megbízott üzletkötõitõl, hogy a nyertesek alvállalkozókat keresnek a munka elvégzéséhez.<br>
Kérte a jogsértés megállapítását és a nyertesek eltiltását a közbeszerzési eljárásban való részvételtõl.<br>
Ajánlatkérõ kérte a jogorvoslati kérelem elutasítását. Vélelmezte a kérelem elkésettségét, mert kérelmezõ nem igazolta az általa jogsértõnek tartott eseményrõl való tudomásszerzése idõpontját. Érdemben elõadta, hogy a nyertesek a szerzõdéskötést követõen az egyes ellátási régiók munkavállalóit alkalmazásra átvették, és a beszerzés tárgya szerinti tevékenység végzését is megkezdték. Észrevételezte, hogy kérelmezõ nem jelölte meg, hogy a megkötött szerzõdés miben nem felel meg az ajánlati felhívásnak.<br>
A TESSAG Kft. és a GA Mo. Kft. egyéb érdekeltek észrevételükben nyilatkoztak, hogy a szerzõdést megkötötték és április elejétõl folyamatosan végzik a munkát.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem egy részében megalapozatlan, más részének elbírálására a Döntõbizottságnak nincs hatásköre.<br>
A Döntõbizottság elsõdlegesen azt vizsgálta, hogy a kérelem határidõben való elõterjesztettnek minõsül-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elõírja: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni". "E határidõk elmulasztása jogvesztéssel jár."<br>
Kérelmezõ elõadta, hogy kérelmét azért terjesztette elõ, mert május 27-én arról értesült, hogy a nyertesek alvállalkozókat keresnek a munka elvégzésére. Ezen információból következtette ki a kérelmében sérelmezett jogsértések fennállását.<br>
A kérelmezõ valószínûsítette állítását, ezt ajánlatkérõ sem cáfolta meg. Kétségtelen, hogy kérelmezõ nem ismerhette meg azonnal a szerzõdés idõpontját követõen a szerzõdés tartalmát és az annak alapján történõ munkavégzés körülményeit, hiszen õ nem volt alanya a szerzõdésnek. A kérelmet a felhívás szerinti szerzõdéskötési idõponttól, március 22-tõl számított 90 napon belül elõterjesztette, így nem tekinthetõ elkésettnek.<br>
Kérelmezõ kifogásolta, hogy ajánlatkérõ nem az ajánlati felhívásban meghatározott tartalommal kötötte meg a nyertesekkel a szerzõdést.<br>
Az ajánlati dokumentáció részletesen tartalmazta a szerzõdési feltételeket, mint pl. az elvégzendõ munka mennyiségét, a szerelési feladatok technológiai leírását, az 1.1.3. pontban a munka kezdésére nézve a szerzõdés megkötése idõpontját, az ajánlatkérõ munkavállalóinak átvételi követelményét stb.<br>
A jogvita tárgyát képezõ közbeszerzési eljárást ajánlatkérõ tárgyalásos eljárási forma keretében folytatta le.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. A 71. § (2) bekezdése értelmében tárgyalásos eljárásban nincs ajánlati kötöttség, illetve az csak a beszerzés tárgyára korlátozódik oly mértékben, ami miatt már nem lehetett volna tárgyalásos eljárási formát alkalmazni.<br>
Ajánlatkérõ a tárgyalásokon dolgozóinak az ajánlattevõk általi folyamatos átvételérõl, a technológiák egyeztetésérõl, a munka tényleges megkezdéséhez szükséges idõrõl és a szolgáltatási díjakról tárgyalt.<br>
Ezen tárgyalások eredményeképpen alakultak ki a végleges szerzõdéses feltételek, melyek a fent hivatkozott rendelkezések alapján eltérhettek a kiírástól.<br>
A GA Mo. Kft. az eredményhirdetéstõl számított 2 hónapon belüli, a TESSAG Kft. 30 napon belüli idõtartamot vállalt, ezeket ajánlatkérõ elfogadta.<br>
A két nyertessel 2002. március 22-én megkötött szerzõdés 16. pontja szerint a felek a szerzõdést 2002. április 1-jétõl számított egy év idõtartamra kötötték.<br>
A szerzõdések a dokumentációban meghatározott valamennyi feladatot tartalmazzák az azokhoz tartozó, a tárgyalásokon kialakított szolgáltatási díjakkal együtt.<br>
A Döntõbizottság megállapította, hogy a nyertesekkel megkötött szerzõdés nem tér el a felhívásban meghatározott és a tárgyalásokon kialakított feltételektõl, ezért a jogorvoslati kérelmet ebben a részében elutasította.<br>
Kérelmezõ sérelmezte továbbá, hogy a nyertesek vélhetõen hamis adatot szolgáltattak az alkalmasságuk igazolása körében, mert információi szerint a teljesítéshez alvállalkozók bevonására van szükségük.<br>
A Döntõbizottság nem vizsgálta, hogy kérelmezõ információja a valóságnak megfelelõ tényeken alapul-e, mert ez a kérdéskör a szerzõdésszerû teljesítéssel kapcsolatos.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése értelmében a Döntõbizottság hatáskörébe tartozik a közbeszerzési eljárás lefolytatása során elkövetett jogsértések vagy a közbeszerzés mellõzése miatti jogvita elbírálása. A közbeszerzési eljárása Kbt. 61. § (5) bekezdés második mondata alapján a hirdetmény közzétételével, vagy ha az késõbb történik, a szerzõdéskötéssel lezárul.<br>
Ajánlatkérõ a nyertesekkel a szerzõdést megkötötte, így a közbeszerzési eljárás lezárult. Ezt követõen felmerült, vagy kérelmezõ által felmerülni vélt jogsértés(ek) elbírálására a Kbt. hivatkozott rendelkezése alapján a Döntõbizottságnak hatásköre nincs. Ezért a Döntõbizottság a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. július 16.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>