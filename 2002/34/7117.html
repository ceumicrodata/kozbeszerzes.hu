<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7117)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.349/10/2002.<br>
<br>
Tárgy: a Profi Komfort Kft. kérelmezõ jogorvoslati kérelme Országos Gyógyintézeti Központ ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Profi Komfort Kft. (1091 Budapest, Üllõi u. 47-49., a továbbiakban: kérelmezõ) kérelme alapján indult jogorvoslati eljárásban, melyet az Országos Gyógyintézeti Központ (1135 Budapest, Szabolcs utca 33-35., a továbbiakban: ajánlatkérõ) "Országos Gyógyintézeti Központ épülettakarítási szolgáltatás 5 éves idõtartamra" tárgyú közbeszerzési eljárása ellen nyújtott be, a kérelmezõ kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi IV. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, és ezért a Döntõbizottság az ajánlatkérõt 1 000 000 Ft, azaz egymillió forint bírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg.<br>
Ajánlatkérõ 2002. április 10. napján a Közbeszerzési Értesítõ (K. É) 15. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
A felhívás 13. a) pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja szerint bírálja el, melynek részszempontjait, súlyszámát és az értékelés során alkalmazni kívánt módszert az alábbiak szerint írta elõ a felhívás 13. b) pontjában:<br>
részszempontok	súlyszámok<br>
- a szerzõdéstervezetben elõírtnál magasabb kötbér	50<br>
- ajánlati ár	30<br>
- fizetési határidõ	20<br>
Az értékelés során adható pontszám részszempontonként 0-100.<br>
Az értékelést az elbíráló bizottság tagjai végzik az alábbi módszer alapján: ajánlatkérõ az ajánlatokat úgy pontozza, hogy a legkedvezõbb ajánlati tartalmi elem kapja a maximális pontszámot, a többi pedig az ettõl való %-os eltérés arányában kap pontot.<br>
Ajánlatkérõ az ajánlattevõk számára dokumentációt is rendelkezésre bocsátott. Ennek II. 2. pontjában elõírta a 4. sz. melléklet (a dokumentációban hibásan 5. sz. melléklet), az ajánlattételi adatlap kitöltésének kötelezettségét. Az adatlap kitöltésével ajánlattevõnek meg kellett adnia az ajánlati árat 2002. évre Ft-ban áfa nélkül, részletezni kellett a vállalási árat Ft/hó összeggel, valamint nyilatkozni kellett az érvényesíteni kívánt áremelés mértékérõl. A dokumentáció szerzõdéstervezetet is tartalmazott, melyben ajánlatkérõ rögzítette a fizetési határidõre és a kötbérre vonatkozó minimális elvárásait. Eszerint a fizetési határidõ minimum 30 banki munkanap, kötbér tekintetében 1 teljesítésigazolás "nem megfelelt" esetén minimum 3%-kal, 2-3 teljesítésigazolás "nem megfelelt" esetén minimum 5%-kal, 4 vagy több teljesítésigazolás "nem megfelelt" esetén minimum 8%-kal csökkenthetõ a számla teljes végösszege. A késedelem minden napja után 10% mértékû a kötbér.<br>
Az ajánlattételi határidõig, 2002. május 21-ig a Geg és Társai Kft., a Tom Controll 2001. Rt., a P. Dussmann Kft. és kérelmezõ nyújtott be ajánlatot. Ajánlatkérõ az ajánlatokat elbírálta, majd 2002. június 4-én eredményt hirdetett, mely szerint az eljárás nyertese a Geg és Társai Kft. Az eredményhirdetést követõen 2002. június 7-i dátummal megküldte ajánlattevõk részére az eljárás eredményérõl készült tájékoztatót.<br>
Kérelmezõ 2002. június 17. napján nyújtott be jogorvoslati kérelmet a Döntõbizottsághoz sérelmezve az eljárás eredményét.<br>
Elõadta, hogy álláspontja szerint a P. Dussmann Kft. ajánlata érvénytelen, mivel nem az ajánlattételi adatlapnak megfelelõen, havi nettó és bruttó árat jelölt meg, hanem 2002. évi hathavi árat egy összegben. Sérelmezi továbbá, hogy ajánlatkérõ az eredményhirdetést követõen 5 napon belül nem küldte meg az összegzés az eljárásról dokumentumot, kérelem kiegészítésében kérelmezõ kifogásolta a késõbbi idõpontban megküldött összegzés tartalmát, megítélése szerint az nem felel meg a törvényben elõírtaknak. Az értékeléssel kapcsolatban kifejtette, hogy megítélése szerint ajánlatkérõnek az elbírálás során korrekcióként figyelembe kellett volna vennie az õt terhelõ, közbeszerzéshez kapcsolódó valamennyi ráfordítást, tehát az ajánlattevõk által megjelölt éves árváltozás mértékét. Az ár értékelésénél ajánlatkérõnek figyelembe kellett volna venni a szerzõdés teljes idõszakára vonatkozó árat, illetve az árváltoztatási mértékkel módosított árat. A kötbér bírálati részszempont vonatkozásában elõadta, hogy a bírálat során ajánlatkérõ 4, az ajánlati felhívásban nem ismertetett alszempontra bontotta, amiknek a súlyszámát sem közölte elõre. Álláspontja szerint ajánlatkérõ bírálata helytelen, mert azonos jelentõséggel értékelte az elsõ hibára tett és a 4. vagy többedik hibára tett elemet is. Hibásan is számolt ajánlatkérõ, mivel, ha 18%-ban maximálta a hibás teljesítés mértékét, a maximális pontszámot a 18%-ot vagy magasabbat vállaló ajánlattevõnek oszthatta ki. Ez esetben kérelmezõnek erre a részszempontra 267 pontot kellett volna kapnia.<br>
Kérelmezõ elõadta továbbá, hogy a fizetési határidõ értékelésénél ajánlatkérõ jogsértõen kérelmezõ 61 napra ajánlott fizetési határidejét 43 napban értékelte csak.<br>
Kérte a Döntõbizottságtól, hogy semmisítse meg ajánlatkérõ eljárást lezáró döntését, kötelezze ajánlatkérõt a felmerült költségek viselésére, ideiglenes intézkedés alkalmazásával kérte a szerzõdéskötés megtiltását.<br>
Ajánlatkérõ észrevételében a megalapozatlan kérelem elutasítását kérte. Elõadta, hogy a P. Dussmann Kft. megfelelõen töltötte ki az ajánlattételi adatlapot, csak a bontáskor az egy sorral feljebb található ajánlati ár lett felolvasva. Elismeri, hogy adminisztrációs hiba folytán nem az összegzést, hanem a tájékoztatót küldte meg ajánlattevõk részére, de az összegzést határidõben elkészítette, a hibát pedig az észlelést követõen korrigálta. Az értékeléssel kapcsolatban elõadta, hogy az áremelés mértéke nem volt bírálati szempont a kiírás szerint, így azt nem is lehetett figyelembe venni, másrészt mivel nem tudható elõre az infláció mértéke, az ajánlatkérõt terhelõ ráfordításként nem értelmezhetõ. A kötbér keretén belül értékelt értékek egyenlõ súllyal lettek figyelembe véve, majd átlagolva, e körben ajánlatkérõ a kérelmében elkésettségére is hivatkozott, arra tekintettel, hogy a kiírásban elõre megadott volt ezen részszempont. Egyébként mindhárom értékelési részszempont esetében ugyanazt a matematikai képletet alkalmazták. Az értékelés azonos alapokra történõ helyezése érdekében lett a kérelmezõ által ajánlott 61 napos fizetési határidõ átszámítva banki napra, ami 43 banki napot jelent.<br>
Egyéb érdekelt TOM CONTROLL 2001 Rt. érdemi észrevételében elõadta, hogy sérelmesnek tartja - egyetértve a kérelemben foglaltakkal - hogy ajánlatkérõ kizárólag a felhívásban rögzített szempontokat vette figyelembe az értékelésnél.<br>
A Döntõbizottság megállapította, hogy a kérelmezõ jogorvoslati kérelme részben - kizárólag az összegzés Kbt.-ben meghatározott határidõ elmulasztása körében - alapos, a kérelem egyebekben megalapozatlan az alábbiak szerint:<br>
A Döntõbizottság elsõdlegesen abban a kérdésben kellett állást foglalnia, hogy a nyertes ajánlata tekinthetõ-e a kérelmezõ által hivatkozottak alapján érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt., 52. §</a> (2) bekezdése d) pontja alapján az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értelmében.<br>
A nyertes ajánlata tartalmazta az ajánlatkérõ által a dokumentáció II. fejezet 2. pontjában elõírtakat, nevezetesen az ajánlati árat 2002. évre, a rendszeres takarítás havi díját és az áremelés mértékét (az elõírt melléklet szerinti tartalommal).<br>
A fentiek alapján tehát a nyertes ajánlat megfelelt az ajánlati felhívásban és a dokumentációban elõírt feltételeknek, ezért a nyertes ajánlatát érvényesnek kell tekinteni, ajánlatkérõ nem követett el jogsértést azzal, hogy a nyertes ajánlatát érvényesnek minõsítette, így kérelmezõ ezen kérelmi eleme megalapozatlan.<br>
Ezt követõen a Döntõbizottság a kérelem keretei között azt vizsgálta meg, hogy ajánlatkérõ az ajánlatok értékelése során az ajánlati felhívásában elõre meghatározott szempontok betartása mellett értékelte-e az ajánlatokat, s erre tekintettel jogsértés megállapításának helye van-e vagy sem.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Az elsõ értékelési részszempont "Az szerzõdéstervezetben elõírtnál magasabb kötbér vállalása".<br>
Ajánlatkérõ a felhívásban meghatározta, hogy a szerzõdéstervezetben elõírtnál magasabb kötbérvállalást értékelni kívánja 50 súlyszámmal. A dokumentációban szereplõ szerzõdéstervezet 3.3. és 3.4. pontjai tartalmaztak elõírást a kötbérre vonatkozóan. E körben ajánlatkérõ hibás teljesítésre, késedelemre és nem teljesítés esetére is elõírt minimális kötbérigényt. Az ajánlati felhívásban azonban a kötbérfajtákat nem határozta meg külön alszempontonként, azokhoz nem rendelt súlyszámokat. Ajánlatkérõ ajánlati felhívásában megadott szempontjait a törvényes határidõn belül senki nem kifogásolta, nem támadta egyik ajánlattevõ sem (köztük kérelmezõ sem), hogy az eltérõ kötbérek eltérõ súlyozását tartja jogszerûnek, pedig a rendelkezésre álló dokumentációból egyértelmû volt, hogy ezen részszempont esetén több fajta kötbérre kell ajánlatot tenni.<br>
A kérelmezõ tehát elkésett annak sérelmezésével, hogy ajánlatkérõ nem külön alszempontként (a hozzá tartozó súlyszámok megadása mellett) határozta meg a második részszempontot és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontját. A fentiek alapján a Döntõbizottság a kérelem alapján nem vizsgálhatja (a kérelme e részének elkésettsége okán) az ajánlati felhívás tartalmának jogszerûségét, miután a Kbt. 26. § (2) bekezdés második fordulata alapján az ajánlatkérõ kötve van az ajánlati felhívásban és dokumentációban meghatározott feltételekhez, a Döntõbizottság e körben azt vizsgálhatja, hogy ajánlatkérõ az értékelés során betartotta-e a felhívásában elõírtakat.<br>
A Döntõbizottság e körben megállapította, hogy ajánlatkérõ nem követett el jogsértést a második (elõírtnál magasabb kötbér vállalása) részszempont értékelésénél, az értékelésre a felhívásban megadottak szerint került sor. Ajánlatkérõ a felhívásában elõírtakat jelen esetben a Döntõbizottság álláspontja szerint is csak úgy tudta betartani, hogy valamennyi kötbérfajtát ezen részszempontnál veszi figyelembe, és valamennyi esetében azonos súlyszámot (a felhívásban elõre megadott 50 súlyszámot) alkalmaz.<br>
A második értékelési részszempont "Az ajánlati ár".<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak szerint a felhívásban elõre meghatározta az értékelés szempontjait, úgymint a szerzõdéstervezetben elõírtnál magasabb kötbér, ajánlati ár és fizetési határidõ. Ajánlatkérõ az eljárás értékelési szakaszában már kizárólag az általa elõre megadott szempontok alapján értékelheti az ajánlatokat, más szempontok értékelés körébe vonására nincs jogszerû lehetõsége ajánlatkérõnek figyelemmel a fent hivatkozott jogszabályhelyre is.<br>
Ajánlatkérõ a felhívásban nem szerepeltette értékelési részszempontként az áremelés mértékét, így jogszerûen nem is kerülhetett volna sor ezen szempont figyelembevételére az értékelés során. Nem osztotta a Döntõbizottság a kérelmezõ álláspontját a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésben megfogalmazottak alkalmazhatóságára vonatkozóan. A kérelmezõ által hivatkozott áremelés mértéke nem tekinthetõ ráfordításnak, az maga az ellenszolgáltatás részét képezi. Több évre kötött szerzõdés lényeges tartalmi eleme az ellenszolgáltatás, és az is, hogy az ellenszolgáltatás összege a szerzõdés ideje alatt hogyan változik. Ha ebben a kérdésben a szerzõdõ felek nem állapodnak meg, és késõbbiekben az ellenszolgáltatás módosítása kérdésében a felek nem tudnak megállapodni, úgy a szerzõdés megszûnéséhez vezet. Az áremelés mértéke mint az ajánlat tartalmi eleme ajánlatkérõ általi értékelésére részszempontként kerülhet sor, amely lehetõséggel ajánlatkérõ nem élt, ezen tartalmi elemét a megkötendõ szerzõdésnek nem szerepeltette értékelési részszempontként.<br>
A fentiek alapján a Döntõbizottság álláspontja szerint ajánlatkérõ nem sértette meg a Kbt. elõírásait, amikor nem értékelte az ajánlatokban szereplõ áremelés mértéke tartalmi elemet.<br>
A harmadik "a fizetési határidõ" részszempont volt.<br>
Ajánlatkérõ kiadott dokumentációban szereplõ szerzõdéstervezet 3.1. pontjában banki napban kérte megadni a fizetési határidõt. Kérelmezõt kivéve a többi ajánlattevõ a fizetési határidõt banki napban adta meg, míg kérelmezõ naptári napban. Miután ajánlatkérõ csak azonos tartalmú ajánlati elemeket tud összehasonlítani, így a kérelmezõ esetében a fizetési határidõre tett naptári napban megadott vállalását át kellett számítania banki napra, e nélkül ugyanis az értékélést elvégzése az ajánlatok közötti különbségeket nem tükrözné.<br>
A Döntõbizottság álláspontja szerint ajánlatkérõ ezen értékelési részszempont körében nem követett el jogsértést, az értékelés során az ajánlatok tartalmi elemeit hasonlította össze.<br>
A Döntõbizottság nem osztotta a kérelmezõ álláspontját abban a kérdésben, hogy ajánlatkérõ az értékelés során nem a felhívásában megadott módszer alapján bírálta el az ajánlatokat.<br>
A felhívásban ajánlatkérõ a pontozás módszerét úgy adta meg, hogy az ajánlatokat úgy pontozza, hogy a legkedvezõbb ajánlati tartalmi elem kapja a maximális pontszámot, a többi pedig az ettõl való %-os eltérés aranyában kap pontot.<br>
Ajánlatkérõ az értékelési módszer nem úgy határozta meg, hogy megvizsgálja a legkedvezõbbhöz képest hány %-kal kisebb a többi ajánlat, hanem, hogy a %-os eltérés arányában fog pontozni. Ajánlatkérõ ezen kötelezettségének eleget tett, az ajánlatokat az összegzésben megadott képlet alkalmazása mellett pontozott. Az ajánlati ár pontozásánál is az összegzésben megadott módszer szerint pontozott (ajánlatkérõ észrevételében megadott képlettel ellentétben) azzal, hogy a konkrét pontokat a másik két szemponttól eltérõen akként határozta meg, hogy az összegzésben megadott képlettel megállapított értékelt 100-ból kivonta (tekintve, hogy ezen részszempont esetében - eltérõen a többitõl - a legkedvezõbb a legalacsonyabb vállalás kell, hogy legyen).<br>
A fenti indokok alapján a Döntõbizottság azt állapította meg, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint a felhívásában megadottak szerint jogszerûen értékelte az ajánlatokat és helyes döntést hozott a nyertes tekintetében.<br>
A Döntõbizottság a kérelmezõ jogorvoslati kérelmét kizárólag a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének ajánlatkérõ általi megsértése körében találta megalapozottnak.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A rendelkezésre álló iratokból megállapítható volt, hogy ajánlatkérõ 2002. június 7. napján postai úton megküldte valamennyi ajánlattevõ részére a 2002. június 4. napján megtartott eredményhirdetésrõl készült jegyzõkönyvet a pontozási táblázatot és a jelenléti ívet. Az eredményhirdetési jegyzõkönyv tanúsága szerint ajánlatkérõ ismertette az ajánlatok pontozásos értékelésének eredményét. Ajánlatkérõ sem vitatta, hogy az összegzést elmulasztotta megküldeni a törvényes határidõn belül az ajánlattevõk részére, a mulasztását adminisztratív okokkal magyarázta.<br>
Egyértelmû a rendelkezésre álló iratokból, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt iratküldési kötelezettségét, azzal, hogy az összegzést nem küldte meg. Ajánlatkérõ nem tudta orvosolni az általa elkövetett jogsértést az összegzés késõbbi idõpontban történõ megküldésével, az a jogsértés elkövetése megállapításának nem akadálya.<br>
Az összegzés tartalma a Döntõbizottság álláspontja szerint megfelel a törvényben elõírtaknak, az irat tartalmazza az értékelés során figyelembe vett tartalmi elemeket, az értékelés során alkalmazott módszert.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés és d) pontja alapján megállapította a rendelkezõ részben meghatározott jogsértés megtörténtét és az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimumösszegben állapította meg. A bírság összegének megállapításánál a Döntõbizottság az eset összes körülményeit figyelembe véve alapvetõen a megállapított jogsértés csekély súlyára volt tekintettel, valamint arra, hogy az összegzés elõírtnál késõbbi idõpontban történõ megküldésében megvalósuló jogsértés nem volt lényegi kihatással az eljárás jogszerûségére, az ajánlatok értékelésére és a nyertes megállapítására, így a minimumot meghaladó bírság kiszabását nem találta indokoltnak.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 11.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>