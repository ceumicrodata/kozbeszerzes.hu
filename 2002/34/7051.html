<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7051)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.394/10/2002.<br>
<br>
Tárgy: a RAMONA Rt. jogorvoslati kérelme a Magyar Posta Rt. Beszerzési és Ellátási Igazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A RAMONA Textilipari és Kereskedelmi Részvénytársaság (1135 Budapest, Jász u. 56., a továbbiakban: kérelmezõ) jogorvoslati kérelmét, melyet a Magyar Posta Rt. Beszerzési és Ellátási Igazgatóság (1015 Budapest, Hattyú u. 14., a továbbiakban: ajánlatkérõ) "144 000 db postás szolgálati munkaruha - kötött termék - gyártása és szállítása 3 évre vonatkozó keretszerzõdésen belül" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. május 2-án ajánlati felhívást tett közzé a Közbeszerzési Értesítõ 18. számában, nyílt eljárás megindítására (2704/2002) a rendelkezõ részben írt tárgyban. A felhívás 3. c) pontja szerint a részajánlattétel megengedett volt, kizárólag termékcsoportonként az alábbi bontásban: póló 81 000 db, pulóver 63 000 db.<br>
A 16. pont tartalmazta az egyéb információkat, ezen belül a d) pontban az ajánlatkérõ azt közölte, hogy az ajánlathoz csatolni kell<br>
- a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdésében elõírt nyilatkozatokat és igazolásokat,<br>
- 30 napnál nem régebbi cégkivonat (egyéni vállalkozók esetében a vállalkozói igazolvány), továbbá az aláírók aláírási címpéldányának eredeti vagy hitelesített másolati példányát.<br>
Ugyanezen pont j) pontjában ajánlatkérõ közölte, hogy az eljárás során a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése alapján hiánypótlási lehetõséget biztosít az ajánlattevõknek. Az ajánlattételi határidõig ajánlatot nyújtott be a kérelmezõ, a Berendi King Kft., a Royaltext Kft., a Sama Bt., a Zsófi-Módi Kkt. és a La Nella Kft., valamint Aleksa Istvánné egyéni vállalkozó.<br>
Az ajánlatok bontását követõen az ajánlatkérõ felhívásának megfelelõen hiánypótlási lehetõséget biztosított Aleksa Istvánné egyéni vállalkozónak, a La Nella Kft.-nek és a Zsófi-Módi Kkt-nek.<br>
A 2002. július 8-i eredményhirdetés alkalmával ajánlatkérõ részajánlatonként hirdetett nyertest, mely szerint a pólóra a La Nella Kft.-t, a pulóverre pedig Aleksa Istvánné egyéni vállalkozót jelölte meg az eljárás nyerteseként.<br>
Ajánlatkérõ azt is kihirdette, hogy érvénytelennek minõsítette a Berendi King Kft., a Royaltex Kft., a Sama Bt., a Zsófi-Módi Kkt. és a kérelmezõ ajánlatát. Kérelmezõ ajánlatának érvénytelenségéül azt jelölte meg, hogy az nem felelt meg a felhívás 16. d) pontja második bekezdésében írtaknak.<br>
Kérelmezõ 2002. július 10-én benyújtott jogorvoslati kérelmét a Döntõbizottság felhívására hiánypótlás keretében kiegészítette 2002. július 15-én. Ebben kérte az ajánlatkérõ eljárást lezáró döntésének megsemmisítését és ideiglenes intézkedéssel a meg nem kötött szerzõdés megtiltását.<br>
Kérelmét azzal indokolta, hogy álláspontja szerint ajánlatkérõ megsértette az ajánlati felhívása 16. j) pontjában, valamint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdésében foglaltakat. Azt is nyilatkozta írásban, hogy a felhívásra jelentkeztek és az ajánlati felhívásban foglalt tartalmi és formai követelményeknek - egy formai elõfeltétel kivételével - eleget tettek.<br>
Véleménye szerint ajánlatkérõ jogsértõen nyilvánította érvénytelenné az ajánlatát tekintettel arra, hogy maga az ajánlati felhívás 16. j) pontja tartalmazta azt a lehetõséget, mely szerint az ajánlatkérõ biztosítja ajánlattevõknek a hiánypótlási lehetõséget, ezt viszont ajánlatkérõ vele szemben nem alkalmazta. Mivel e kötelezettségét elmulasztotta - egy alaki hiányosság miatt - a teljes ajánlatot érvénytelennek minõsítette, tehát eljárása törvénysértõ volt.<br>
Jogorvoslati kérelméhez mellékelte az ajánlatukban csatolni elmulasztott eredeti aláírási címpéldányt is.<br>
A Döntõbizottság a kérelmezõ által kért ideiglenes intézkedést nem alkalmazta a törvényi feltételek hiányában.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint.<br>
Ezt azzal indokolta, hogy kérelmezõ - mint az kérelme utolsó bekezdésében maga is elismerte - elmulasztotta ajánlatához csatolni az ajánlati felhívás 16. d) pontja második bekezdésében elõírt aláírási címpéldány eredeti, vagy hitelesített másolati példányát.<br>
Az ajánlati felhívás a 16. j) pontjában meghatározottak szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése alapján hiánypótlási lehetõséget biztosított. Álláspontja szerint a hivatkozott törvényhely csupán a hiánypótlás lehetõségének az ajánlati felhívásban való megjelenítésérõl szól. A hiánypótlás tartalmi vonatkozásait megítélése szerint a Kbt. 43. § (4) bekezdése tartalmazza. A hivatkozott (4) bekezdésben foglaltak szerint a hiánypótlás lehetõségét a Kbt. 44. és a 46. §-a szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására állapítja meg. Észrevételében azt is nyilatkozta, hogy az aláírási címpéldányt nem az ajánlati felhívás 11. a) pontjában kérte, mint a Kbt. 44. §-a szerinti pénzügyi, gazdasági és mûszaki alkalmasság igazolására kért adatot, és nem az ajánlati felhívás 16. d) pont elsõ bekezdésében, mint a hivatkozott Kbt. 46. §-a szerinti igazolásokat és nyilatkozatokat, hanem az ajánlati felhívás 16. d) pont második bekezdésében, mint olyan egyéb információt, amelybõl megállapítható, hogy az ajánlat aláírója valóban az a személy, aki annak aláírására jogosult.<br>
Álláspontja szerint a fentiekre tekintettel a közbeszerzési eljárásában kért aláírási címpéldány nem tartozik a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében meghatározott hiánypótlással bekérhetõ dokumentumok körébe.<br>
Nyilatkozatában utalt a Közbeszerzési Értesítõ VIII. évfolyamának 15. számában közzétett 3/2001. sz. Közbeszerzési Tanácsi ajánlásra is, mely szerint "a hiányzó iratok (nyilatkozatok, igazolások, egyéb mellékletek) kizárólag az Ajánlás 5. a) és 5. b) pontjában megadott körben (<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §) pótolhatóak, más, a részvételi jelentkezésbõl, illetve az ajánlatok bekérésére, a formai hiányosságok körében nem kerülhet sor."<br>
Azt is nyilatkozta, hogy az ajánlatkérõ által az ajánlati felhívás 16. d) pont második bekezdésében kért aláírási címpéldány nem tartozik sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-a, sem az ajánlás által meghatározott formai hiányosságok körébe, így annak hiánypótlási eljárással történõ bekérésére a Kbt. hatályos rendelkezései nem adnak lehetõséget.<br>
Fentiekre tekintettel jogszerûen járt el azzal, hogy a kérelmezõ ajánlatához csatolni elmulasztott aláírási címpéldányt hiánypótlással nem kérte be és kérelmezõ ajánlatát érvénytelennek tekintette.<br>
Az ügyben érdekelt felek közül:<br>
- A Sama Betéti Társaság írásban úgy nyilatkozott, hogy õk is sérelmezik az ajánlatkérõ magatartását, mert hiánypótlásra nekik sem adott lehetõséget és a pályázatukat érvénytelennek nyilvánította.<br>
- A Berendi-King Kft. írásban úgy nyilatkozott, hogy a jogorvoslati kérelemben írtakkal egyetért és elõadta azt is, hogy a presztízse szempontjából nem mindegy, hogy a pályázat bontásán megjelent cégek elõtt milyen indokkal utasították el az ajánlatát, mert véleményük szerint ajánlatkérõnek az érvénytelenné nyilvánítás helyett a "nem nyert" indokolást kellett volna alkalmazni velük szemben.<br>
- A La Nella Kft. azt nyilatkozta írásban, hogy meglátása szerint a hivatkozott beszerzés keretében az ajánlatkérõ egyértelmû ajánlati felhívást tett közzé és egyértelmû, megfelelõ ajánlati dokumentációt bocsátott rendelkezésre. Álláspontja szerint ajánlatkérõ mind a bontást, mind a hiánypótlást (beleértve a kérelmezõre vonatkozó eljárási jogszerûséget is), valamint eredményhirdetés során a vonatkozó tartalmi és formai elõírásokat maradéktalanul betartotta.<br>
Tekintettel arra, hogy a felek nem kérték az ügyben tárgyalás tartását, a Döntõbizottság a rendelkezésére álló iratok, dokumentumok és a felek írásos nyilatkozatai alapján megállapította, hogy a jogorvoslati kérelem megalapozatlan, és azt elutasította az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) és (5) bekezdései az alábbiakat tartalmazzák:<br>
"(4) Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
(5) A (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt."<br>
A fenti rendelkezéseket, valamint az ajánlati felhívás 16. d) és j) pontjait figyelembe véve a Döntõbizottság osztotta ajánlatkérõ azon álláspontját, hogy a kérelmezõ által be nem csatolt aláírási címpéldány hiánypótlás keretében nem pótolható, és mivel kérelmezõ sem vitatta azt - elismerte -, hogy az ajánlattételi határidõig ajánlatában nem csatolta be a kért iratot, ezért a jogorvoslati kérelme megalapozatlan.<br>
A Döntõbizottság álláspontja szerint ajánlatkérõ akkor járt volna el jogsértõen, ha a kérelmezõ részére hiánypótlást biztosít és ezzel egy érvénytelen ajánlat érvényességét megállapítva azt elbírálta volna. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja szerint az alaptalan kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 26.<br>
<br>
Dr. Bíró László s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>