<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6972)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.350/11/2002.<br>
<br>
Tárgy: a Villám Holding Rt. jogorvoslati kérelme a Földmûvelésügyi és Vidékfejlesztési Minisztérium Gazdasági Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Villám Holding Rt. (1023 Budapest, Apostol u. 6., képviseli: dr. Papp Szabolcs ügyvéd, 1065 Budapest, Bajcsy-Zs. út 15/A., a továbbiakban: kérelmezõ) által a Földmûvelésügyi és Vidékfejlesztési Minisztérium Gazdasági Hivatal (1055 Budapest, Kossuth tér 11., a továbbiakban: ajánlatkérõ) "FVM Gazdasági Hivatal kezelésében lévõ, felsorolt épületekben takarítási, valamint õrzés-védelmi feladatok ellátása" tárgyú közbeszerzési eljárás õrzés-védelmi feladatok ellátása része ellen benyújtott jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. február 20-án, a Közbeszerzési Értesítõ 8. számában nyílt közbeszerzési eljárás megindítására ajánlati felhívást tett közzé a rendelkezõ részben meghatározott tárgyban.<br>
2002. április 2-ig az ajánlattételi határidõig ajánlatot tett a kérelmezõ, a KÕVÉD Kft., a V.I.X. Security Kft., az In-Kal Security 2000 Kft., a P.Dussmann Kft., a SECTOR Hungary 1992 Rt., a SABINA 2000 Bt., a CITY SERVICE Rt., a DIW-Blitzblank Kft., a SECURICOR Kft., a HM Elektronikai, Logisztikai és Vagyonkezelõ Rt., a FUTURE SECURITY Rt., a Magyar Épületszerelõ Rt., a B+N Referencia Kft., a GASTSZOLG Kft. és a PLURAL Kft.<br>
2002. április 18-án volt az eredményhirdetés, amelyen az ajánlatkérõ kihirdette, hogy az eljárás nyertese mind a takarítási, mind az õrzés-védelmi feladatok ellátása rész esetében a kérelmezõ.<br>
Ajánlatkérõ a közbeszerzési eljárás takarítási részére a szerzõdést a kérelmezõvel megkötötte.<br>
Az In-Kal Security 2000 Kft. 2002. április 22-én a közbeszerzési eljárás õrzés-védelmi feladatok ellátása része ellen jogorvoslati kérelmet nyújtott be a Döntõbizottsághoz.<br>
A Döntõbizottság a jogorvoslati kérelem alapján az ajánlatkérõ közbeszerzési eljárást lezáró döntését az õrzés-védelmi feladatok ellátása része tekintetében a D.234/14/2002. számú határozatával megsemmisítette.<br>
Ajánlatkérõ a közbeszerezési eljárás õrzés-védelmi feladatok ellátása része tekintetében 2002. június 13-án kihirdette, hogy a közbeszerezési eljárást ezen rész tekintetében a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés g) pontja alapján eredménytelennek nyilvánítja és egyidejûleg bejelentette, hogy az õrzés-védelmi feladatok ellátása tekintetében új közbeszerzési eljárás lefolytatását tervezi 2002. második félévében.<br>
Kérelmezõ 2002. június 17-én jogorvoslati kérelmet nyújtott be a Döntõbizottsághoz. Jogorvoslati kérelmében és a tárgyaláson tett nyilatkozatában kérte ajánlatkérõ közbeszerzési eljárást lezáró döntésének amelyben új közbeszerzési eljárás kiírását határozta el, illetve megállapította a korábbi eljárás eredménytelenségét - megsemmisítését, a közbeszerzési eljárást eredményesnek nyilvánítani és ajánlatkérõnek a jogsértés orvoslására való felhívását. Kérelme indokaként elõadta, hogy ajánlatkérõnek az új közbeszerzési eljárás lefolytatására való döntése indokolatlan és a késõbbi közbeszerzési eljárás során hátrányos helyzetbe kerülne, mert jelen közbeszerzési eljárás során az ajánlati ára nyilvánosságra került.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a Kbt. rendelkezései szerint járt el és ennek alapján a kérelmezõ jogorvoslati kérelme megalapozatlan. Kérte a jogorvoslati kérelem elutasítását.<br>
Egyéb érdekeltek a jelen jogorvoslati eljárás keretében értékelhetõ érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés g) pontja úgy rendelkezik, hogy eredménytelen az eljárás, ha a Döntõbizottság megsemmisíti az ajánlatkérõ valamely döntését, és az ajánlatkérõ új közbeszerzési eljárás lefolytatását határozza el, vagy eláll az eljárás lefolytatásának szándékától.<br>
Tényként állapítható meg az, hogy a Döntõbizottság az ajánlatkérõ közbeszerzési eljárását lezáró döntését a D.234/14/2002. számú határozatával megsemmisítette.<br>
A Kbt. rendelkezései szerint, ha a Döntõbizottság megsemmisíti ajánlatkérõ döntését, akkor az ajánlatkérõ részére az egyik lehetséges döntés és eljárás az, hogy a Kbt. 60. § (1) bekezdés g) pontja alapján eredménytelenné nyilvánítja a közbeszerzési eljárást és új közbeszerzési eljárás lefolytatása mellett dönt.<br>
A Kbt. rendelkezései - a Kbt. 60. § (1) bekezdés g) pontjának alkalmazása esetére - az új közbeszerzési eljárás lefolytatására vonatkozó döntés meghozatalával kapcsolatban ajánlatkérõ részére nem írnak elõ indokolási, illetve bármilyen egyéb feltételt. Ennek alapján a Döntõbizottság álláspontja szerint ajánlatkérõ a Kbt. rendelkezéseivel összhangban döntött új közbeszerzési eljárás lefolytatása mellett. Ennek alapján a jogorvoslati kérelem megalapozatlan.<br>
A fentiekben kifejtettek alapján a Döntõbizottság a rendelkezõ részben foglaltak szerint határozott, vagyis a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 10.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>