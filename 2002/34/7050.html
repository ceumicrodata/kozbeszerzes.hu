<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7050)
</b></h2><FONT size=3><i><u></i></u><br>
1024 Budapest, Margit krt. 85.<br>
Iksz: D.369/9/2002.<br>
<br>
Tárgy: a Közbeszerzések Tanácsa tagja hivatalbóli kezdeményezése Litér Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos a Közbeszerzések Tanácsának tagja (a továbbiakban: indítványozó) által a Litér, Királyszentistván és Sóly község önkormányzatai közös ajánlatkérõk képviseletében, a Litér Község Önkormányzata (8196 Litér, Álmos u. 37., a továbbiakban: ajánlatkérõ) "Litér, Királyszentistván, Sóly települések szennyvízcsatorna-hálózatának megvalósítása" tárgyú közbeszerzési eljárása ellen hivatalból benyújtott jogorvoslati indítványának helyt ad, és megállapítja, hogy ajánlatkérõ megsértette a közbeszerzésekrõl szóló 1995. XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdés b) és c) pontjaira, 31. § (5) bekezdésére és az 52. § (2) bekezdés b) pontjára tekintettel a Kbt. 52. § (1) bekezdését és az ajánlatkérõvel szemben 1 000 000 Ft, azaz egymillió forint bírságot, valamint Királyszentistván Község Önkormányzatával (8195 Királyszentistván, Fõ u. 12.) szemben 1 000 000 Ft, azaz egymillió forint bírságot, továbbá Sóly Község Önkormányzatával (8193 Sóly, Kossuth L. u. 57.) szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
Kötelezi továbbá ajánlatkérõt, valamint Királyszentistván Község Önkormányzatát és Sóly Község Önkormányzatát, hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása a határozat végrehajtására nincs halasztó hatállyal.<br>
<br>
INDOKOLÁS<br>
<br>
Ajánlatkérõ 2002. január 23-án részvételi felhívást jelentetett meg a rendelkezõ részben meghatározott tárgyú nyílt elõminõsítéses közbeszerzési eljárás kezdeményezésére.<br>
A közbeszerzési eljárás lefolytatására a három önkormányzat képviselõ-testülete 2000. március 28-án kötött megállapodást.<br>
A közbeszerzési eljárás lefolytatásának rendjét a három önkormányzat képviselõ-testülete 2001. október 16-án kötött megállapodásban rögzítette.<br>
Ajánlatkérõ a részvételi felhívás 12. pontjában kérte a 10% feletti mértékben bevonni kívánt alvállalkozók ismertetését, alkalmasságának igazolását.<br>
Az ajánlatkérõ a közbeszerzési eljárásban a 3 község önkormányzatainak részvételével bírálóbizottságot (a továbbiakban: bizottság) hozott létre. A bizottsági tagok felkérésüket követõen összeférhetetlenségi nyilatkozatot tettek. A bizottság tagja volt Litér Község Önkormányzata képviseletében Bódi János is, akinek 2002. február 21-én kelt nyilatkozata szerint vele szemben a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ban foglalt "kizáró körülmények" nem állnak fenn.<br>
2002. február 22-ig a jelentkezési határidõig 24 részvételi jelentkezés - közöttük az Alterra Kft. jelentkezése is - érkezett.<br>
Az Alterra Kft. részvételi jelentkezésében 10% fölötti alvállalkozóját megnevezte, bemutatta.<br>
Ajánlatkérõ az elõminõsítési szakaszt lezáró döntését 2002. március 18-án hirdette ki. Ennek során ismertette, hogy alkalmasnak talált az ajánlattételre 11 jelentkezõt: az Alterra Kft.-t, a Betonút Rt.-t, a Délviép Kft.-t, a Hoffmann Rt.-t, a Kötiviép "B" Kft.-t, a KÖZVÍZ Kft.-t, a PVCS Kft.-t, a Somogyi és Társa Kft.-t, a Schumann és Fischer Rt.-t, a Swietelsky Kft.-t és a Wiedemann Rt.-t.<br>
Ajánlatkérõ az alkalmasnak minõsített ajánlattevõknek 2002. március 25-én megküldte az ajánlati felhívást.<br>
Ajánlatkérõ ajánlattételi dokumentációt is készített.<br>
A dokumentáció II. fejezete ismertette az értékelési szempontok tartalmát. Itt rendelkezett ajánlatkérõ arról is, hogy a helyi munkaerõ alkalmazására tett ajánlatot oly módon kéri megtenni, hogy abban a települések és a megye területén lakók, illetve ott székhellyel/telephellyel rendelkezõk bevonását szándéknyilatkozattal is tegyék konkréttá, illetve munkaórában, illetve az egészhez való aránnyal fejezze ki a helyi munkaerõ részvételét az ajánlattevõ.<br>
2002. május 6-ig az ajánlattételi határidõig 7 ajánlat érkezett. Ajánlatot tett az Alterra Kft., a Délviép Kft., a Betonút Rt., a KÖTIVIÉP "B" Kft., a Wiedemann Rt. és a Schumann-Fischer Bt.<br>
Az Alterra Kft. ajánlatában a helyi munkaerõ alkalmazása körében a 132. oldalon nyilatkozott 10% alatti, helyi alvállalkozókról, közöttük megjelölte a földmunkákra igénybe venni kívánt Színdinamika Kft.-t (8196 Litér, Álmos u. 1.). A Színdinamika Építõipari és Szolgáltató Kft. ügyvezetõje Bódi János, egyben õ a kft. egyik tagja is.<br>
Az Alterra Kft. ajánlata 137. oldalán alvállalkozói szándéknyilatkozatot is csatolt a fenti kft.-re vonatkozóan, ennek aláírója Bódi János volt. A szándéknyilatkozat kiállításának dátuma 2002. április 26. volt.<br>
Bódi János 2002. május 16-án lemondott bizottsági tagságáról.<br>
A bizottság 2002. június 3-án együttes ülésen kezdte meg az ajánlatok elbírálását. Itt merült fel, hogy az Alterra Kft.-t összeférhetetlenség miatt ki kellene zárni az eljárásból (egyik alvállalkozójának bizottsági tagsága miatt), végül javaslatuk szerint a KÖZ-VÍZ Kft. nyertessége mellett az Alterra Kft. ajánlatát a második legjobbnak javasolták.<br>
2002. június 3-án a három önkormányzat képviselõ-testületei önálló képviselõ-testületi üléseiken hozták meg az eljárást lezáró döntést. Sóly és Királyszentistván községekben elfogadták és határozatba foglalták a bizottság javaslatait. Litér község képviselõ-testülete szavazott elõbb arról is, hogy a döntésben részt vevõ Bódi János (az Alterra Kft. alvállalkozójának - a Színdinamika Kft.-nek - az ügyvezetõje, résztulajdonosa) összeférhetetlen-e vagy sem, illetve részt vehet-e a szavazásban. Döntésük szerint nincs ok Bódi János képviselõ kizárására a döntéshozatal során, majd határozatokat hoztak õk is a bizottsági javaslatnak megfelelõen.<br>
A nyilvános eredményhirdetésre 2002. június 5-én került sor, melyen kihirdette ajánlatkérõ, hogy az eljárás nyertese a KÖZ-VÍZ Kft. ajánlata, míg az Alterra Kft. ajánlata érvényes és a második legjobb ajánlat.<br>
Ajánlatkérõ a szerzõdést a nyertes ajánlat benyújtójával 2002. június 14-én megkötötte.<br>
Az indítványozó 2002. június 26-án nyújtott be jogorvoslati eljárást kezdeményezõ iratot, melyben elõadta, hogy a jogsértésrõl 2002. június 25-én közérdekû bejelentésbõl értesült.<br>
A kezdeményezõ iratban kifejtettek szerint az eljárást lezáró döntés jogszabálysértõ, mert az Alterra Kft. ajánlatában megnevezte alvállalkozóként a Színdinamika Kft.-t, amelynek bevonásáról szándéknyilatkozatot is csatolt. A Kft. ügyvezetõje és tulajdonosa Bódi János, aki Litér Község Önkormányzat Képviselõ-testületének tagja, és aki tagja volt az önkormányzatok által létrehozott bizottságnak is. Bódi János részt vett a közbeszerzési eljárás elõkészítésében, majd az összeférhetetlenség észlelésekor a bizottsági tagságáról lemondott, azonban a nyertes személyérõl döntõ képviselõ-testületi ülésen jelen volt, majd szavazott is. Ajánlatkérõ elõzetesen köteles lett volna az általa bevont személyektõl nyilatkozatokat beszerezni, vagyis az összeférhetetlenséget kiküszöbölni. Ezt elmulasztotta, ezután az Alterra Kft. ajánlatának megismerését követõen a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdését kellett volna alkalmaznia, illetve az érintett személyt a közbeszerzési eljárás korábbi menetébõl ki kellett volna zárnia. Indítványozó a képviselõ-testületi tagok bírságolását indítványozta, mert õk a jogellenesség tudatában jártak el a döntés meghozatalakor, amely a Kbt. rendelkezéseinek tudatos megsértésére utal.<br>
Ennek alapján indítványozta, hogy a Döntõbizottság állapítsa meg a jogsértést, vizsgálja meg az Alterra Kft. ajánlatának érvénytelenségét, továbbá alkalmazzon személyi bírságot a jogsértést elkövetõ önkormányzati képviselõ-testületi tagokkal szemben.<br>
Ajánlatkérõ írásbeli észrevételében és a tárgyaláson tett nyilatkozatában elõadta, hogy az összeférhetetlenség felmerülésekor Bódi János azonnal lemondott a bizottsági tagságáról és betegsége miatt addig sem tudott annak munkájában az ajánlati szakban érdemben részt venni. Bódi János csak az elõminõsítési szakban vett részt, a bizottság munkájában és az eljárást lezáró döntés meghozatalakor is tartózkodott a szavazás során. Az eljárást lezáró döntés meghozatalakor mindhárom község képviselõ-testülete tudott arról, hogy az Alterra Kft. ajánlata esetleg összeférhetetlenség miatt nem lenne értékelhetõ, illetve azt ki kellene zárni, de ezt - mivel nem ez az ajánlat lett a nyertes, nem érezték jelentõsnek, illetve az esélyegyenlõség biztosítása érdekében nem tették meg. Álláspontja szerint a szándéknyilatkozat nem jelent jogviszonyt, így az nem eredményezhet összeférhetetlenséget. Ennek alapján kérte a kérelem elutasítását.<br>
Egyéb érdekeltként Királyszentistván Község Önkormányzata és Sóly Község Önkormányzata, valamint a három község képviselõ-testületének tagjai elõadták, hogy a Kbt. rendelkezéseinek megfelelõen jártak el.<br>
A Döntõbizottság ideiglenes intézkedést nem alkalmazott, mert - a szerzõdéskötés idõpontjára tekintettel - annak törvényi feltételei nem álltak fenn.<br>
A Döntõbizottság megállapította, hogy a jogorvoslati kezdeményezés az alábbiak szerint megalapozott:<br>
A Döntõbizottságnak abban kellett állást foglalnia, hogy az Alterra Kft. ajánlatát összeférhetetlenség miatt érvénytelenné kellett-e nyilvánítani.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése úgy rendelkezik, hogy az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése szerint, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontjának rendelkezése szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A Döntõbizottság rámutat arra, hogy az alvállalkozó összeférhetetlensége az ajánlattevõ összeférhetetlenségét is eredményezi.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a közbeszerzési eljárással kapcsolatos összeférhetetlenségnek - többek között - az eljárás elõkészítésében vagy az eljárás más szakaszában való közremûködésbõl eredõ esetét állapítja meg. Ebben az esetben a Színdinamika Kft. mint az Alterra Kft. alvállalkozója a közbeszerzési eljárás szempontjából érdekelt gazdálkodószervezetnek tekintendõ. A Színdinamika Kft. gazdasági tevékenységét - az általuk az Alterra Kft. részére tett alvállalkozói szándéknyilatkozata alapján - a közbeszerzési eljárás tárgyával kapcsolatosnak kell tekinteni. Egyidejûleg a Színdinamika Kft. vezetõ tisztségviselõjét és résztulajdonosát ajánlatkérõ úgy is, mint képviselõ-testületi tagot és úgy is, mint a bizottság tagját az eljárásba bevonta.<br>
Az összeférhetetlenséget a közbeszerzési eljárás bármely szakaszában, illetve az annak elõkészítése során végzett tevékenység is megalapozza. Jelen esetben a közbeszerzési eljárás elõkészítésében, valamint a részvételi felhívás és a részvételi dokumentáció elkészítése, elfogadása az elõkészítõ szakasz során végzett tevékenységnek tekintendõ. A részvételi jelentkezések elbírálásával és az ajánlati felhívás, valamint az ajánlati dokumentáció elkészítésével kapcsolatos tevékenység, továbbá az eljárást lezáró döntésben részvétel (bizottsági és képviselõ-testületi egyaránt) a közbeszerzési eljárás során végzett tevékenységnek minõsül. Az elõzõekben kifejtettek szerint a közremûködõ személyekre alkalmazni kell a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdés rendelkezését, mely szerint, ha az érdekelt gazdasági szervezet tulajdonosát, illetve vezetõ tisztségviselõjét a közbeszerzési eljárás, vagy annak elõkészítése során bevonta ajánlatkérõ, akkor a bevont cég nem lehet a kapcsolódó közbeszerzési eljárásban ajánlattevõ, illetve alvállalkozó. Erre tekintettel a Litér Község Önkormányzata Képviselõ-testületének azon tagja, aki a Színdinamika Kft. vezetõ tisztségviselõje és résztulajdonosa; a Kbt. 31. § (4) bekezdése szerint nyilatkozata alapján nem tehetett volna szándéknyilatkozatot a beszerzés tárgyának megvalósításában való részvételi szándékáról.<br>
Ajánlatkérõnek az ajánlatok felbontása után tudnia kellett, hogy az Alterra Kft. 10% alatti alvállalkozói között szerepel a Színdinamika Kft., amelynek vezetõ tisztségviselõje és résztulajdonosa Litér Község Önkormányzata Képviselõ-testületének tagja, aki az ajánlatkérõ döntéseinek meghozatalában is részt vett.<br>
Az alvállalkozói szándéknyilatkozattal a Színdinamika Kft. mint az Alterra Kft. alvállalkozója jelent meg a közbeszerzési eljárásban, egyidejûleg vezetõ tisztségviselõje az ajánlatkérõ nevében járt el. A Döntõbizottság álláspontja szerint nincs annak jelentõsége, hogy Bódi János idõlegesen lemondott bizottsági tagságáról, ugyanis ezt megelõzõen és ezt követõen is (mint képviselõ-testületi tag) a közbeszerzési eljárásban ajánlatkérõi oldalon részt vett.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése úgy rendelkezik, hogy az ajánlatkérõnek - jelen esetben a társult önkormányzatok mindegyikének - az ajánlatok felbontásakor, illetõleg azt követõen kell megállapítania, hogy mely ajánlatok érvénytelenek. Ennek alapján a Kbt. 52. § (2) bekezdés b) pontja szerint az Alterra Kft. ajánlata érvénytelen, mivel ez a cég olyan alvállalkozót (a Színdinamika Kft.-t) kívánt igénybe venni, amelynek vezetõ tisztségviselõje és résztulajdonosa összeférhetetlensége miatt nem jogosult az eljárásban részt venni. Az elõzõekben kifejtettek alapján a jogorvoslati indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A Döntõbizottság a bírság mértéke megállapításánál figyelembe vette, hogy ajánlatkérõ a jogorvoslati eljárás során az eljárást segítõ együttmûködõ magatartást tanúsított és elsõ ízben követett el jogsértést, valamint hogy a jogsértés az eljárás nyertesének személyét nem befolyásolta, így a jogsértés esetén kötelezõ bírságok összegét a törvényi minimumösszegben állapította meg. A Döntõbizottság, tekintettel az ügy összes körülményére, a Kbt. 88. § (1) bekezdés f) pontja szerinti személyi bírság alkalmazását - a testületi döntésekre tekintettel - nem találta indokoltnak, így annak kiszabását mellõzte.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta, míg a költségek viselésérõl a Kbt. 88. § (1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 22.<br>
<br>
Dr. Nagy László Gábor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>