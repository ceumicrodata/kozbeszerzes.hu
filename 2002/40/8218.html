<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8218)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.448/8/2002.<br>
<br>
Tárgy: a KÉSZ Kft. jogorvoslati kérelme Oroszlány Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KÉSZ Könnyûszerkezet-építõ és Szolgáltató Kft. (6721 Szeged, Szilágyi u. 2., képviseli: dr. Lovász Éva ügyvéd, 6721 Szeged, Szilágyi u. 2., IV/413., a továbbiakban: kérelmezõ) kérelmének, melyet az Oroszlány Város Önkormányzata (2840 Oroszlány, Rákóczi u. 78., képviseli: Kiss Ferencné dr. ügyvéd, 2840 Oroszlány, Fürst Sándor u. 13., a továbbiakban: ajánlatkérõ) "az Oroszlányi Szakorvosi Rendelõintézet felújítása és bõvítése tetõtér-ráépítéssel, valamint a Gyógyház átalakítása ápolási intézetté" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdésének d) pontjára tekintettel az 55. § (6) és 59. § (1) bekezdését, ezért a Döntõbizottság az ajánlatkérõvel szemben 3 000 000 Ft, azaz hárommillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. április 3-án részvételi felhívást tett közzé a Közbeszerzési Értesítõ 14. számában elõminõsítési eljárás megindítására (1931/2002) a rendelkezõ részben írt tárgyban.<br>
A jelentkezési határidõig 6 db részvételi jelentkezés érkezett ajánlatkérõhöz, melyet az ajánlatkérõ által létrehozott Bizottság értékelt.<br>
A 2002. május 17-i eredményhirdetésen ajánlatkérõ 5 jelentkezõt alkalmasnak tartott ajánlattételre, és számukra az ajánlati felhívását megküldte.<br>
Az ajánlati felhívás 8. pontjában határozta meg ajánlatkérõ, hogy az összességében legkedvezõbb ajánlat szempontja szerint fogja azokat elbírálni, melyhez az alábbiakat határozta meg:<br>
részszempontok	súlyszámok<br>
- ajánlati ár (Ft)	10<br>
- határidõ a szakorvosi rendelõ befejezésére	9<br>
- késedelmes teljesítés esetén a kötbér mértéke a szakorvosi rendelõintézetnél	8<br>
- garancia vállalt idõtartama	6<br>
- fizetési feltételek (kifizetési ütemterv alapján)	5<br>
- garanciális biztosíték mértéke	4<br>
- késedelmes teljesítés esetén a kötbér mértéke a teljes befejezésre	4<br>
- határidõ a teljes befejezésre	3<br>
- kis- és középvállalkozás a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés d) pontja alapján	1<br>
Az adható pontszám 1-10.<br>
Az értékelés módszereként megjelölte ajánlatkérõ, hogy a legkedvezõbb ajánlat a legkedvezõbb pontot kapja, az azt követõk pontszámai arányosságon alapuló pontokat kapnak.<br>
Ajánlatkérõ dokumentációt is biztosított az ajánlattételre alkalmasnak minõsített jelentkezõk számára, mely az értékelésrõl további információt már nem tartalmazott.<br>
Ajánlattevõk írásban és a 2002. június 24-én megtartott helyszíni konzultáción is tettek fel kérdéseket ajánlatkérõhöz, melyeket az a Kbt. elõírásai szerint megválaszolt. Valamennyi kérdés mûszaki jellegû volt, az értékeléssel kapcsolatos kérdés itt sem merült fel.<br>
A 2002. június 11-i ajánlattételi határidõig ajánlatot nyújtott be a kérelmezõ (360 925 215 Ft), a Bayer Center Kft. (317 576 054 Ft), az Oroszlányi Szolgáltató Rt. (365 000 000 Ft) és a Strabag Kft. (360 609 384 Ft) összegû árajánlattal. Az ajánlatok értékelését az ajánlatkérõ által létrehozott bizottság végezte el. Az értékelési idõszakban ajánlatkérõ valamennyi ajánlattevõtõl azonos tartalmú nyilatkozatot kért, ami valójában egy teljeskörûségre vonatkozó nyilatkozatnak felel meg. Ajánlattevõk a kért nyilatkozatokat határidõben megadták.<br>
Az értékelés befejezését követõen a Bizottság hozta meg az eljárást lezáró döntést is. A bizottság határozata szerint a legkedvezõbb ajánlatot a Bayer Center Kft. adta 445 ponttal, míg az azt követõ ajánlatot kérelmezõ nyújtotta be 437 pontot elérve.<br>
A bizottság döntésének megfelelõ eredményt 2002. július 26-án ajánlatkérõ kihirdette és egyben az ajánlattevõk rendelkezésére bocsátotta az értékelésrõl készített pontozólapot, valamint az összegzést és a tájékoztató iratokat.<br>
Ajánlatkérõ a nyertesnek kihirdetett ajánlattevõvel a szerzõdést 2002. augusztus 5-én írásban megkötötte.<br>
Kérelmezõ a 2002. augusztus 5-én benyújtott jogorvoslati kérelmében kérte a jogsértés megállapítása mellett az ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását, továbbá ajánlatkérõ kötelezését a jelen eljárással kapcsolatosan felmerült költségek viselésére. Kérte továbbá az ügyben tárgyalás tartását is. Kérelmét arra alapította, hogy álláspontja szerint ajánlatkérõ az értékelése jogsértõ voltával megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében, illetve az 59. § (1) bekezdésében foglaltakat, mivel nem az összességében legelõnyösebb ajánlatot tevõ vállalkozót hirdette ki nyertes ajánlattevõként. Kérelmét azzal indokolta továbbá, hogy az ajánlati ár mint elsõ helyen szerepeltetett részszempont 10-es súlyszámmal vehetõ figyelembe az ajánlati felhívás szerint, és valamennyi részszempont 1-10 pontig pontozható. Az ajánlatkérõ a felhívásában kinyilatkoztatta, hogy az ajánlatokat egymáshoz viszonyítja oly módon, hogy a legjobb ajánlat kapja a részszempontonként adható maximumot, az azt követõ ajánlatok pedig az arányosságon alapuló pontokat kapnak. Sérelmezte azt is, hogy a legalacsonyabb árajánlatot benyújtó Bayer Center Kft. a vállalási árára 10 pontot kapott, míg az azt követõ kérelmezõi árajánlat csak 5 ponttal került értékelésre. Itt adta elõ azt is, hogy ugyancsak 5-5 pontot kapott a további ajánlattevõ is, bár a Strabag Építõ Kft. és az Oroszlányi Szolgáltató Rt. árajánlata kérelmezõ árajánlatától eltért. Kérelmezõ álláspontja szerint az ajánlatkérõ ajánlati árra vonatkozó értékelését elemezve megállapítható, hogy az egyes ajánlatok közötti különbséget aránytalanul és eltérõ logika szerint értékelte.<br>
A jogorvoslati ügy tárgyalásán kérelmezõ megerõsítette a nyilatkozatával azt, hogy ajánlatkérõnek csak az árra vonatkozó értékelését kifogásolja. Ennek alátámasztására elõadta azt is, hogy a helyes módszerrel történõ, az egyes ajánlatok közötti arányokat figyelembe vevõ értékelési folyamat hiányában nyilvánvalóan torz eredmény született, hiszen a nyertes ajánlattevõ és a kérelmezõ ajánlati ára közötti 43,5 M Ft különbséget 5 pontnyi eltéréssel, míg a további ajánlattevõk közötti 5 M Ft eltérést azonos pontszámmal értékelte ajánlattevõ. Azt is nyilatkozta, hogy a nyertes ajánlatát 100%-nak tekintve a kérelmezõ ajánlati árának minimum 7 pontot kellett volna kapnia. Erre tekintettel, amennyiben a kérelmezõ ajánlati ára a kapott 5 pontnál akár csak egyetlen ponttal magasabb pontszámot kapott volna, abban az esetben a felhívásban írt módszerrel történõ számolás esetén a kérelmezõ ajánlata bizonyult volna az összességében legelõnyösebb ajánlatnak. A tárgyaláson a kérelmét annyiban pontosította, hogy a szerzõdéskötésre tekintettel nem kéri ideiglenes intézkedés megtételét és az ajánlatkérõ eljárást lezáró döntésének megsemmisítését. Költségtérítési igényeként az 150 000 Ft-os igazgatási szolgáltatási díjat jelölte meg.<br>
A Döntõbizottság a jogorvoslati kérelem megérkezésekor rendelkezésre álló adatok alapján a kért ideiglenes intézkedést nem alkalmazta a törvényi feltételek hiányában.<br>
Ajánlatkérõ írásos észrevételében - melyet a tárgyaláson változatlanul fenntartott - kérte a megalapozatlan jogorvoslati kérelem elutasítását arra tekintettel, hogy az eljárásuk a vonatkozó jogszabályi elõírásoknak mindenben megfelelt. Azt is nyilatkozta, hogy az eljárás valamennyi szakában, annak teljes folyamatában a Kbt. rendelkezéseinek maximális betartásával járt el. Ennek során különös figyelmet fordított az államháztartás kiadásainak ésszerûsítésére, az esélyegyenlõségre, a verseny tisztaságára, a nyilvánosság követelményének az érvényesítésére. Az eljárást lezáró döntést a képviselõ-testület ad-hoc bizottsága a beadott pályázatok gondos elemzése és értékelése után hozta meg. Azt is nyilatkozta, hogy a bizottsági jegyzõkönyvben rögzítettek szerint megállapítható, hogy a közbeszerzési eljárásra négy társaság tett ajánlatot, melybõl egy társaságnak az Oroszlányi Szolgáltató Rt.-nek az Önkormányzat a tulajdonosa. Nyilatkozata szerint a jogszabályi megfogalmazásból következõen az ajánlatkérõnek mérlegelési jogkörébe tartozik az egyes tartalmi elemek értékelése. Ennek során csak az köti ki, hogy az értékelésnek a megadott ponthatárok között kell történnie, és legalább egy pontot minden ajánlattevõnek kapnia kell. Az ajánlati kiírás szerint az ajánlatkérõ az ajánlatokat egymáshoz viszonyította, a pontokat arányosan állapította meg.<br>
Elõadta azt is, hogy a döntést hozó Bizottság rendkívül körültekintõen értékelte a beadott ajánlatok árra vonatkozó részét. A pontszámok kialakításánál érvényesíteni kívánták a közbeszerzési törvénynek azt az alapelvét, mely szerint a Kbt. megalkotásának egyik célja az államháztartás kiadásainak ésszerûsítése, melyet csak úgy lehet elérni, hogy az alacsonyabb ellenértéket - más elbírálási szempont figyelembe vétele mellett - minden eljárásban elõnyben kell részesíteni.<br>
Fentiekre tekintettel éppen azért, hogy a számára legkedvezõbb ajánlatot kiválaszthassa, a legmagasabb ponttal a Bayer Center Kft. ajánlatát értékelte az árajánlat vizsgálata során. Ezt követõen mérlegelési jogkörében a legelõnytelenebb ajánlat minden megkezdett 10 M Ft-nyi különbségére 1-1 pontot levont. Az Önkormányzat számára ugyanis, melynek a beruházási forrás biztosítása az eljárás megindításából fakadó kötelezettsége, 10 M Ft-os különbség már rendkívül jelentõsnek minõsül. Erre is tekintettel az Oroszlányi Szolgáltató Rt. ajánlata volt a legkedvezõtlenebb, amely az elõbbiek figyelembevételével csak 5 pontot kapott.<br>
Az értékelõbizottság éppen azért, mert az ajánlati felhívásában az arányosságon alapuló pontozást, valamint a pályázók egymáshoz való viszonyítását írta elõ, a legkedvezõtlenebb, valamint a másik két ajánlatot egymáshoz is viszonyította.<br>
Az aránypár felállításánál az Oroszlányi Szolgáltató Rt. 114,93%-os árajánlatát és az arra adott 5 pont levonást állította arányba a másik két ajánlattevõ által ajánlott árhoz, mely aránypárból kiszámítható volt, hogy a 10 pontos maximumból menynyit kell levonni.<br>
Fentiekre tekintettel kapott a kérelmezõ, az Oroszlányi Szolgáltató Rt. és a Strabag Kft. is az ajánlati árra 5-5 pontot.<br>
E kialakított pontozás realitását jelzi az is, hogy a legkedvezõtlenebb ajánlat és kérelmezõ árajánlata között 4 074 708 Ft a különbözet, míg a legkedvezõbb ajánlat és kérelmezõ ajánlata között 43 349 161 Ft.<br>
A kérelmezõ jogorvoslati kérelmében megfogalmazottakat értelmezve sem tudott ajánlatkérõ olyan aránypárt, számolási módszert vagy logikát találni, amely alapján kérelmezõ részére 7 pont kerülhetett volna kiosztásra. A jogorvoslati ügy tárgyalásán a Döntõbizottság kérdésére azt is nyilatkozta, hogy az értékelést végzõ bizottság azon döntésérõl, miszerint a fent leírt módszert fogják alkalmazni, azaz, hogy 10 M Ft-onként 1-1 pontot levonnak az ajánlati ár alapján, jegyzõkönyvben sehol nem rögzítették. Errõl írásos anyaggal az ajánlatkérõ nem rendelkezik. Azt is nyilatkozta, hogy e pontozási módszert elõre az ajánlattevõkkel sem a felhívásban, sem a dokumentációban nem közölték. Az értékelés során döntöttek úgy, hogy ez a legmegfelelõbb eljárás, amit alkalmaznak. Kérdésre azt is nyilatkozta, hogy az értékelés során az ajánlati árakat nem úgy arányosították, hogy azokat aránypárba állítva a maximum 10 pontot elért legkedvezõbb árajánlattal hasonlították össze, hanem az általuk említett módszer alapján a három kedvezõtlenebb árajánlatot értékelték azonos pontszámmal a köztük lévõ különbség alapján. Azt is nyilatkozta, hogy az összegzésben írtak szerint megállapítható, hogy nem minden részszempontnál azonos módszert alkalmaztak a pontszámok kiosztásakor, mert az ajánlati árnál tapasztaltak olyan jelentõs eltérést, hogy kénytelenek voltak a már fentebb hivatkozott módszert alkalmazni e részszempont esetén. Azt is elõadta, hogy a többi ajánlati elemnél ilyen jelentõs eltérés nem volt, ezért ott az összegzésnek megfelelõen történt az ajánlati elem értékelése.<br>
Az ügyben érdekelt felek közül a Bayer Center Építõipari Kft. röviden úgy nyilatkozott, hogy kéri az ajánlatkérõ által meghozott döntés helybenhagyását, mivel az tényszerû és helyes volt a felhívásnak megfelelõen. Elõadta azt is, hogy a jogorvoslati kérelemben írtakkal nem ért egyet.<br>
Az ügyben érdekelt további felek írásos észrevételt sem írásban, sem a tárgyaláson a szabályszerû értesítés ellenére nem terjesztettek elõ.<br>
A Döntõbizottság a rendelkezésére álló iratok, dokumentumok, a felek által írásban és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozott az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének d) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni azt a módszert, amellyel megadja a ponthatárok közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése azt a rendelkezést tartalmazza, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság az ajánlatkérõ által is elismerten megállapította, hogy ajánlatkérõ a pontozási módszer tekintetében az árajánlat értékelésekor eltért a többi részszempontnál alkalmazott és a felhívásában elõre megjelölt módszertõl azzal, hogy nem a saját követelményének megfelelõen végezte e részszempontnál az értékelést tekintettel arra, hogy ugyan megadta a legkedvezõbb árajánlatnak a 10 pontot, viszont az ettõl eltérõ - kedvezõtlenebb - árajánlatokra már nem az arányosítás módszerét alkalmazta, mint a többi másik nyolc részszempontnál. Ajánlatkérõ önkényesen, elõre nem közölt módon úgy döntött, hogy a legkedvezõtlenebb ajánlat pontszámát úgy fogja megállapítani, hogy 10 M Ft-os eltérésenként 1-1 pontot levon a maximálisan adható 10 pontból. Ez 5 pontot eredményezett. Ezután már az arányosítás elvét követve a legkedvezõtlenebbhez viszonyítva a másik két ajánlatot is 5-5 pontra értékelte.<br>
A Döntõbizottság álláspontja szerint azzal, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjában írt elõírás ellenére nem azonos módszert alkalmazott ajánlatkérõ minden részszempont kiszámításánál, sérült a Kbt. 55. § (6) bekezdése is.<br>
Ennek alátámasztására a Döntõbizottság elvégezte az arányosítással az árajánlatok értékelését, és megállapítható, hogy amennyiben ajánlatkérõ az egyszerû aránypárral számolta volna ki az árajánlatok értékeit, akkor ennek megfelelõen a kérelmezõnek az árajánlatára 8798 pontot kellett volna kapnia, mivel e képlet szerint: 317 576 054 × 10/360 925 215 = 8798 pont.<br>
Azzal, hogy ajánlatkérõ nem a saját maga által és minden részszempontnál kötelezõen alkalmazandó módszerrel végezte a részszempontok értékelését, nemcsak a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését sértette meg, hanem az eljárás nyertesére vonatkozó döntése sem helytálló, így sérült a Kbt. 59. § (1) bekezdése is, mivel ajánlatkérõ nem az összességében legelõnyösebb ajánlatot választotta ki, és az így jogsértõ módon kiválasztott ajánlattevõvel a szerzõdést meg is kötötte.<br>
A Döntõbizottság álláspontja szerint, amennyiben ajánlatkérõ az eljárása során a legalacsonyabb árat tekinti a legfontosabb és egyedüli mérvadó szempontnak, akkor lehetõsége van arra, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésének a) pontja szerint a legalacsonyabb összegû ellenszolgáltatás szempontja alapján válassza ki az eljárás nyertesét.<br>
Ezzel szemben ajánlatkérõ nem emellett döntött a közbeszerzési eljárás megindításakor, hanem az összességében legelõnyösebb ajánlat szempontja alapján kívánta az ajánlatokat elbírálni, ezért ezen elvárásához kötve van a közbeszerzési eljárás során. Ebben az esetben nem dönthetett a Bayer Center Kft. nyertessége mellett annak ellenére, hogy annak árajánlata több mint 40 M Ft-tal kedvezõbb volt a kérelmezõ árajánlatánál, hisz az összességében legelõnyösebb ajánlat kiválasztása esetén mind a 9 bírálati szempont mindegyikénél azonos módszerrel kell végezni az értékelést, és a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint végzett matematikai mûveletek következtében a legmagasabb pontszámot elérõ, jelen esetben - helyes pontozás esetén - a kérelmezõ ajánlatát kellett volna nyertesnek kihirdetni.<br>
Tekintettel arra, hogy sem kérelmezõ, sem a többi ajánlattevõ a további értékelési szempontok vonatkozásában kifogással, illetve kérelemmel nem fordult a Döntõbizottsághoz, azaz a további 8 értékelési módszert és pontokat a felek nem sérelmezték, azokat a Döntõbizottság már érdemben nem is vizsgálta.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontjai szerinti jogkövetkezményeket alkalmazta ajánlatkérõvel szemben, figyelemmel a Kbt. 88. § (4) és (5) bekezdésére is.<br>
A bírság mértékének megállapításánál a Döntõbizottság figyelemmel volt a beszerzési értékre is. Ennek alapján arra az álláspontra jutott, hogy a 3 M Ft összegû bírság a súlyos és visszafordíthatatlan jogsértésekre is tekintettel nem tekinthetõ eltúlzottnak figyelemmel a nyertesnek kihirdetett ajánlatkérõ árajánlatára, mivel a bírság mértéke a törvényben meghatározott maximális 30%-kal szemben még az 1%-ot sem éri el.<br>
A Döntõbizottság álláspontja szerint a hibás értékelésbõl következõ helytelen nyertes kiválasztása és az ily módon kiválasztott nyertessel a szerzõdés megkötése súlyos és visszafordíthatatlan jogsértésnek minõsül, így a Döntõbizottság indokoltan tért el a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében írt - minimális - 1 M Ft-os bírság mértékétõl, és vette figyelembe a mérlegelés során az eset összes körülményét, köztük az ajánlatot kérõ önkormányzat által elõ-<br>
adott érvelést is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 2.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>