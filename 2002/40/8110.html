<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8110)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.470/9/2002.<br>
<br>
Tárgy: a 3T FÕÉP Kft. jogorvoslati kérelme Budapest Fõváros XIX. Kerület, Kispest Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság. a 3T FÕÉP Fõvállalkozó Építõipari Kivitelezõ Kft. (1135 Budapest, Szent László út 14., a továbbiakban: kérelmezõ) jogorvoslati kérelmének, amelyet Budapest Fõváros XIX. Kerület, Kispest Önkormányzata (1195 Budapest, Városház tér 18., továbbiakban: ajánlatkérõ) "1195 Budapest, Árpád u. 8., 164238 hrsz. alatti önkormányzati tulajdonú irodaépület ajánlati dokumentáció szerinti átalakítása, tetõtér-beépítése, generálkivitelezési munkái, 10 db összkomfortos lakás és 2 db üzlet kialakítása, udvari épület bontása, udvar parkosítása és 8 db felszíni parkoló építése a 164238 hrsz. ingatlanon, I. osztályú minõségben" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés c) és d) pontjára tekintettel a Kbt. 55. § (6) bekezdését, ezért ajánlatkérõ eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A Döntõbizottság kötelezi továbbá ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ 2002. április 17-én a Közbeszerzési Értesítõ 16. számában elõzetes összesített tájékoztatót tett közzé, melyben a jelen beszerzés is szerepel a 2.2.2. pont alatt.<br>
Ajánlatkérõ a Közbeszerzési Értesítõ 2002. június 26-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
A felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ.<br>
A felhívás 11. b) pontjában ajánlatkérõ meghatározta a szerzõdés teljesítésére alkalmatlannak minõsítés szempontjait.<br>
Ajánlatkérõ az ajánlati felhívás 13. a) pontjában a következõket határozta meg: "Az ajánlatok elbírálásának szempontjai: az összességében legelõnyösebb ajánlat."<br>
Ajánlatkérõ az ajánlati felhívás 13. b) pontjában határozta meg a bírálati részszempontokat a hozzájuk tartozó súlyszámokkal, az alkalmazható ponttartományt és a pontozás módszerét az alábbiak szerint:<br>
"b) A 34. § (3) bekezdésében foglaltak:<br>
részszempontok	súlyszámok<br>
- ajánlati ár	10<br>
- kevesebb pénzügyi (számla) szakaszolás	8<br>
- késedelmi kötbér mértéke	6<br>
- garanciavállalás idõtartama	3<br>
Az értékelés során adható pontszám részszempontonként: 10-0, a ponthatárok közötti pontszámok számításának módszere, mely minden részszempont esetén azonos: a legkedvezõtlenebb ajánlat 0 pontot, a legkedvezõbb ajánlat 10 pontot, a többi ajánlat pontszáma a kettõ között lineáris módszerrel kerül kiszámításra."<br>
Ajánlatkérõ ajánlati dokumentációt is készített, mely csak a beszerzés tervdokumentációból állt.<br>
Ajánlatkérõ - még az ajánlatok benyújtását megelõzõen megállapította az értékelés során az egyes bírálati részszempontoknál alkalmazni kívánt sávokat, melyeket a lineáris pontozás érdekében határozott meg. E sávok meghatározásánál ajánlatkérõ az általa feltételezett legkedvezõtlenebb és legkedvezõbb ajánlati elemek alapján állapította meg a ponthatárokat. Ajánlatkérõ az ajánlatok e sávok szerinti értékelésével kapcsolatban az ajánlattevõknek az ajánlattételi szakban információt nem adott.<br>
2002. július 22-ig, az ajánlattételi határidõig 3 db ajánlat érkezett. Ajánlatot nyújtott be a kérelmezõ, a HU-PI Építõ Kft. és a SZER-SZAK Coop Rt.<br>
Ajánlatkérõ az ajánlatok értékelését szakmai elõkészítõ bizottságban végezte. Az eljárást lezáró döntést a Költségvetési Bizottság hozta az 59/2002. (VII. 29.) sz. határozattal.<br>
2002. augusztus 6-án került sor az eredményhirdetésre, melyen ajánlatkérõ kihirdette, hogy a közbeszerzési eljárás nyertese a HU-PI Kft. ajánlata 206 ponttal, míg kérelmezõ ajánlata 168 pontot ért el.<br>
Kérelmezõ 2002. augusztus 9-én nyújtott be jogorvoslati kérelmet. Kérelmezõ jogorvoslati kérelmében és a tárgyaláson tett nyilatkozatában az eljárást lezáró döntés jogszerûségét sérelmezte. Álláspontja szerint az értékelés nem felel meg az ajánlati felhívásban meghatározott feltételeknek, és ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Kérelmében elõadta, hogy álláspontja szerint a felhívásnak megfelelõen végzett pontozás alapján az õ ajánlata az összességében legelõnyösebb ajánlat, mivel a legkedvezõbb feltételre 10 pontot, a legkedvezõtlenebbre pedig 0 pontot kellett volna adni.<br>
Ennek alapján kérte a Döntõbizottságtól az ajánlatkérõ eljárást lezáró döntésének megsemmisítését, a jogsértés megállapítását, az ajánlatkérõ kötelezését a költségek viselésére és ideiglenes intézkedésként a szerzõdéskötés megtiltását.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy az értékelés a felhívásban meghatározottak szerint történt. A szakmai elõkészítõ bizottság elõzetesen kidolgozott egy lineáris pontszámrendszert, melyet az értékelésnél alkalmaztak. Álláspontja szerint a kérelem nem jelöli meg pontosan a jogsértést. A kérelem alapján a pontozást újra elvégezték a felhívásban megadott módszernek megfelelõen, de ez sem okozott változást a nyertes személyében az átdolgozott sávok szerint. Álláspontja szerint az összességében legkedvezõbb ajánlat lett az eljárás nyertese. Kérte a kérelem elutasítását és költségeinek megtérítését.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedésként a D.470/3/2002. számú határozatával 2002. augusztus 10-én a szerzõdéskötést megtiltotta.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbi részben megalapozott. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) és d) pontja elõírja, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos, valamint azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság elõször az ajánlatok értékelési módszerével kapcsolatos kérelmi elemeket vizsgálta meg.<br>
Az összegzés az eljárásról címû irat alapján ajánlatkérõ a pontozásos értékelés során az alábbi pontszámokat adta:<br>
<br>
Az ajánlattevõ neve:<br>
3T FÕÉP Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	10	 2	20<br>
Kevesebb pénzügyi (számla) szakaszolás	 8	 8	64<br>
Késedelmi kötbér mértéke	 6	10	60<br>
Garanciavállalás idõtartama	 3	 8	24<br>
A súlyszámmal szorzott értékelési pontszámok összegei ajánlattevõnként	168<br>
<br>
<br>
Az ajánlattevõ neve:<br>
Szer-Szak Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	10	6	60<br>
Kevesebb pénzügyi (számla) szakaszolás	 8	6	48<br>
Késedelmi kötbér mértéke	 6	2	12<br>
Garanciavállalás idõtartama	 3	4	12<br>
A súlyszámmal szorzott értékelési pontszámok összegei ajánlattevõnként	132<br>
<br>
<br>
Az ajánlattevõ neve:<br>
HU-PI Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	10	 9	90<br>
Kevesebb pénzügyi (számla) szakaszolás	 8	 4	32<br>
Késedelmi kötbér mértéke	 6	 9	54<br>
Garanciavállalás idõtartama	 3	10	30<br>
A súlyszámmal szorzott értékelési pontszámok összegei ajánlattevõnként	206<br>
<br>
A fenti táblázat alapján a Döntõbizottság megállapította, hogy az ajánlatkérõ nem az általa a felhívásban meghatározott módszer szerint pontozott, mivel ajánlatkérõ az ajánlati felhívásban az ajánlatok pontozásos értékelésével kapcsolatban három szabályt fogalmazott meg, melyeket együttesen kell alkalmazni az értékelés során. E három szabály szerint az egyes részszempontokra 0-10 közötti pont adható, és a legkedvezõbb ajánlat 10, míg a legkedvezõtlenebb ajánlat 0 pontot, a többi pedig a megadott ponthatárok (0-10) között lineáris megoszlás alapján kap pontot.<br>
Ajánlatkérõ e három együttesen alkalmazott szabályban meghatározta azt, hogy a teljes (0-tól 10-ig terjedõ) ponttartományt ki kell osztani az értékelés során, minden egyes részszempont értékelésekor, továbbá rögzítette azt, hogy az ajánlatok tartalmának összehasonlítása alapján a legjobb és a legkedvezõtlenebb ajánlat kapja a 10, illetve a 0 pontot, és a többi ajánlat a 0-tól 10-ig terjedõ tartományban - az ajánlatok tartalmi elemei szerint arányosan kap pontot. Ennek alapján ajánlatkérõ - ha legalább két ajánlat értékelését végzi, akkor - az ajánlatokra adható pontok alsó és felsõ határát köteles alkalmazni, és nem végezheti a pontozást oly módon, amely alapján a legjobb ajánlat nem kapja meg a 10 pontot, illetve a legkedvezõtlenebb ajánlat nem 0 pontot kap.<br>
A Döntõbizottság álláspontja szerint az ajánlatok értékelése során az egyes részszempontok értékelésekor ajánlatkérõ az általa meghatározott értékelési szabályok szerint mind a 0, mind pedig a 10 pont kiadására köteles lett volna minden egyes bírálati részszempontban. Az ajánlatkérõ pontozási táblázata 0 pontot nem tartalmaz, és 10 pont is csak két bírálati részszempontban került megállapításra.<br>
A Döntõbizottság megállapította, hogy az ajánlatkérõ által az ajánlatok tartalmi elemeinek ismerete nélkül elõre meghatározott pontsávok alkalmazása nem felel meg annak az ajánlatkérõ által meghatározott feltételnek, hogy a legkedvezõbb ajánlat 10, míg a legkedvezõtlenebb ajánlat 0 pontot kap, ugyanis a legkedvezõbb és legkedvezõtlenebb ajánlat csak a ténylegesen benyújtott ajánlatok tartalmi elemei alapján választható ki, és nem lehet egy becsült értékhez viszonyítani, mely az ajánlatokban nem szerepel. Ennek alapján a benyújtott ajánlatokban szereplõ legkedvezõbb és legkedvezõtlenebb tartalmi elemeinek kell a 10, illetve a 0 pontot megkapnia. A benyújtott ajánlatoknak a becsült legkedvezõbb és legkedvezõtlenebb tartalmi elemek alapján bármely (ideértve az ajánlatkérõ által alkalmazott sávos módszert is) lineáris eltérésen alapuló módszerrel való értékelése torzítja az ajánlatok tartalmi elemei között fennálló különbséget. Erre tekintettel kizárólag a benyújtott legkedvezõbb és legkedvezõtlenebb ajánlat tartalmi elemei lehetnek a lineáris értékelés szélsõ értékei, és csak az ezek közötti tartományt lehet a többi ajánlat pontszámainak megállapítása érdekében a lineáris módszer alkalmazása során figyelembe venni.<br>
A Döntõbizottság a fentiek alapján megállapította, hogy ajánlatkérõ nem alkalmazta az általa a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint meghatározott módszert, hiszen a legjobb ajánlat sem kapta meg minden esetben a 10 pontot, de a legkedvezõtlenebb ajánlat egyetlen esetben sem kapott 0 pontot, továbbá ajánlatkérõ nem a benyújtott ajánlatok közül, azoknak megfelelõen választotta ki az értékelés intervallumát, így a jogorvoslati kérelemnek az ajánlati felhívásnak nem megfelelõ módszer alkalmazására vonatkozó része megalapozott.<br>
A Döntõbizottság a továbbiakban nem vizsgálta a jogorvoslati kérelem azon elemét, hogy melyik az összességében legelõnyösebb ajánlat, ugyanis már az ajánlatkérõ által végzett értékelési eljárás jogszabálysértõ volt, megalapozta az eljárást lezáró döntés megsemmisítését, és a Döntõbizottság - tekintettel arra, hogy a szerzõdés megkötésére nem került sor és ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése lehetõséget biztosít arra, hogy az ajánlatokat ismét értékelje - nem kívánta átvenni az ajánlatkérõ szerepét az ajánlatok értékelésében.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását.<br>
A Döntõbizottság az összes körülményt mérlegelve arra a következtetésre jutott, hogy megfelelõ súlyú a jogsértésért ajánlatkérõvel mint jogi személlyel szemben egymillió forint bírság kiszabása.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A Döntõbizottság a bírság mértéke megállapításánál figyelembe vette, hogy ajánlatkérõ a jogorvoslati eljárás során az eljárást segítõ együttmûködõ magatartást tanúsított és elsõ ízben követett el jogsértést, valamint hogy a jogsértés - a meg nem kötött szerzõdésre tekintettel - reparálható, így a jogsértés esetén kötelezõ bírságok összegét a törvényi minimumösszegben állapította meg. A Döntõbizottság, tekintettel az ügy összes körülményére, a Kbt. 88. § (1) bekezdés f) pontja szerinti személyi bírság alkalmazását - a testületi döntésre tekintettel - nem találta indokoltnak, így annak kiszabását mellõzte.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerinti lehetõségre, mely szerint, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 26.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>