<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (8242)
</b></h2><FONT size=3><i><u></i></u><br>
<br>
13.K.32.925/2001/10.<br>
<br>
A Fõvárosi Bíróság a dr. Egyed István ügyvéd (1065 Budapest, Nagymezõ u. 28.) által képviselt Miholics Lászlóné (1172 Budapest, XVI. u. 2/A.) felperesnek, a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.332/12/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perben az alperes pernyertessége érdekében a dr. Molnár Judit ügyvéd (1124 Budapest, Gébics u. 7. fszt. 1.) által képviselt Budapest Ferencváros Önkormányzata (1092 Budapest, Bakáts tér 14.) beavatkozott - meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 5000 (ötezer) Ft, a beavatkozónak 4000 (négyezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Budapest Ferencváros Önkormányzata mint ajánlatkérõ a 2001. február 21-én közzétett ajánlati felhívásával, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt közbeszerzési eljárást indított, amelynek keretében az önkormányzat tevékenységét bemutató, a kerület polgárait érintõ, közérdeklõdésre számot tartó, heti minimum 2 órás magazin jellegû tv-mûsor elkészítése tárgyában kért mûsor-szolgáltatási szerzõdésre vonatkozó ajánlatot.<br>
Az ajánlati felhívás 4. pontja szerint a teljesítés határideje, illetõleg a szerzõdés idõtartama 2001. május 1-jétõl december 31-ig tart.<br>
Az ajánlati felhívás 5. b) pontja elõírta, hogy a dokumentáció az ajánlati felhívás megjelenésétõl számított 16. napig vásárolható meg.<br>
Az ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, a 11. b) pontban pedig a szerzõdés teljesítésére alkalmatlanná minõsítés szempontját.<br>
Az ajánlati felhívás 13. pontja szerint az ajánlatok elbírálása az összességében legelõnyösebb ajánlat szempontja alapján történik, 1-tõl 10-ig terjedõ pontozással, az itt meghatározott elbírálási részszempontok és súlyszámok alapján.<br>
Az ajánlati felhívás 14. pontja szerint többváltozatú ajánlat tételére lehetõség volt.<br>
Az ajánlati felhívás 16. pontjában közölt egyéb információk között az ajánlatkérõ elõírta, hogy az ajánlatokat a cégjegyzésre jogosultak által cégszerûen aláírva, 5 példányban (1 eredeti + 4 másolat), zárt borítékban, "Ferencvárosi TV" jelzéssel ellátva kell benyújtani, és csatolni kell a cég jelenlegi állapota szerinti 60 napnál nem régebbi cégbejegyzési okmányok hiteles másolatát (cégkivonat, folyamatban lévõ változásbejegyzési kérelem, aláírási címpéldány), valamint az 1996. évi I. törvényben elõírt mûsor-szolgáltatási jogosultság igazolását.<br>
Az ajánlattevõk részére kiadott ajánlati dokumentáció 12. oldalán az ajánlatkérõ az ajánlathoz csatolandó dokumentumok között feltüntette az 1996. évi I. törvényben elõírt mûsor-szolgáltatási jogosultság igazolását, és közölte, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek tekinti azon ajánlattevõ ajánlatát, aki mûsor-szolgáltatási jogosultsággal nem rendelkezik.<br>
A 2001. április 4-ig tartó ajánlattételi határidõben a Leila P. Mûvészeti Szolgáltató Bt., a Johnchris Reklámszervezõ, Kereskedelmi és Szolgáltató Bt. két változatban, valamint a felperes három változatban nyújtott be ajánlatot.<br>
A Leila P. Mûvészeti Szolgáltató Bt. az ajánlatához csatolta az Országos Rádió és Televízió Testület Mûsor-szolgáltatási és Mûsorterjesztési Igazgatáságának (ORTT) 2001. április 3-án kelt levelét, amely szerint nyilvántartásba vételi kérelmérõl a testület késõbb fog dönteni.<br>
A Johncris Bt. az ajánlatház csatolta az ORTT 2000. december 4-én kelt levelét, amely szerint a 941/2000. (XI. 23.) számú határozatával a Bt. mûsor-szolgáltatói nyilvántartásba vételét elrendelte.<br>
A felperes az ajánlatához a Ferencvárosi TV Kft. társasági szerzõdését, valamint az ORTT 2000. november 20-án kelt levelét csatolta be, amely szerint a Ferencvárosi Televíziót a 914/2000. (XI. 16.) számú határozatával közmûsor-szolgáltatóvá nyilvánította.<br>
A társasági szerzõdés rögzítette, hogy a kft. fõtevékenysége a 92.20 TEÁOR-számmal jelölt rádió-televízió szolgáltatás.<br>
Az ajánlatkérõ a 2001. május 4-én tartott eredményhirdetésen az eljárás nyertesének a Johnchris Reklámszervezõ, Kereskedelmi és Szolgáltató Bt.-t hirdette ki az alapajánlata tekintetében.<br>
A közbeszerzési eljárásról készült összegzés tartalmazta a Johnchris Bt. alapajánlatának és alternatív ajánlatának értékelési pontszámait, ennek indokait, továbbá a Leila P Mûvészeti Szolgáltató Bt. és a felperes ajánlatának a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontján alapuló érvénytelenné nyilvánítását. Az érvénytelenség okát az ajánlatkérõ mindkét ajánlattevõ esetében abban jelölte meg, hogy nem csatolták az ajánlati felhívás 16. pontjában elõírt, az 1996. évi I. törvény szerinti mûsor-szolgáltatási jogosultság igazolását.<br>
A felperes (kérelmezõ) a 2001. május 19-én kelt beadványában jogorvoslati kérelemmel fordult az alpereshez, amelyben a közbeszerzési eljárást lezáró döntés megsemmisítését, a jogsértés megállapítását, bírság kiszabását és az ajánlatkérõ költségek viselésére való kötelezését, továbbá ideiglenes intézkedésként a szerzõdéskötés megtiltását kérte.<br>
Elõadta, hogy az ajánlatkérõ jelen beszerzése nem tartozik a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés e) pontban foglaltakra figyelemmel a Kbt. hatálya alá. Kifogásolta, hogy az ajánlatkérõ részérõl az Oktatási, Kulturális és Sportbizottság egyetlen tagja sem rendelkezett a kiírás tárgyában megfelelõ szakértelemmel, a felkért független szakértõ véleményét pedig figyelmen kívül hagyták.<br>
Hivatkozott arra, hogy az ajánlatkérõ jogsértõ módon nyilvánította az ajánlatát érvénytelennek, mivel a mûsor-szolgáltatási jogosultsághoz nincs szükség az ORTT engedélyére, az ORTT felé csak bejelentési kötelezettsége van a mûsorszolgáltatónak a megkezdett szolgáltatásról. Az ajánlatkérõ megszegte a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltakat, mivel csak május 18-án tudta átvenni a pályázatról szóló írásbeli értékelést. Álláspontja szerint a nyertesnek kihirdetett Johnchris Bt. súlyos törvénysértést követett el azzal, hogy ajánlati ára - az ajánlatok bontásakor ismertetett 13 M Ft-tal szemben - ténylegesen 24 M Ft.<br>
Sérelmezte továbbá, hogy a Közbeszerzési Értesítõben megjelent szöveg szerint a pályázatot közmûsor készítésére írják ki, de ez a szöveg a pályázati dokumentációból kimaradt. Az ajánlati felhívás és a dokumentáció ellentétes tartalmú, mivel az ajánlati felhívás 16. pontja azt tartalmazta, hogy az ajánlatok benyújtásakor a borítékra a "Ferencvárosi TV" megjelölést kell írni, a dokumentáció 9.2. pontja pedig a "Budapest Ferencvárosi TV" megjelölést követelte meg, a "Ferencvárosi TV" megjelölést mint a Ferencvárosi TV Kft. ügyvezetõje jogtalan névhasználatnak is tartja.<br>
Az alperes ideiglenes intézkedést nem alkalmazott, mert annak jogszabályi feltételeit nem látta fennállónak.<br>
A jogorvoslati kérelem tárgyában az alperes 3 közbeszerzési biztosból álló bizottsága - köztük dr. Engler Magdolna jogtanácsos és dr. Bankó Ágnes jogtanácsos - 2001. június 25-én tárgyalást tartott. A tárgyaláson a felperes vitatta az ajánlatkérõ képviseletében megjelent dr. Molnár Judit képviselõi jogosultságát, továbbá nyilatkozott arról is, hogy az ajánlati dokumentációt 2001. február 28. napján vásárolta meg. Az eljáró döntõbizottság tagjai a felperes kérdésére közölték, hogy köztük a médiaszakmában felsõfokú végzettséggel rendelkezõ szakember nincsen.<br>
Az alperes a 2001. július 9-én kelt D.332/12/2001. számú határozatával a felperes jogorvoslati kérelmét részben elkésettség, részben megalapozatlanság miatt elutasította.<br>
Döntését azzal indokolta, hogy az ajánlati felhívás 2001. február 21-én került közzétételre, ettõl számított 16. napig volt az ajánlati dokumentáció megvásárolható. A kérelmezõ nyilatkozata szerint a dokumentációt 2001. február legvégén vásárolta meg, így legkésõbb a dokumentáció megvásárlásakor tudomása volt az ajánlatkérõi elvárásokról a mûsor-szolgáltatási jogosultság és az ajánlati borítékra írandó szöveg vonatkozásában. A kérelmezõ az általa vélt jogsértés tudomására jutásától számított 15 napon belül élhetett volna jogszerûen a jogorvoslati kérelemmel, ezért a fenti jogorvoslati kérelme elkésett.<br>
Az alperes vizsgálta a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdésének megtartását, a felperes ajánlata érvénytelenségének, és a nyertes ajánlat érvényességének kérdését. Ezzel kapcsolatban megállapította, hogy az ajánlatkérõ az ajánlatok elbírálására a Kbt. 61. § (3) bekezdésének megfelelõen bizottságot hozott létre, külsõ független szakértõ részére is adott megbízást. A bizottság feladata szakvélemény elkészítésével a döntéshozó munkájának elõsegítése, azonban a döntéshozó nincs kötve a bizottság elõterjesztéséhez.<br>
Az alperes rámutatott arra, hogy az ajánlatkérõ az ajánlati felhívásban és a dokumentációban foglaltak szerint az 1996. évi I. törvényben elõírt mûsor-szolgáltatási jogosultság igazolását kérte az ajánlattevõktõl. Az ajánlatkérõ ezen elõírását a törvényes határidõben az ajánlattevõk nem kifogásolták, így ennek jogszerûségét a Döntõbizottság nem vizsgálhatja, e körben csak az elõírás teljesítése vizsgálható.<br>
Az alperes a kérelmezõ ajánlatának érvénytelenségét illetõen hivatkozott a rádiózásról és a televíziózásról szóló 1996. évi I. törvény 85. § (1) bekezdésére és 86. § (1) bekezdésére. Ezzel kapcsolatban megállapította, hogy a kérelmezõ ajánlata mûsorszolgáltatói jogosultságot igazoló iratot nem tartalmazott, az ORTT általi nyilvántartásba vétel az ajánlatban nem volt fellelhetõ. Utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésére figyelemmel csak érvényes ajánlatok hasonlíthatók össze, a kérelmezõ érvénytelen ajánlata tehát az érvényes ajánlattal nem volt összehasonlítható.<br>
Az alperes megállapította, hogy az ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt kötelezettségének, az eljárásról szóló összegzést az 5. számú mellékletnek megfelelõen készítette el.<br>
A Johnchris Bt. által benyújtott ajánlat megvizsgálásának eredményeként az alperes azt állapította meg, hogy nyertes ajánlat tartalmazta az ORTT által kiállított, mûsor-szolgáltatás végzésére jogosító igazolást. A nyertes ajánlattevõ kétváltozatú ajánlatot adott, az elsõ változatú - nyertesnek elfogadott - ajánlatában a saját technikai eszközeivel kívánja a mûsorszolgáltatást megoldani, a másik változatú ajánlatában a technikai eszközök biztosítását az ajánlatkérõtõl várta el. A nyertes ajánlattevõvel kötött szerzõdést az ajánlatkérõ az eljárás iratanyagához becsatolta, ebbõl megállapíthatóan az ajánlatkérõ a nyertesnek nyilvánított ajánlat tartalmi elemei alapján kötötte meg a szerzõdést 1 300 000 Ft + áfa/hó vállalkozási díjjal. Az alperes vizsgálta a kérelmezõ azon elõadását is, amellyel dr. Molnár Judit ügyvéd képviselõi jogosultságát, a közbeszerzési eljárásban való közremûködését és a Döntõbizottság tagjainak szakképesítését kifogásolta. Ennek során megállapította, hogy az összeférhetetlenség a kérelmezõ álláspontja szerint azért áll fenn, mert a kérelmezõ korábban tv-felvételt készített az ügyvédnõ házastársa által vezetett cégrõl, amely cég ingatlanforgalmazással foglalkozik, így a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján érdekelt cégnek minõsül. Az alperes rámutatott arra, hogy az ajánlatkérõ szabályszerû meghatalmazással bízta meg dr. Molnár Judit ügyvédet, aki a meghatalmazását a tárgyaláson becsatolta, így képviseleti jogosultságát igazolta. A Döntõbizottság tagjainak "média"-szakképesítéssel való rendelkezését is alaptalanul hiányolta a kérelmezõ, mert az eljáró tanács tagjainak képzettsége a Kbt. 77. § (2) bekezdésében foglalt elõírásnak megfelelt.<br>
A felperes keresetet terjesztett elõ az alperes határozatának bírósági felülvizsgálata iránt, amelyben a határozat hatályon kívül helyezését, a Döntõbizottság által elkövetett jogszabálysértésnek és a közbeszerzési eljárás szabálytalan voltának megállapítását kérte.<br>
Elõadta, hogy amennyiben az ajánlatkérõ által megkívánt mûsor-szolgáltatási jogosultság igazolása az 1996. évi I. törvény 85. § (1) bekezdésében definiált "mûsorszolgáltatás végzésére való jogosultság" igazolását jelentené, úgy mindhárom beérkezett ajánlat érvényes lenne. Ennek a jogi megoldásnak az alkalmazását valószínûsíti az, hogy az ajánlati dokumentáció IV. "Mellékletek" címû fejezetének 28. oldalán a csatolandó hatósági igazolások között az ORTT-tõl beszerezhetõ igazolás nem szerepel. Ha viszont az 1996. évi I. törvény 113. §-a szerint igazolást kívánta meg az ajánlatkérõ, úgy egyik pályázó ajánlata sem érvényes, mivel az e jogszabályi rendelkezés szerinti adatbejelentési kötelezettségének a Johnchris Bt. a pályázat elbírálásáig nem tett eleget. Álláspontja szerint az ajánlati dokumentáció szövege egyértelmûen a 85. § szerinti mûsorszolgáltatás végzésére való jogosultság igazolását írta elõ, ellenkezõ esetben az önkormányzat az ORTT felé a IX. kerület területére történõ bejelentést tette volna a pályázat kötelezõ elemévé. Sérelmezte továbbá, hogy a Döntõbizottság összetétele nem felelt meg a <a href="http://net.jogtar.hu/jr/gen/getdoc.cgi?docid=99500040.tv#77">Kbt. 77. § </a>(2) bekezdésének, az eljáró tanács tagjai közt nem volt olyan személy, aki a közbeszerzés tárgyával leginkább összefüggõ egyetemi vagy fõiskolai végzettséggel rendelkezett volna. Utalt a Döntõbizottság tárgyaláson tett nyilatkozatára, amely szerint az eljáró tanács tagjai médiaszakmában felsõfokú végzettséggel nem rendelkeznek.<br>
Utóbb a kereseti kérelme indokait kiegészítve elõadta, hogy a jogorvoslati kérelmének elkésettség miatt történõ elutasítását és a Johnchris Bt. ajánlatának érvényességére vonatkozó megállapítást is jogsértõnek tartja.<br>
Az alperes - fenntartva a határozatában foglaltakat - a kereset elutasítását kérte. Hangsúlyozta, hogy a felperes ajánlata nem felelt meg a dokumentáció azon követelményének, amely szerint a mûsor-szolgáltatási jogosultságot igazolni kell.<br>
Álláspontja szerint az ügy megítélése szempontjából nem bírt relevanciával az a körülmény, hogy az eljáró tanács tagjai közül rendelkezik-e valaki médiaszakmában szakértelemmel, tekintettel arra, hogy az ügyben érvényesség megítélésében kellett állást foglalni, amelynek megítélése médiaszakmában való jártasság ismeretét nem követelte meg.<br>
A perben az alperes pernyertessége érdekében beavatkozó Ferencvárosi Önkormányzat szintén a kereset elutasítását kérte. Utalt arra, hogy a felperesnek a médiaszakmában jártas szakemberként tudnia kellett, hogy a mûsorszolgáltatás végzésére szóló jogosultság igazolását az ajánlatkérõ azért írta elõ, mert olyan ajánlattevõk jelentkezését várta, akiket az ORTT az elõírtak szerinti mûsorszolgáltatásra jogosultként nyilvántart. Amennyiben ez a számára nem lett volna egyértelmû, a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján tájékoztatást kérhetett volna az ajánlatkérõtõl. Utalt arra, hogy a felperes csatolta az általa alapított Ferencvárosi TV Kft. mûsorszolgáltatás végzésére szóló ORTT-igazolást, de azt az elbírálás során nem lehetett figyelembe venni, mert a felperes az ajánlatát magánszemélyként nyújtotta be, és az 1996. évi I. törvény 109. § (1) bekezdése szerint a mûsor-szolgáltatási jogosultság nem átruházható.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek és a beavatkozó nyilatkozatai, valamint a közigazgatási iratok alapján állapította meg.<br>
A bíráságnak a perben azt kellett vizsgálnia, hogy a felperes jogorvoslati kérelmének elutasítását indokolta-e a kérelem elkésettsége, illetõleg megalapozatlansága, továbbá a nyertes ajánlattevõ ajánlatának érvényesként való elbírálása - a mûsorszolgáltatásra való jogosultság igazoltsága szempontjából - jogszerû volt-e, valamint a döntõbizottság összetétele megfelelt-e a vonatkozó jogszabályi elõírásoknak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A (8) bekezdés szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
A rendelkezésre álló adatok alapján megállapítható, hogy az ajánlattételi határidõ 2002. április 4-én lejárt, így - a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontjára figyelemmel - ezen idõponttól számított 15 napon belül kellett volna a felperesnek az ajánlati felhívás és a dokumentáció tartalmával kapcsolatos jogorvoslati kérelmét benyújtania. A felperes azonban csak 2001. május 19-én kelt beadványában terjesztette elõ jogorvoslati kérelmét, ezért annak elkésettségét az alperes jogszerûen állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatkérõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A rádiózásról és televíziózásról szóló 1996. évi I. törvény (Rtv.) 85. § (1) bekezdése alapján magyarországi mûsorszolgáltatás végzésére magyarországi lakóhellyel rendelkezõ természetes személy, a Magyar Köztársaságban nyilvántartásba vett jogi személy vagy jogi személyiséggel nem rendelkezõ gazdasági társaság jogosult.<br>
Az Rtv. 86. § (1) bekezdése szerint mûsorszolgáltatóként, illetve hálózatos mûsorszolgáltatóként a testület által a törvény szerinti eljárásban feljogosított vállalkozás, valamint a közszolgáltató mûsorszolgáltató mûködhet.<br>
A bíróság megállapította, hogy az Rtv. 85. § (1) bekezdése olyan általános jellegû rendelkezést tartalmaz, amely önmagában a mûsorszolgáltatás végzését nem teszi lehetõvé. Az Rtv. 86. § (1) bekezdése alapján egyértelmûen megállapítható, hogy a tényleges mûsor-szolgáltatási jogosultság kizárólag az ORTT által történõ feljogosítás, engedélyezés birtokában gyakorolható, amellyel a felperes kétségkívül nem rendelkezik.<br>
Az ajánlati felhívás és a dokumentáció is tartalmazta azt az ajánlatkérõi elõírást, hogy az ajánlattevõknek az 1996. évi I. törvényben elõírt mûsor-szolgáltatási jogosultságukat igazolniuk kell. E feltételnek nyilvánvalóan csak azok az ajánlattevõk tudtak eleget tenni. akiket az ORTT mûsorszolgáltatásra jogosultként nyilvántart.<br>
A bíróság rámutat arra, hogy mindhárom ajánlattevõ a Rtv. 86. § (1) bekezdésének megfelelõen értelmezte a mûsor-szolgáltatási jogosultság igazolására vonatkozó feltételt. A Johnchris Bt. az ajánlatához becsatolta a szükséges ORTT-igazolást, a Leila P. Bt. csak a jogosultság engedélyezésének megkérését tudta igazolni, míg a felperes a részben általa alapított Ferencvárosi TV Kft.-re vonatkozó ORTT-igazolást nyújtotta be. A felperes számára is egyértelmû volt tehát az ajánlatkérõ által kért igazolás mibenléte, az álláspontját csak utóbb, ajánlatának érvénytelenné nyilvánítását követõen változtatta meg.<br>
A Rtv. 109. § (1) bekezdése elõírja, hogy a mûsor-szolgáltatási jogosultság nem átruházható.<br>
Mivel a felperes a saját személyére vonatkozóan nem igazolta a mûsor-szolgáltatási jogosultságot, ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen volt.<br>
Megjegyzi a bíróság, hogy a mûsor-szolgáltatási jogosultságra vonatkozó igazolás nem tartozik a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>és 44. § szerinti - hiány esetén pótolható - igazolások, nyilatkozatok körébe.<br>
A bíróság megállapította, hogy a nyertesnek kihirdetett Johnchris Bt. ajánlata tartalmazta a mûsorszolgáltatásra való jogosultság igazolását, az ezzel ellentétes felperesi állítás megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#77">Kbt. 77. § </a>(2) bekezdése alapján a közbeszerzési ügyben eljáró közbeszerzési biztosokat úgy kell kiválasztani, hogy közülük legalább az egyik jogi szakvizsgával, egy pedig az ügy tárgyával leginkább összefüggõ egyetemi vagy fõiskolai végzettséggel rendelkezzen.<br>
A bíróság rámutat arra, hogy felperes jogorvoslati kérelmének elbírálását két jogtanácsosi végzettséggel rendelkezõ és egy egyéb végzettségû közbeszerzési biztosból álló bizottság végezte el. Mivel jelen esetben a felperes ajánlatának érvényességét az Rtv. rendelkezéseinek értelmezése útján kellett eldönteni, a <a href="http://net.jogtar.hu/jr/gen/getdoc.cgi?docid=99500040.tv#77">Kbt. 77. § </a>(2) bekezdésében kötelezõen elõírt jogi szakvizsgával rendelkezõ közbeszerzési biztos mellett a kellõ szakértelmet a másik jogtanácsosi végzettségû közbeszerzési biztos részvétele biztosította.<br>
A kifejtettek alapján a bíróság nem látott okot az alperes határozatának hatályon kívül helyezésére és új eljárás elrendelésére, ezért a felperes keresetét elutasította.<br>
A felperes a Pp. 78. § (1) bekezdése alapján köteles az alperes és a beavatkozó költségeit megfizetni.<br>
A kereseti illeték viselése a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. május 24.<br>
<br>
Nagyné Dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>