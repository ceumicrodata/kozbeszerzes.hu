<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8146)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.444/24/2002.<br>
<br>
Tárgy: az INFRA-START Kft. jogorvoslati kérelme Hajdúnánás Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az INFRA-START Kft. (4025 Debrecen, Hatvan u. 58., képviseli dr. Mészáros József jogtanácsos, a továbbiakban: kérelmezõ) jogorvoslati kérelmét, melyet Hajdúnánás Város Önkormányzata (4080 Hajdúnánás, Köztársaság tér 1.) és Hajdúdorog Város Önkormányzata (4087 Hajdúdorog, Tokaji u. 4.) - a továbbiakban: ajánlatkérõk - "szennyvíztisztító telep és szennyvízcsatorna-hálózat építése" tárgyú közbeszerzési eljárása ellen nyújtott be, elutasítja.<br>
A Döntõbizottság megállapítja, hogy az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A rendelkezésre álló iratok, a felek írásban és a tárgyaláson tett nyilatkozatai alapján a Döntõbizottság a következõ tényállást állapította meg.<br>
Hajdúnánás Város Önkormányzata és Hajdúdorog Város Önkormányzata 2002. március 5-én kötött együttmûködési megállapodásban megerõsítette a közös szennyvíztisztító telep és szennyvízcsatorna-hálózat építése céljából a 2000. november 24-én kötött megállapodásban foglaltakat.<br>
Az együttmûködési megállapodásban - többek között - meghatározták a projekt beruházási költségeit, a felek közötti költségmegosztást, valamint az együttmûködõ felek személyes közremûködésének módját. Ennek értelmében a gesztor feladatait Hajdúnánás Város Önkormányzata látja el, a megállapodásban meghatározott célok elérése érdekében a felek közbeszerzési pályázatot írnak ki.<br>
Az ajánlatkérõk nyílt elõminõsítési eljárást indítottak a közös szennyvíztisztító telep és szennyvízcsatorna-hálózat építése tárgyában oly módon, hogy a részvételi felhívásban ajánlatkérõként a gesztor önkormányzat, Hajdúnánás Város Önkormányzata (a továbbiakban: ajánlatkérõ) került megjelölésre. A részvételi felhívás 2002. július 24-én, a Közbeszerzési Értesítõ 30. számában jelent meg.<br>
Az ajánlatkérõ a részvételi felhívást módosította, az erre vonatkozó hirdetmény 2002. augusztus 7-én, a Közbeszerzési Értesítõ 32. számában, a felhívás helyesbítése pedig a Közbeszerzési Értesítõ augusztus 28-i számában jelent meg.<br>
Az ajánlatkérõ a részvételi felhívás 3. a) pontjában - a legfontosabb mûszaki és mennyiségi paramétereket is megadva - ismertette, hogy a beszerzés tárgya egyrészt a szippantott szennyvizet is fogadni tudó mélylégbefúvásos, eleveniszapos szennyvíztisztító telep és a kapcsolódó létesítmények, valamint a szennyvízcsatorna-hálózat (gravitációs és házi bekötésû csatorna, szennyvíz-nyomóvezeték, közterületi végátemelõ) építése.<br>
A részvételi felhívás 3. b) pontja szerint a teljesítés helye Hajdúnánás és Hajdúdorog bel- és külterülete.<br>
Az ajánlatkérõ a részvételi felhívás 9. pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket. A 9. a) pont helyesbített második bekezdésében a pénzügyi és gazdasági alkalmasság igazolására elõírta a következõket:<br>
- a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó 1999., 2000. és 2001. évi teljes körû éves beszámolója vagy egyszerûsített éves beszámolója, vagy összevont (konszolidált) éves beszámolója, vagy egyszerûsített mérlege és eredménylevezetése a cégjegyzésre jogosult által hitelesített másolatban, egyéni vállalkozók esetében az elõzõ 3 év adóbevallásainak hitelesített másolata.<br>
A mûszaki alkalmasság igazolására elõírta a 9. b) pont negyedik bekezdésében a következõket:<br>
- a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó azon mûszaki szakembereinek megnevezése, végzettségük és gyakorlatuk bemutatása, akik a teljesítésért felelõsek.<br>
Ajánlatkérõ a részvételi felhívás 10. b) pontjában meghatározta a részvételre jelentkezõnek a szerzõdés teljesítésére alkalmatlanná minõsítésének szempontjait, a részvételi felhívás módosítása elõtt a hatodik, hetedik, nyolcadik, kilencedik és tizenegyedik bekezdésében elõírt szempontok a következõk voltak:<br>
- ha éves beszámoló, egyszerûsített éves beszámoló, összevont (konszolidált) éves beszámoló vagy egyszerûsített mérleg és eredménylevezetés készítésére kötelezett részvételre jelentkezõnél a likviditási mutató (forgóeszköz/rövid lejáratú kötelezettségek) kevesebb mint 0,4 a vizsgált évek közül legalább 2 évben,<br>
- ha éves beszámoló vagy egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a vizsgált évek közül legalább 2 évben a saját tõkére vetített jövedelmezõség mutatója (adózás elõtti eredmény/saját tõke) kevesebb mint 0,4,<br>
- ha éves beszámoló, egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a tartósan befektetett eszközök aránya (befektetett eszközök/összes eszköz) kevesebb mint 0,4 a vizsgált évek közül legalább 2 évben,<br>
- ha - egyéni vállalkozónál - a bevallások adatai alapján 1999-2001. évek közül legalább 2 évben a gazdálkodása veszteséges,<br>
- a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó esetén ha nem foglalkoztat legalább 3 fõ saját állományú, szakirányú (vízgazdálkodással vagy vízépítéssel kapcsolatos) felsõfokú végzettségû, 51/2000. (VII. 9.) FVM-GM-KöViM rendeletben meghatározott felelõs mûszaki vezetõi névjegyzékbe vett, vezetésre, irányításra alkalmas személyt.<br>
A részvételi felhívás módosítás érintette - többek között - a 10. b) pont hetedik és nyolcadik bekezdését is az alábbiak szerint:<br>
- ha éves beszámoló vagy egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a vizsgált évek közül legalább 2 évben a saját tõkére vetített jövedelmezõség mutatója (adózás elõtti eredmény/saját tõke) kevesebb mint 0,2,<br>
- ha éves beszámoló, egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a tartósan befektetett eszközök aránya (befektetett eszközök/összes eszköz) kevesebb mint 0,1 a vizsgált évek közül legalább 2 évben.<br>
Az ajánlatkérõ dokumentációt is készített, amely a részvételi felhívást, útmutatót, formanyomtatványokat, tájékoztató jellegû részleges mûszaki leírást és a vízjogi létesítési engedélyt tartalmazta. A dokumentáció 17. oldalán "A verseny tisztasága" címû rész 2. pontjában az ajánlatkérõ rögzítette, hogy a közbeszerzési eljárás teljes folyamata alatt a részvételre jelentkezõkkel, illetve az ajánlattevõkkel való kapcsolattartás kizárólag írásban történhet, kivéve a dokumentáció kiváltását, a bontási és az eredményhirdetéssel kapcsolatos eljárási cselekményeket. Az ennek ellenére történõ meg nem engedett kapcsolatfelvételrõl haladéktalanul jegyzõkönyvet vesz fel, és az eset súlyától függõen - ha az ügy egyéb hatósági eljárást nem igényel - az eljárás érvénytelenítésérõl dönthet.<br>
A részvételi felhívás megjelenését követõen a KEVIÉP Kft. és az OMS-HUNGÁRIA Kft. írásban jelezte az ajánlatkérõ felé, hogy a 10. b) pontban elõírt jövedelmezõségi mutató, illetve a tartósan befektetett eszközök arányára vonatkozó 0,4 mutató nem megfelelõ, kérte annak módosítását.<br>
E megkeresésekre az ajánlatkérõ nem válaszolt.<br>
A dokumentációt a kérelmezõn kívül a következõ cégek vásárolták meg: Debreceni Mélyépítõ Holding Kft., NYÍRVÍZ Építõ és Szolgáltató Kft., KEVÍZ 21 Építõipari Rt., OMS-HUNGÁRIA Kft., KOMPLEX-D Kft., KEVIÉP Kft., STRABAG Építõ Kft., ALTERRA Építõipari Kft., CSÕSZER Rt., BETONÚT Rt., Mélyépítõ Budapest, Kft., PURATOR HUNGÁRIA Kft., Depona Kft., SADE Magyarország Kft., ERFOREX Közmûépítõ és Üzemeltetõ Rt., GÁZ-MARKT Kft., SÁMA Kft., METROÉPSZOLG Rt., ARINEXT Kft.<br>
A részvételi szakaszban a részvételre jelentkezõk több kérdést intéztek az ajánlatkérõhöz. A kérelmezõ - többek között - a következõ kérdést tette fel az ajánlatkérõnek:<br>
"Az alkalmatlanság körében elégséges-e saját állományú szakemberek Vízügyi Ágazati felelõs Mûszaki Vezetõi Névjegyzékbe történõ felvétele, vagy szükséges ezen túl a szakirányú felsõfokú végzettség? Ha szükséges, kérjük az elfogadásra alkalmas valamennyi felsõfokú intézmény és szak meghatározását." Az ajánlatkérõ erre a kérdésre 2002. augusztus 23-án az alábbi választ adta:<br>
"A részvételi felhívás szerinti elvárás saját állományú három fõ, az 51/2000. (VIII. 9.) FVM-GM-KöViM együttes rendelet 1. számú melléklet (felelõs mûszaki vezetõk besorolása) II. (sajátos építményfajták) 2. (vízgazdálkodási építmények …… építési munkái) "A" kategóriának felel meg."<br>
A kérelmezõ 2002. augusztus 1-jén nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson módosított és kiegészített. Kérte a jogsértés megállapítását, a részvételi felhívás megsemmisítését, ideiglenes intézkedésként a közbeszerzési eljárás felfüggesztését.<br>
Kérelme indokául elõadta, hogy a 10. b) hetedik bekezdésben megfogalmazott követelmény ellentmond a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltaknak, mivel az alkalmassági követelményeket csak a szerzõdés teljesítéséhez szükséges mértékig lehet elõírni. Az 1999., 2000. és 2001. évi saját tõkére vetített eredményességi mutató elõírása nincs összefüggésben a közbeszerzés megvalósításához szükséges pénzügyi alkalmassággal, ezért kifejezetten már magának ennek a mutatónak az elõírását sérelmezi, annak mértékétõl függetlenül. A mértékével kapcsolatban elõadta, hogy gyakorlatilag 40%-os mértéknél nagyobb eredményességi mutató elérést várja el az ajánlatkérõ. Ennek mértéke már önmagában is törvénysértõ, mivel ez azokat sújtja, akik az eredményt nem fizetik ki, hanem fejlesztésre, beruházásra fordítják, ezáltal a saját tõkét növelik. A részvételi felhívás módosításában elõírt 0,2 mutatót is jogsértõnek tartotta.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerinti esélyegyenlõség elvét is sérti a 10. b) pont hetedik bekezdése, valamint a hatodik és nyolcadik bekezdése szerinti elõírás, tekintettel a kilencedik bekezdésben foglaltakra. Az egyéni vállalkozóknál csak 1999-2000. évekre került meghatározásra alkalmassági követelmény, és csupán az eredményes gazdálkodás az alkalmassági kritérium, társas vállalkozások esetében ezen túl likviditási és jövedelmezõségi feltételek kerültek meghatározásra.<br>
A 10. b) pont tizenegyedik bekezdése szintén a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe és a 24. § (2) bekezdésébe ütközik, mivel az 51/2000. (VII. 9.) FVM-GM-KöViM rendeletben foglaltaknál szigorúbb elõírást tartalmaz, szûkebben határozza meg a feltételeket. E jogszabály alapján ugyanis mélyépítési szakon végzett építõmérnök is szakirányú végzettségûnek tekinthetõ, míg a felhívás alapján nem, továbbá technikusi végzettség is elégséges megfelelõ gyakorlat esetén, mivel nem idéz elõ életveszélyt a beruházás tönkremenetele, azaz elegendõ a "B" kategóriás mûszaki vezetõ, nem szükséges "A" kategóriás alkalmazása. Kifejtette, hogy a csatornahálózat kiépítéséhez elegendõ a "B" kategóriás mûszaki vezetõ, a mû megépítéséhez kell az "A" kategóriás. A kötelezõ érvényû jogszabályi elõírás tovább szûkítése jogsértõ, mivel beruházás megvalósítása kapcsán indokolatlan, és sérti az esélyegyenlõséget is.<br>
A jogorvoslati eljárás során tartott tárgyaláson elõadta, hogy az ajánlatkérõ jogsértést követett el azzal, hogy az õ kérdésére 2002. augusztus 23-án adott válaszában - hirdetmény közzététele nélkül - módosította a részvételi felhívást, hiszen a vízgazdálkodással vagy vízépítéssel kapcsolatos szakirányú végzettség helyett az 51/2000. (VII. 9.) FVM-GM-KöViM rendelet melléklete II. fejezete 2. pontjában foglaltak szerinti, az "A" kategóriára vonatkozó valamennyi végzettséget elfogadja. Sérelmezte továbbá, hogy az ajánlatkérõ nem tájékoztatta a részvételre jelentkezõket azokról a megkeresésekrõl, amelyeket az észrevételében említett cégek intéztek az ajánlatkérõhöz a részvételi felhívással kapcsolatban, megítélése szerint ezzel az ajánlatkérõ megsértette a saját dokumentációja 17. oldalán lévõ elõírást is.<br>
A Debreceni Mélyépítõ Holding Kft. 2002. augusztus 5-én nyújtott be kérelmet a Döntõbizottsághoz. Kérte a részvételi felhívás megsemmisítését, a közbeszerzési eljárás felfüggesztését. Jogsértõnek tartotta a részvételi felhívás 10. b) pontja nyolcadik bekezdésében foglalt elõírást.<br>
A Döntõbizottság a kérelmezõ kérelme alapján D.444/2002. számon és a Debreceni Mélyépítõ Holding Kft. kérelme alapján D.452/2002. számon indult ügyeket D.444/2002. számon egyesítette 2002. augusztus 6-án.<br>
Ajánlatkérõ az észrevételében kérte a megalapozatlan kérelmek elutasítását. A kérelmezõ jogorvoslati kérelmével kapcsolatban elõadta, hogy a jövedelmezõségi mutatót módosította. Megítélése szerint sem az eredetileg meghatározott 0,4-es mutató, sem a módosított nem volt jogsértõ. A módosítást egyrészt azért határozták el, mert több gazdálkodószervezet (KEVIÉP Kft., OMS-HUNGÁRIA Kft.) közvetlenül is jelezte, hogy ez kizárja õket a jelentkezésbõl, továbbá ezt a jogorvoslati kérelmekben is sérelmezték. A 0,2-es mutató azonban tovább nem csökkenthetõ.<br>
Kifejtette, hogy a mutató a gazdálkodás hatékonyságát mutatja. Ebbõl lehet következtetni a költséghatékony gazdálkodásra, a kapacitáslekötésre és a munkaellátottságra. Nem valamennyi, hanem a vizsgált évek közül csak kettõre kérték az elõírt mutatót.<br>
Úgy határozták meg a számviteli mutatókat, hogy azok a közmûágazatra jellemzõek legyenek, nemzetközi és hazai könyvvizsgálói standardokon alapuljanak, egymással is összefüggésben, összhangban, valamint a becsült értékre tekintettel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltakra is figyelemmel legyenek, biztosítsák a folyamatos pénzügyi-gazdasági stabilitást, garantálják a beszerzés biztonságos megvalósulását.<br>
Elõadta, hogy nem felel meg a valóságnak az sem, hogy az egyéni vállalkozó esetében a részvételi felhívás csak az 1999. és a 2000. évekre követeli meg az eredményes gazdálkodást. A számviteli törvény hatálya nem terjed ki az egyéni vállalkozóra, beszámolókészítési kötelezettsége sincs, így nem tudja benyújtani a részvételi felhívásban kért beszámolók valamelyikét. Emellett azonban az egyéni vállalkozóknak is meg kell felelniük a többi pénzügyi, gazdasági és mûszaki követelménynek, így az esélyegyenlõség nem sérült.<br>
A mûszaki vezetõvel kapcsolatos alkalmatlansági kritérium elõírása jogszerû, az megfelel a hivatkozott rendeletnek is, mivel a felsõfokú végzettségen a felsõfokú technikusi végzettséget is érteni kell a rendelet alapján. Elõadta továbbá, hogy szakirányú felsõfokú végzettség megkövetelése esetén elfogadható minden olyan iskolai végzettség, amely vízgazdálkodással vagy vízépítéssel kapcsolatos szakmai képesítést ad, így a kérelmezõ által említett végzettség is. A teljesítési határidõ nagyon rövid, ezért szükséges az, hogy egy idõben több munkaterületen (Hajdúdorog, Hajdúnánás szennyvíztisztító telep) is folyjék építési munka, ezért írták elõ, hogy legalább három "A" kategóriás felelõs mûszaki vezetõ legyen. A kivitelezés során olyan vízi létesítmények is épülnek (például a szennyvíztisztító mûnél két darab levegõztetõmedence), amelyek tönkremenetele életveszélyt idézhet elõ, illetve a nagy mélységû szennyvízcsatornák és mûtárgyaik építése során a mûszaki leírásban elõírt zárt sorú dúcolás és vákuumos talajvízszint-süllyesztés esetében a szigorú technológiai utasítások betartásának elmaradása a kivitelezés során idézhet elõ közvetlen életveszélyt. Hivatkozott arra is, hogy a jogszabályi elõírások alapján a kivitelezés során a mûszaki vezetõt helyettesítõ személynek azonos jogosultsággal kell rendelkeznie.<br>
A jogorvoslati eljárás során tartott tárgyaláson kifejtette, hogy kérelmezõ kérdésére adott ajánlatkérõi válasszal - azt tartalma szerint értékelve - a részvételi felhívást nem módosították. Elõadta, hogy a dokumentáció kézhezvételét megelõzõen érkezett az ajánlatkérõhöz megkeresés, kérdés a két gazdálkodószervezettõl, azokra nem válaszoltak, mivel erre törvényi kötelezettségük nem volt, így jogsértést sem követhettek el.<br>
Egyéb érdekeltként észrevételt tett az OMS-HUNGÁRIA Kft., egyetértett a Debreceni Mélyépítõ Holding Kft. kérelmével, a KOMPLEX-D Kft., az Arinext Kft. és a Mélyépítõ Budapest Kft. alaptalannak tartotta a kérelmezõ jogorvoslati kérelmét.<br>
A Debreceni Mélyépítõ Holding Kft. 2002. augusztus 12-én bejelentette, hogy a jogorvoslati kérelmét visszavonja és kéri az eljárás megszüntetését.<br>
A Döntõbizottság 2002. augusztus 28-án a D.444/20/2002. számú határozatával ideiglenes intézkedésként a közbeszerzési eljárás felfüggesztését rendelte el.<br>
A Döntõbizottság 2002. szeptember 3-án a D.444/2002. számon egyesített ügyeket elkülönítette, az kérelmezõ kérelme alapján D.444/2002. számon indult ügyet D.444/2002. számon, a Debreceni Mélyépítõ Holding Kft. kérelme alapján D.452/2002. számon indult ügyet D.452/2002. számon folytatta. Ez utóbbi ügyben a Döntõbizottság megszüntette az eljárást a D.452/3/2002. számú, 2002. szeptember 3-án kelt határozatával.<br>
A Döntõbizottság megállapította, hogy a kérelmezõ kérelme alaptalan.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében foglaltak szerint határozhatja meg az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolásának módját.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítéséré.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló eljárás, így ennek során alkalmazni kell a Kbt. 63. § (3) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A kérelmezõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe ütközõnek tartotta a részvételi felhívás 10. b) pontja hetedik bekezdésében foglalt mutató elõírását, mivel az megítélése szerint nincs összefüggésben a szerzõdés teljesítésére való alkalmassággal, továbbá sérelmezte annak mértékét is.<br>
A Döntõbizottság álláspontja szerint minden esetben a jogorvoslattal érintett konkrét közbeszerzés vonatkozásában kell azt vizsgálni, hogy az elõírt szempontok szükségesek-e az alkalmasság jogszabály szerinti bevizsgálására, amely szükséges a szerzõdés teljesítéséhez. Az ajánlatkérõ számára pedig a törvény biztosítja azt a jogot, hogy a közbeszerzéssel összefüggésben õ maga határozza meg a követelményrendszert.<br>
A Döntõbizottság elfogadta ajánlatkérõnek azt az álláspontját, hogy a beszerzés becsült értékére (kb. bruttó 1,5 milliárd forint) tekintettel, a beruházás biztonságos megvalósulása érdekében, pénzügyi-gazdasági szempontból folyamatosan stabil részvételre jelentkezõt kíván csak alkalmasnak minõsíteni, és ennek megítélésre a részvételi felhívásban meghatározott, a kérelmezõ által vitatott gazdasági mutató vizsgálata, az azzal összefüggõ alkalmatlansági kritérium nem lépi túl a szerzõdés teljesítéséhez szükséges feltételek mértékét. A fentiek alapján a Döntõbizottság álláspontja szerint a részvételi felhívás 10. b) pontja hetedik bekezdésében foglalt mutató elõírása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
Kérelmezõ álláspontja szerint a részvételi felhívás 10. b) pontja hatodik, hetedik, nyolcadik bekezdésében meghatározott alkalmatlansági kritériumok sértik a részvételre jelentkezõk esélyegyenlõségét is, mivel azokat csak a társas vállalkozásoknak kell teljesíteniük, továbbá az egyéni vállalkozók esetében csak 1999. és 2000. évekre került meghatározásra alkalmassági követelmény.<br>
A Döntõbizottság álláspontja szerint az esélyegyenlõség akkor sérült volna, ha az ajánlatkérõ valamennyi jelentkezõ - így az egyéni vállalkozók esetében is - elõírta volna azoknak a dokumentumoknak a csatolását, és mutatóknak a vizsgálatát, amelyekkel az egyéni vállalkozók nem rendelkezhetnek.<br>
Az a körülmény, hogy az ajánlatkérõ mind az egyéni vállalkozók, mind a társas vállalkozások részvételét biztosítani kívánta, nem sérti az esélyegyenlõséget. Az a tény, hogy a társas és egyéni vállalkozások részvétele biztosítása érdekében a pénzügyi alkalmasság igazolására - a jogszabályi elõírások következtében - nem azonos dokumentum (beszámoló, illetve adóbevallás) csatolását kérte az ajánlatkérõ, és a pénzügyi-gazdasági alkalmasság vizsgálata körében értelemszerûen csak e különbözõ dokumentumokban lévõ adatok felhasználásával, azok alapján határozta meg a részvételre jelentkezõk alkalmasságának mutatóit, szintén nem sérti a részvételre jelentkezõk esélyegyenlõségét.<br>
A Döntõbizottság megállapította továbbá, hogy az egyéni vállalkozók esetében az elõzõ három évre vonatkozóan kérte az ajánlatkérõ az adóbevallás csatolását, a cégek esetében is ugyanezen idõszakra (1999., 2000., 2001.) vonatkozóan a beszámolót kellett a részvételi jelentkezésben szerepeltetni, tehát minden részvételre jelentkezõ esetében a vizsgált idõszak azonos. A társas vállalkozót és az egyéni vállalkozót is akkor tekinti alkalmatlannak az ajánlatkérõ a kiírás szerint, ha az 1999-2001. évek közül legalább 2 évben nem teljesült az elõírt mutató, illetve a gazdálkodása veszteséges, azaz az egyéni vállalkozók esetében sem csak az 1999. és 2000. évekre került elõírásra az alkalmassági követelmény.<br>
A fentiek alapján a részvételi felhívás 10. b) pontjának hatodik, hetedik és nyolcadik bekezdése nem ütközik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe.<br>
A részvételi felhívásnak a mûszaki vezetõvel kapcsolatos alkalmassági elõírását a kérelmezõ egyrészt abból a szempontból vitatta, hogy az ajánlatkérõ elvárása "A" kategóriás mûszaki vezetõ volt, másrészt megítélése szerint a felhívást e vonatkozásban módosította az ajánlatkérõ a kérelmezõi kérdésre adott válaszával, errõl azonban hirdetményt nem tett közzé.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdése szerint a részvételi szakaszra vonatkozó dokumentációt és a részvételi felhívásnak a részvételi szakaszra vonatkozó részeit, valamint a beszerzés tárgyát és mennyiségét a részvételi határidõ lejártáig, annak egyéb elemeit az ajánlattételi határidõ lejártáig közzétett hirdetménnyel lehet módosítani.<br>
Az építõipari kivitelezési, valamint a felelõs mûszaki vezetõi tevékenység gyakorlásának részletes szakmai szabályairól és az építési naplóról szóló 51/2000. (VIII. 9.) FVM-GM-KöViM együttes rendelet (a továbbiakban: Rendelet) 1. számú melléklete tartalmazza a felelõs mûszaki vezetõk besorolásának szabályait. A melléklet I. fejezete az épületek, továbbá a II. fejezetben meghatározott sajátos építményfajták kivételével az egyéb építmények építési, valamint föld- és tereprendezési, felszíni vízelvezetési, épületgépészeti és épületvillamossági építési szerelési munkái, míg a II. fejezete a sajátos építményfajták tekintetében tartalmazza a mûszaki vezetõk besorolását. A II. fejezet 2. pontja a vízgazdálkodási építmények (vízi létesítmények) és az azokhoz szerkezetileg vagy funkcionálisan kapcsolódó építményrészek, mérnöki létesítmények - kivéve az I. fejezetbe tartozó épületek és egyéb építmények - építési munkái vonatkozásában "A" és "B" kategóriában határozza meg a névjegyzékbe vétel követelményeit.<br>
Az építmények között felsorolásra kerültek a víziközmûvek közüzemi hálózatai (beleértve az ipari, ivó- és tûzivíz-hálózatokat, az egyesített és elválasztott rendszerû csatornahálózatokat, a nyílt és zárt rendszerû csapadékvíz-elvezetõ hálózatokat), a szennyvíztisztító telepek. Az "A" kategória esetében a névjegyzékbe vétel követelményei a következõk:<br>
a) okleveles építõmérnöki végzettség és 3 éves szakmai gyakorlat,<br>
b) építõmérnöki, mélyépítési, közlekedésépítési, vízellátási és csatornázási, vízgazdálkodási üzemmérnöki, felsõfokú technikusi végzettség és 3 éves szakmai gyakorlat.<br>
A "B" kategória esetében a névjegyzékbe vétel követelményei:<br>
a) az "A" kategóriában megjelölt végzettségek és 1 éves szakmai gyakorlat,<br>
b) vízügyi, mélyépítõ, mélyépítõ technikusi végzettség és 5 éves szakmai gyakorlat.<br>
A "B" kategóriával kapcsolatban a Rendelet melléklete II. fejezetének 2. pontja kimondja, hogy az alábbi korlátozásokkal végezhetõ a felelõs mûszaki vezetõi tevékenység az "A" kategóriánál meghatározott építmények építési-szerelési munkái esetén:<br>
- olyan vízi létesítmények építési-szerelési munkái, amelyek tönkremenetele életveszélyt nem idéz elõ, vagy rendkívüli intézkedést nem követel, továbbá a vízi létesítmények építés jellegû felújítása, javítása, karbantartása.<br>
A Rendelet 10. § (1) bekezdése szerint felelõs mûszaki vezetõ csak az a személy lehet, akit az építményfajta, valamint a szakterület megjelölésével a névjegyzékbe felvettek. A névjegyzékbe vétel 10. § (3) bekezdés a) és b) pontja szerint feltétele a szakirányú szakmai képesítés és a szakmai gyakorlati idõ.<br>
A Rendelet 7. § (2) bekezdése szerint a felelõs mûszaki vezetõ tartós akadályoztatása esetén a kivitelezõnek gondoskodnia kell a helyettesítésrõl. A helyettesítés ideje alatt elvégzett építõipari kivitelezési tevékenységért a felelõs mûszaki vezetõt helyettesítõ - az e rendelet szerinti jogosultsággal rendelkezõ - személy felel.<br>
A Döntõbizottságnak elsõdlegesen abban kellett állást foglalnia, hogy a részvételi felhívás és a kérelmezõ kérdésére adott válasz tartalmában eltér-e egymástól, figyelemmel a dokumentumok szövegkörnyezetére:<br>
Az ajánlatkérõ a részvételi felhívásban - bár hivatkozott a rendeletre - nem pontosan a rendelet fejezeteire, pontjaira, kategóriáira utalással határozta meg a mûszaki vezetõvel szemben támasztott követelményeit, csak a kérelmezõ kérdésére adott válaszában határozta meg ilyen pontosan azokat.<br>
A Döntõbizottság álláspontja szerint a vízgazdálkodással vagy vízépítéssel kapcsolatos szakirányú felsõfokú végzettség elõírásával nem tért el az ajánlatkérõ a rendeletben foglaltaktól, nem szûkítette le az abban meghatározott feltételeket, hiszen a részvételi felhívásban hivatkozott rendelet mind az okleveles építõmérnöki, mind a fentiekben felsorolt üzemmérnöki, felsõfokú technikusi végzettséget a vízgazdálkodással, vízépítéssel kapcsolatos szakirányú felsõfokú végzettségnek tekinti, hiszen az ilyen sajátos építményfajták esetében írja elõ a felelõs mûszaki vezetõi tevékenységhez. A fentiek következtében a Döntõbizottság álláspontja szerint az ajánlatkérõ a kérelmezõ kérdésére adott válaszban a rendelet szerinti fogalmak, jogszabályhelyek pontos megjelölésével a részvételi felhívásától nem tért el, nem módosította azt, így nem sértette meg a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdését.<br>
A továbbiakban a Döntõbizottságnak azt kellett vizsgálnia, hogy az "A" kategória elõírása sérti-e a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését, illetve a részvételre jelentkezõk esélyegyenlõségét.<br>
A Döntõbizottság elfogadta az ajánlatkérõ érvelését, miszerint indokolt a részvételi felhívás azon elõírása, hogy csak három "A" kategóriás mûszaki vezetõ biztosításával alkalmas a részvételre jelentkezõ a szerzõdés teljesítésére. A Döntõbizottság álláspontja szerint figyelembe vehette ajánlatkérõ a kivitelezés technológiáját, jellegét, azt a körülményt is, hogy egyszerre három munkahelyen kell folynia a kivitelezésnek, mivel a teljesítési határidõ rövid. A három munkahelyen történõ beruházás folyamatos biztonsága érdekében indokolt a részvételi felhívás szerinti elõírás, figyelemmel a mûszaki vezetõ helyettesítésére vonatkozó jogszabályi rendelkezésre is. Ez a követelmény nem ellentétes a Rendelettel sem, hiszen az csak annak a minimális feltételrendszerét határozza meg, hogy az adott építményfajta kivitelezésénél ki jogosult a mûszaki vezetõi tevékenység ellátására.<br>
A fentiek alapján a részvételi felhívás 10. b) pontja tizenegyedik bekezdése nem ütközik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe, és nem sérti a részvételre jelentkezõk esélyegyenlõségét sem.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
E § (2) bekezdése szerint a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.<br>
A (3) bekezdés kimondja, hogy az ajánlatkérõnek a tájékoztatást úgy kell megadnia, hogy azzal egyes ajánlattevõket ne kedvezményezzen, illetve ne sértse az ajánlattevõk esélyegyenlõségét.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése értelmében a 37-38. §-t a két szakaszból álló eljárás részvételi szakaszában megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát.<br>
A Döntõbizottság a rendelkezésére bocsátott iratokból megállapította, hogy mind a KEVIÉP Kft., mind az OMS-HUNGÁRIA Kft. írásban javasolta az ajánlatkérõnek, hogy módosítsa a részvételi felhívás 10. b) pontja hetedik, illetve nyolcadik bekezdésében meghatározott mutató mértékét. A becsatolt iratok és az ajánlatkérõ nyilatkozata szerint az ajánlatkérõ ezekre a megkeresésekre nem válaszolt.<br>
A Döntõbizottság álláspontja szerint az ajánlatkérõ e magatartásával nem sértette meg a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1), (2) és (3) bekezdésében foglaltakat, mivel a megkeresések tartalmuk alapján nem tekinthetõk a Kbt. 38. § (1) bekezdése szerinti további tájékoztatás kérésének, hiszen ezek tartalmuk szerint a részvételi felhívás módosítását szorgalmazó javaslatok voltak. Ennek következtében az ajánlatkérõnek válaszadási kötelezettsége sem volt, és így nem volt mirõl tájékoztatnia a többi részvételre jelentkezõt, tehát e körben az ajánlatkérõ jogszabálysértést nem követett el. A fenti eljárásával az ajánlatkérõ nem sértette meg az ajánlati dokumentációja 17. oldalán foglalt elõírást és a verseny tisztaságát sem.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 10.<br>
<br>
Dr. Deli Betty s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>