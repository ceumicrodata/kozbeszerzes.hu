<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8114)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.407/17/2002.<br>
<br>
Tárgy: a dr. Kardkovács Kolos, a Közbeszerzések Tanácsa tagja által hivatalból kezdeményezett jogorvoslati eljárás Mogyoród Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos, a Közbeszerzések Tanácsa tagja (1055 Budapest, Honvéd u. 13-15., a továbbiakban: indítványozó) által hivatalból kezdeményezett jogorvoslati eljárásban, amely Mogyoród Község Önkormányzata (2146 Mogyoród, Dózsa Gy. u. 40., a továbbiakban: ajánlatkérõ) "Mogyoród Község szennyvízcsatorna-hálózatának kiépítése tárgyú közbeszerzési eljárása ellen indult, a Döntõbizottság megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdéseit és a Kbt. 27. § (1) bekezdését, ezért a Döntõbizottság az ajánlatkérõnek az elõminõsítéses eljárást lezáró döntésében ajánlattételre alkalmasnak minõsített ajánlattevõk részére megküldött ajánlati felhívását és az azt követõ összes döntését megsemmisíti, és ajánlatkérõvel szemben 2 000 000 Ft, azaz kettõmillió forint bírságot szab ki.<br>
A jogorvoslati eljárás során felmerült költségeiket a felek maguk viselik.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. március 27-én részvételi felhívást tett közzé a Közbeszerzési Értesítõ 13. számában elõminõsítési eljárás megindítására (2254/2002) a rendelkezõ részben írt tárgyban.<br>
A 2002. április 23-i részvételi jelentkezési határidõig 17 db jelentkezés érkezett ajánlatkérõhöz.<br>
Ajánlatkérõ hiánypótlást biztosított, majd 2002. május 15-én az alábbi 15 jelentkezõt minõsítette alkalmasnak. Deponátor Kft., SADE Magyarország Kft., Penta Kft., Földgép Kft., Mélyépszolg Kft., Innoterv Rt., Mélyépítõ Budapest Kft., PVCS Kft., Csorba Csõtechnika Rt., OMS Hungária Kft., Contur-Bau Rt., Kötiviép 'B Kft., SCHKIBT Kft., Diamit Rt. és a Hoffmann Rt.<br>
Ajánlatkérõ 2002. május 17-én hívta fel az alkalmasnak minõsített jelentkezõket ajánlattételre az ajánlati felhívás egyidejû kiküldésével. Az ajánlati felhívásban meghatározta az ajánlattétel feltételeit, a beadott ajánlatok értékelését szolgáló bírálati részszempontokat, azok súlyszámát, az adható pontértékek alsó és felsõ határát és az értékelés módszerét is. Ajánlatkérõ dokumentációt is készített és bocsátott az ajánlattevõk rendelkezésére, majd helyszíni konzultációt is tartott, aminek keretében az ott felvetõdött kérdéseket az ajánlattevõknek megválaszolta.<br>
Az elhalasztott ajánlattételi határidõig, azaz 2002. június 3-ig 14 db ajánlat érkezett, mivel a Mélyépítõ Budapest Kft. kivételével minden felhívott cég benyújtotta az ajánlatát. Ajánlatkérõ a 3/2002 (III. 13.) ÖR. számú rendeletének megfelelõen az ajánlatok elbírálásának szakmai elõkészítésére és az eljárást lezáró határozat meghozatalához szükséges szakvélemény elõkészítésére a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdésében megjelöltek szerint Munkacsoportot hozott létre. Ezen túlmenõen ajánlatkérõ megbízási szerzõdést kötött a tárgyi közbeszerzés bonyolítói teendõire "KZ Horizontál" Beruházásszervezõ és Kivitelezõ Kft.-vel (a továbbiakban: Bonyolító).<br>
A megbízási szerzõdés II. fejezete tartalmazta a Bonyolító feladatait az alábbiak szerint:<br>
- Elkészíti és megjelentetésre elõterjeszti a hirdetményeket, és az eljárás során az ajánlattételi szakaszban minden eljárási cselekményt az ajánlatkérõ nevében megtesz.<br>
- A benyújtott ajánlatokat kiértékeli.<br>
- A döntést elõkészíti a megfelelõ indokolással.<br>
- Az esetleges jogorvoslati eljárási szakaszban részt vesz.<br>
Az ajánlatok beérkezését követõen a rendelet szerint felállított Munkacsoport is elkezdte az ajánlatok értékelését párhuzamosan a Bonyolító által végzett értékeléssel, de attól függetlenül. A Munkacsoport az ajánlatok értékelése során azok vizsgálata közben olyan megajánlásokat észlelt három ajánlattevõnél, melyeket eltúlzottnak értékeltek, ezért úgy döntöttek, hogy az érintett három ajánlattevõ meghallgatását kezdeményezik, illetve velük a kirívónak ítélt ajánlati elemek vonatkozásában tárgyalásokat folytatnak. A Munkacsoport e tárgyalásokról a bonyolító képviselõjét nem tájékoztatta, azokat a bonyolító mellõzésével folytatta le. E tárgyalások keretében a Munkacsoport 2002. július 9-én a Mélyépszolg Kft.-vel, míg 2002. július 12-én az OMS Hungária Kft.-vel és az Innoterv Kft.-vel tárgyalt. A Munkacsoport a fenti tárgyalások során a megbeszélésekrõl jegyzõkönyvet, feljegyzést nem készített. A tárgyalások során a kérdéses ajánlatok módosítására sor nem került. A három ajánlattevõvel történõ tárgyalást követõen szándékozott a Munkacsoport a Képviselõtestület felé egy döntési javaslatot elõterjeszteni a meghallgatásokon szerzett tapasztalatok alapján. A körülményekre tekintettel ajánlatkérõ az eredeti eredményhirdetési határidõt elhalasztotta 2002. július 25-én 15 órára.<br>
Dr. Kardkovács Kolos a Közbeszerzések Tanácsa tagja 2002. július 15-én kezdeményezte a Döntõbizottságnál a tárgyi közbeszerzési eljárással kapcsolatban hivatalból történõ jogorvoslati eljárás megindítását. Ebben közölte, hogy Pest Megye Közgyûlésének elnöke tett közérdekû bejelentést, melyben arról adott tájékoztatást a részére, hogy ajánlatkérõ az ajánlatok 2002. július 3-i bontását követõen, de még a 2002. július 16-i eredményhirdetést megelõzõen az ajánlatok tárgyában egyeztetõ tárgyalásra hívta fel az ajánlattevõk egy részét, nevezetesen az OMS Hungária Kft.-t, az Innoterv Rt.-t és a Mélyépszolg Kft.-t. Indítványozó álláspontja szerint ez sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében rögzített esélyegyenlõség elvét, a verseny tisztaságát és a nyilvánosság alapelvét.<br>
Elõterjesztésében indítványozta, hogy a Döntõbizottság vizsgálja meg azt is, hogy az érintett ajánlattevõkkel szemben a kizárás vagy az ajánlat érvénytelenné nyilvánításának oka nem áll-e fenn, továbbá kérte, hogy a Döntõbizottság állapítsa meg a jogsértés megtörténtét, valamint kérte ideiglenes intézkedéssel a közbeszerzési eljárás felfüggesztését, valamint az ügyben tárgyalás tartását is. A jogorvoslati ügy tárgyalásán kérte annak vizsgálatát is, hogy a három ajánlattevõvel folytatott konzultáció, illetve tárgyalás milyen kihatással lehet a közbeszerzési eljárás eredményére, valamint a nyertes kiválasztására. Kérte annak vizsgálatát is, hogy ajánlatkérõ nem sértette-e meg a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését azzal, hogy az esetleges felvilágosításkérést a nem egyértelmû kijelentések tisztázása érdekében nem a törvény elõírása szerint hajtotta végre ajánlatkérõ.<br>
A Döntõbizottság 2002. július 22-én kelt D.407/7/2002. számú határozatával ideiglenes intézkedéssel a közbeszerzési eljárást felfüggesztette.<br>
Ajánlatkérõ írásos észrevételében úgy nyilatkozott, hogy a közbeszerzési eljárás során szem elõtt tartották a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>rendelkezéseit, de az ajánlatok értékelésének során a Csatorna Munkacsoport által feltárt és túlzottnak, a szakmai szokásoknak, illetve bizonyos esetekben a jogszabályoknak is ellentmondó vállalások pontosítását kívánták a három ajánlattevõvel tisztázni. Ilyen pontosítandó ajánlások voltak pl. a 100 évig tartó garancia, 100%-os kötbér stb. Ajánlatkérõ is kérte ideiglenes intézkedéssel a közbeszerzési eljárás felfüggesztését.<br>
Írásos nyilatkozatát a tárgyaláson változatlanul fenntartva elõadta azt is, hogy a település érdekeit vették figyelembe az eljárásuk során, valamint azt, hogy már a második jogorvoslati eljárást követõen jogszerûen meghozott döntés keretében a községben a csatornázás megtörténhessen. Megerõsítette azt is, hogy a Munkacsoport egybehangzóan döntött azon eljárási cselekményrõl, miszerint a három ajánlattevõvel tárgyaltak elõször. Tekintettel arra, hogy idõközben a Döntõbizottságtól megkapták az értesítést a jogorvoslati eljárás megindításáról, nem volt lehetõségük a többi ajánlattevõvel is tárgyalniuk. Azt nem vitatta, hogy az ajánlattevõkkel folytatott tárgyalásról jegyzõkönyvet, feljegyzést, hangfelvételt nem készítettek. Azt is elõadta, hogy a felekkel történt megbeszélések alkalmával az ajánlattevõket meghallgatták a kérdéses - túlzott - ajánlati elemekrõl, de ennek alapján semmilyen döntés nem született, és csak késõbb kívánták a Képviselõ-testület felé mint Munkacsoport egy döntés-elõkészítõ javaslatot elõterjeszteni. Erre azért nem került sor, mert idõközben a Döntõbizottság a közbeszerzési eljárást ideiglenes intézkedéssel felfüggesztette. Nyilatkozatukban azt is rögzítették, hogy a 6 fõs Munkacsoportnak a bonyolítással megbízott cég képviselõje nem volt a tagja. Ajánlatkérõ állítása szerint két vonalon történt az ajánlatok értékelése oly módon, hogy egyik szálon a bonyolító végezte az értékelést a szakmai vélemény elõkészítése miatt, másik oldalról pedig a Munkacsoport vizsgálta az ajánlatokat. A kettõ összevetésébõl kívánták a javaslatot elkészíteni a Képviselõ-testület részére. Elõadta azt is, hogy a Munkacsoportnak a rendeletben írtakon túli további ügyrendje vagy szabályzata, ami a tevékenységét rendezi nincs, a felekkel folytatott tárgyalásról a Munkacsoport döntött. Ajánlatkérõ állítása szerint a tárgyalások következtében az érintett ajánlattevõk, akikkel tárgyaltak, az ajánlatukat nem módosították, illetve nem változtatták meg, és az eredeti ajánlatukat változatlanul fenntartották.<br>
Az ügyben érdekelt felek közül az alábbiak nyilatkoztak a jogorvoslati eljárás során:<br>
- A Mélyépszolg Kft. írásban úgy nyilatkozott, hogy az egyeztetésen részt vett 2002. július 12-én 11.00 órakor, melyen három önkormányzati képviselõ vett részt. Közülük többen kérdésben kértek felvilágosítást az ajánlatuk egyes elemeirõl. Tudomásuk szerint az egyeztetésrõl emlékeztetõ vagy jegyzõkönyv nem készült, ezért az ott elhangzottakról írásos tájékoztatást nem tudnak a Döntõbizottság rendelkezésére bocsátani. Miután ajánlatkérõ tudomásukra hozta azt, hogy hasonló megbeszélést kezdeményezett további két ajánlattevõvel, ezért úgy vélték, hogy a kezdeményezés elõl nem zárkózhatnak el. Méltánytalannak tartanák, ha emiatt az ajánlatukat az eljárásból kizárnák.<br>
- A SCHKIBT Kft. úgy nyilatkozott, hogy sajnálja, hogy ilyen eset történt az eljárás során, de az õ ajánlata mindenben megfelelt az elvárásoknak annyira, hogy nagy esélye van arra, hogy õ legyen a nyertes. Azzal egyetért, hogy a pályázatok átvizsgálása az ismert bírálatokon túl egy más színtû és más szempontok szerint is megtörténjen minél elõbb.<br>
- Az OMS Hungária Kft. írásos nyilatkozatában elismerte, hogy az ajánlatkérõ valóban meghallgatta az ajánlatukban szereplõ "kirívóan magas" megajánlások miatt, melyre írásos meghívót nem kaptak. A meghallgatáson nem változtattak az ajánlatukon. Álláspontja szerint a beadott ajánlatok a megadott bírálati részszempontok szerint értékelhetõek, és ez által az esélyegyenlõség sem sérül.<br>
- Az Innoterv Rt. a tárgyaláson nyilatkozta, hogy az ajánlatkérõvel folytatott egyeztetések során semmilyen írásos anyag nem keletkezett és ajánlatukat nem változtatták meg, azt változatlanul fenntartották.<br>
- A PVCS Kft. képviselõje ellentmondást vél felfedezni ajánlatkérõ nyilatkozatában, miszerint minden ajánlattevõvel kívánt volna tárgyalni, ezt a véleményét arra alapozza, hogy a leendõ tárgyalásokról értesítést nem kapott ajánlatkérõtõl, és egyébként is a rendelkezésre álló határidõk azt nem tették volna lehetõvé.<br>
A Döntõbizottság a rendelkezésre álló iratok, dokumentumok, a felek által írásban és a tárgyaláson elõterjesztett nyilatkozatok alapján megállapította, hogy ajánlatkérõ megsértette a határozat rendelkezõ részében írt Kbt. elõírásokat az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése a közbeszerzési eljárás alapelveirõl azt a rendelkezést tartalmazza, hogy a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
Az ajánlatkérõnek biztosítania kell az esélyegyenlõséget az ajánlattevõk számara.<br>
A <a href="http://net.jogtar.hu/jr/gen/getdoc.cgi?docid=99500040.tv#27">Kbt. 27. § </a>(1) bekezdése szerint a közbeszerzési eljárás során nem lehet áttérni az egyik eljárási fajtából a másikra.<br>
Fenti rendelkezést figyelembe véve a Döntõbizottság ajánlatkérõ által is elismerten megállapította, hogy ajánlatkérõ nyílt elõminõsítési eljárást folytatott a tárgyi közbeszerzésre, viszont ennek keretében a törvény által tilalmazott módon külön-külön tárgyalásokat folytatott három ajánlattevõvel. Ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#27">Kbt. 27. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése úgy rendelkezik, hogy az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
Fentiekre tekintettel a Döntõbizottság ajánlatkérõ által sem vitatottan megállapította az indítványnak megfelelõen, hogy ajánlatkérõ nem e törvényi rendelkezést kívánta alkalmazni, nem az ajánlattal kapcsolatos, nem egyértelmû kijelentések tartalmát kívánta tisztázni, hanem az ajánlatkérõ Munkacsoportjának tagjai által eltúlzottnak vélt megajánlásokat kívánta pontosítani az adott ajánlattevõkkel.<br>
E rendelkezésre tekintettel - mivel megállapítást nyert az is a jogorvoslati eljárás során, hogy ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében írt felvilágosítást kért az ajánlattevõktõl az esetleges nem egyértelmû kijelentések tartalmának tisztázása érdekében és ezekrõl a tárgyalásokról jegyzõkönyvet sem készítve nem tájékoztatta a többi ajánlattevõt - a Döntõbizottság álláspontja szerint sérült a Kbt. 24. § (1) és (2) bekezdésében fent megfogalmazott verseny tisztaságának, nyilvánosságának és az esélyegyenlõségnek az alapelve is.<br>
Fentiekre tekintettel a Döntõbizottság megállapította, hogy az ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését, amikor a felekkel tárgyalást folytatott, viszont a magatartása megvalósította az alapelvek és a Kbt. 27. § (1) bekezdés megsértését.<br>
A Döntõbizottság álláspontja szerint ajánlatkérõ felelõssége többek között az, hogy az ajánlati felhívás elkészítésekor olyan feltételeket szabjon meg a leendõ ajánlattevõk számára az ajánlatuk elkészítéséhez, melynek reális megajánlása esetén jogszerûen választható ki a közbeszerzési eljárás nyertese.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés c), d), f) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a jogorvoslati eljárást lezáró határozatában azért semmisítette meg az ajánlatkérõnek az ajánlati felhívását, melyet az elõminõsítési eljárásban alkalmasnak minõsített ajánlattevõk részére kiküldött, illetve az ezt követõ döntéseket, mert ezzel biztosítottnak látta azt, hogy az ajánlatkérõ újabb - most már a tényleges elvárásainak megfelelõ - ajánlati felhívással, illetve értékelési pontrendszer kialakításával a késõbbiek során a megfelelõ és az elvárásainak legmagasabb szinten eleget tevõ ajánlatot választhassa ki.<br>
A bírság mértékének megállapításánál a Döntõbizottság figyelembe vette a mérlegelés során az eset összes körülményét, különösen azt, hogy a megállapított jogsértés az egyik legsúlyosabb a közbeszerzési eljárások keretében, valamint azt, hogy a becsatolt ajánlatokból megállapíthatóan a beszerzési érték bruttó 1 167 000 000 és 1 480 000 000 Ft közé tehetõ, így a bírság mértéke nem tekinthetõ jelentõsnek. A bírság megállapításánál figyelembe vette a Döntõbizottság az ajánlatkérõnek a jogorvoslati eljárás során tanúsított magatartását, miszerint tényfeltáró nyilatkozataival elõsegítette a történtek pontos tisztázását, valamint azt, hogy a jogorvoslati eljárás megindítását követõen maga ajánlatkérõ is kérte az esetleg visszafordíthatatlan jogsértés megelõzése érdekében ideiglenes intézkedéssel a közbeszerzési eljárás felfüggesztését.<br>
A bírság mértékének megállapításánál a Döntõbizottság figyelemmel volt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdéseire is.<br>
A Döntõbizottság felelõs személlyel szemben bírságot nem alkalmazott, mert megállapította a jogorvoslati eljárás során, hogy a bekövetkezett jogsértés a Munkacsoport döntése alapján keletkezett, annak létrejöttéért a Bonyolító, illetve annak vezetõje felelõsséggel nem tartozik.<br>
Ugyanígy nem tehetõ felelõssé az ajánlatkérõ eljárási rendje alapján az ajánlatkérõ szervezetet, nevezetesen az önkormányzatot képviselõ polgármester személye sem, mert a törvényellenesen lefolytatott tárgyalások kezdeményezése az õ személyéhez nem köthetõ.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 22.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>