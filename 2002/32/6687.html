<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6687)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.374/19/2002.<br>
<br>
Tárgy: a MÛBER-INVECON Kft. I. r. és a METROBER Kft. II. r. kérelmezõ jogorvoslati kérelme az Országos Nyugdíjbiztosítási Fõigazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÛBER-INVECON Kft. (1016 Budapest, Mészáros u. 10., képviseli: dr. Pórffy Miklós jogtanácsos, a továbbiakban: I. r. kérelmezõ) és a Metro Közlekedésfejlesztési, Beruházási és Mérnöki Szolgáltató Kft. (1087 Budapest, Kerepesi út 29/C., képviseli: dr. Szeleyné dr. Graff Ilona jogtanácsos, a továbbiakban: II. r. kérelmezõ) jogorvoslati kérelmét, amelyet az Országos Nyugdíjbiztosítási Fõigazgatóság (1132 Budapest, Visegrádi u. 49., képviseli: dr. Nyolczas László ügyvéd, 1042 Budapest, Árpád út 119., a továbbiakban ajánlatkérõ) "mûszaki ellenõrzési tevékenység végzése összesen 6 fõvel (2 fõ építészet, 1 fõ statika, 1 fõ épületgépészet, 1 fõ épületvillamosság, 1 fõ felvonó szakágban) a vállalkozási szerzõdésben meghatározott idõszakban a Fõvárosi és Pest Megyei Nyugdíjbiztosítási Igazgatóság, 1085 Budapest, Fiumei út 19/A-B. sz. alatti épületegyüttesének teljes rekonstrukciós kivitelezési munkáinak és az 1085 Budapest, Szerdahelyi út 14. sz. alatti irattári épület kivitelezési munkái során, valamint a kivitelezési munkák által az érintett, a fenti épületek szomszédos épületeire vonatkozó, az építés-kivitelezési munkák befejezése utáni mûszaki állagfelvétel elvégzése" tárgyú közbeszerzési eljárása ellen nyújtottak be, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs.<br>
A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. június 12-i 24. számában (4760) tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ a felhívása 2. b) pontjában akként nyilatkozott, hogy vállalkozási szerzõdés megkötésére kér ajánlatot.<br>
A felhívása 4. pontjában a teljesítés határidejét kettébontotta, a mûszaki ellenõri munkákra 2002. augusztus 1-jétõl kezdõdõen az utó- és felülvizsgálat lezárásáig, 2005. január 31-ig terjedõ idõtartamot jelölte meg, míg a szomszédos épületeknek a kivitelezés utáni állagfelvételi munkái vonatkozásában a készre jelentést követõ 8. napot és azt követõ 21. napot jelölte meg teljesítési határidõként.<br>
Ajánlatkérõ felhívása 8. a) pontjában 2 M Ft ajánlatibiztosíték-nyújtási kötelezettséget írt elõ, amelyet a 8. b) pont szerint vagy közvetlen befizetéssel, vagy bankgaranciával is lehetett teljesíteni.<br>
Ajánlatkérõ ajánlati felhívása 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket. A mûszaki alkalmasság igazolása körében kérte azon felsõfokú iskolai végzettséggel rendelkezõ szakembereknek a megnevezését és legalább 10 éves szakmai gyakorlatuk bemutatását, akiket be kívánnak vonni a teljesítésbe.<br>
Ajánlatkérõ a 11. b) pontban hat alkalmatlansági szempontot határozott meg, köztük az alábbi hármat:<br>
-	"nem rendelkezik az elmúlt 2 évben (2000, 2001) a jelen beszerzéshez hasonló, legalább 1 milliárd forint beruházási érték feletti irodaépületi vagy közintézményi rekonstrukcióra vonatkozó mûszaki ellenõrzési tevékenységgel kapcsolatos leinformálható referenciával,<br>
-	nem rendelkezik az elmúlt 2 évben (2000, 2001) helyi védettségû vagy országos mûemléki védettségi épület rekonstrukciójára vonatkozó mûszaki ellenõrzési tevékenységgel,<br>
-	nem rendelkezik az elmúlt 2 évben (2000, 2001) végzett olyan építési beruházásnál végzett ellenõrzési tevékenységre vonatkozó leinformálható referenciával, amelynek bruttó beruházási értéke a 3 milliárd forintot meghaladja."<br>
Ajánlatkérõ a felhívása 16. pontjának 6. francia bekezdésében ajánlattevõktõl annak igazolását kérte, hogy az általuk megnevezett szakemberek szerepelnek az Építési Mûszaki Ellenõri Névjegyzékben az építményfajta, valamint a szakterület megjelölésével. A 7. francia bekezdésben pedig felhívta az ajánlattevõk figyelmét arra, hogy az építési mûszaki ellenõri tevékenységrõl szóló 158/1997. (IX. 26.) Korm. rendelet 7. § (2) bekezdése alapján az építési mûszaki ellenõr milyen tevékenységeket nem végezhet, illetõleg milyen összeférhetetlenségi szabályok vonatkoznak rá.<br>
Ugyanezen 16. pont 8. és 9. francia bekezdésében ajánlatkérõ a szerzõdés megkötésének feltételeként határozta meg, hogy: "A nyertes ajánlattevõnek rendelkeznie kell érvényes felelõsségbiztosítással, legalább 100 M Ft biztosítási idõtartam értékben" és "a nyertes ajánlattevõnek 10 éves idõtartamú garanciabiztosítást kell kötnie jelen közbeszerzés tárgyában."<br>
Ajánlatkérõ felhívásában elõírta, hogy a dokumentáció megvásárlása az eljárásban való részvétel feltétele (16. pont elsõ francia bekezdés). Ajánlatkérõ a 16. pont 3. francia bekezdésében érvénytelenségi oknak jelölte meg azt, ha az ajánlattevõ cégkivonatában nem szerepel a közbeszerzési eljárás tárgyára vonatkozó tevékenységi kör és a 4. francia bekezdésben ennek igazolására kérte a cégkivonat benyújtását.<br>
Ajánlatkérõ tájékoztatta az ajánlattevõket, hogy dokumentációt is összeállított, amely 150 E Ft + áfa összeg ellenérték fejében vásárolható meg.<br>
Az ajánlati dokumentációt az OVIBER Kft., a FÕBER Rt., a Csíky és Társa Kkt., valamint a CÉH Rt. vásárolta meg.<br>
Az I. r. kérelmezõ 2002. június 27-én nyújtotta be jogorvoslati kérelmét, amely D.374/2002. szám alatt került iktatásra.<br>
A II. r. kérelmezõ 2002. június 28-ári nyújtotta be jogorvoslati kérelmét, amely D.379/2002. szám alatt került iktatásra. A Döntõbizottság a jogorvoslati eljárásokat D.374/2002. szám alatt egyesítette.<br>
Mindkét kérelmezõ írásbeli és szóbeli nyilatkozatában ajánlatkérõ ajánlati felhívásának a megsemmisítését és ideiglenes intézkedésként a közbeszerzési eljárás felfüggesztését kérte.<br>
Az I. r. kérelmezõ álláspontja szerint a beszerzés tárgya alapján ajánlatkérõ megbízási szerzõdés kötésére kérhetett volna ajánlatot. A Ptk. 474-483. §-a szabályozza a megbízási szerzõdést. A mûszaki ellenõri tevékenység kifejezetten olyan jellegû tevékenység, amely a megbízásra jellemzõ elemeket foglalja magában. Ezzel szemben a Ptk. 389. §-ában megfogalmazott vállalkozási szerzõdés egy eredménykötelem, amelynek a produkálására köteles a nyertes ajánlattevõ, ez pedig nem várható el a mûszaki ellenõrtõl. Így jogsértõ, hogy ajánlatkérõ a 2. b) pontban és a 3. a) pontban a tevékenység végzésére vállalkozási szerzõdés megkötését írta elõ. E jogsértés miatt az ajánlati dokumentációt már ki sem váltották, mert eredményfelelõsségre nem kívántak szerzõdést kötni.<br>
Kifogásolta a felhívás 16. pontjának 8. és 9. francia bekezdését. Felelõsség-, illetve garanciabiztosítás-kötési kötelezettség a nyertes ajánlattevõvel szemben jogszerûen elõírható. Azonban álláspontja szerint e két szakaszban ajánlatkérõ nem egyértelmûen fogalmazta meg a követelményét, kétszeres biztosítékot kért az egyes ajánlattevõktõl és önmagukban az egyes biztosítékok túlzott mértékûek is. A felelõsségbiztosításra vonatkozó kikötésben nem értelmezhetõ a "biztosítási idõtartam értékben" megfogalmazás és a 100 M Ft-os értékhatár túlzott a mûszaki ellenõri tevékenységre, amely munkának az ellenértéke ennél sokkal kisebb. A garanciabiztosítás vonatkozásában pedig arra hivatkozott, hogy a garancia a kivitelezõket terheli és õket is a jogszabály által meghatározott szavatossági, kötelezõ alkalmassági idõn belül, így nem fogadható el a 10 éves idõtartam feltüntetése.<br>
A II. r. kérelmezõ - az I. r. kérelmezõvel egyezõen - kifogásolta a felhívás fenti 2. b), 3. a) és 16. pontjának 8. és 9. bekezdésében foglaltakat. A II. r. kérelmezõ a 3. a) pontban foglaltakat amiatt is jogsértõnek tartotta, hogy ugyan maga ajánlatkérõ hivatkozott a felhívása 16. pont 7. francia bekezdésében a mûszaki ellenõri tevékenységrõl szóló 158/1997. (IX. 26.) Korm. rendelet 7. § (2) bekezdésére, azonban ezzel ellentétesen mégis meghatározta, hogy a mûszaki ellenõrök végezzék el a kivitelezési munka befejezése után a szomszédos épületek mûszaki állagfelvételét. Álláspontja szerint a mûszaki ellenõri tevékenységet végzõk nem végezhetnek mûszaki állagfelvételt, ezt a vonatkozó jogszabály tiltja és összeférhetetlen is. Hivatkozott arra is, hogy nem egyértelmû a: "mûszaki ellenõrzési tevékenység végzése összesen 6 fõvel" megjelölés mire vonatkozik, mi a beszerzés tárgya, mûszaki ellenõri tevékenység vagy 6 fõ rendelkezésre bocsátása. Utalt arra is, hogy a 6 fõ munkavégzésének idõtartama sem került pontosan meghatározásra.<br>
A II. r. kérelmezõ álláspontja szerint túlzott mértékû a 2 M Ft ajánlati biztosíték meghatározása. A beszerzés tárgyának értéke ugyan hozzávetõlegesen 6 milliárd forint, azonban mûszaki ellenõri tevékenységet kell végezni, így amennyiben visszavonná az ajánlatát, 2 M Ft-ot vesztene el, amely nagyon magas értéknek tekintendõ. Megítélése szerint párszázezer forintos nagyságrendû biztosíték is kielégítené ajánlatkérõ igényét.<br>
A II. r. kérelmezõ álláspontja szerint a felhívás 11. a) pontjában a mûszaki alkalmasság igazolására kért legalább 10 éves szakmai gyakorlat követelménye indokolatlan. Megítélése szerint mindazon személyek, akik megfelelnek a mûszaki ellenõrökkel szemben jogszabályokban támasztott követelményeknek - felsõfokú végzettségûeknél 3 év, középfokú végzettségûeknél 5 év gyakorlat - alkalmasak a munka elvégzésére.<br>
Kifogásolta - a fentiekben idézett - három alkalmatlansági szempontot az alábbi indokokra hivatkozással:<br>
-	A legalább 1 milliárd forintos irodaépület- vagy közintézmény-rekonstrukcióra vonatkozó mûszaki ellenõrzési tevékenységre kiállított referencia túlzott követelmény. Megítélése szerint a mûszaki ellenõröknek a beruházás értékétõl függetlenül ugyanazokat a munkákat kell ugyanolyan gondossággal ellátni. Így akár párszázezer forintos beruházási munkára vonatkozóan kiállított megfelelõ referencia is igazolja az alkalmasságot.<br>
-	Elõadta, hogy indokolatlan a helyi védettségû vagy országos mûemléki védettségi épületre elõírt mûszaki ellenõrzési tevékenységet igazoló referencia követelménye. Megítélése szerint a rekonstrukció tárgyát képezõ épületek olyan jellegûek, amelyeknél a mûszaki ellenõrzési tevékenységet megfelelõen felkészült, általános ismeretekkel rendelkezõ szakemberek is el tudják látni.<br>
-	Túlzott mértékûnek minõsítette a bruttó 3 milliárd forint beruházási értékre vonatkozó mûszaki ellenõrzési tevékenység referenciáját. Ezzel kapcsolatban szintén arra hivatkozott, hogy párszázezer forintos, megfelelõen elvégzett mûszaki ellenõrzési tevékenység is igazolja az ajánlattevõ alkalmasságát a munka elvégzésére.<br>
A II. r. kérelmezõ - az I. r. kérelmezõvel azonos indokkal - kifogásolta a felhívás 16. pontjának 8. és 9. francia bekezdésében elõírt követelményeket.<br>
Mindkét kérelmezõ kifejtette azon véleményét, hogy ajánlatkérõ szigorú feltételei egyrészt jogsértõek, másrészt indokolatlanul szûkítik a potenciális ajánlattevõi kört és egyben jelentõsen megnövelik az ajánlati árat, hiszen annak költsége áthárítódik az árban.<br>
Ajánlatkérõ írásbeli és a tárgyaláson tett szóbeli nyilatkozatában kérte a jogorvoslati kérelmek elutasítását, elsõdlegesen a kérelmezõk ügyfélképességének a hiánya miatt, mert nem igazolták jogos érdekük fennállását, tevékenyégi körük meglétét, amelyet a felhívásában követelményként támasztott és a dokumentációt sem vásárolták meg, amely az ajánlattétel feltétele.<br>
Ajánlatkérõ álláspontja szerint a Kbt. nem tartalmaz elõírásokat a szerzõdés meghatározására, így e körben a Döntõbizottság nem rendelkezik hatáskörrel, emiatt bírósági jogorvoslat kérhetõ. Utalt arra, hogy a szerzõdéseket tartalmuk szerint kell minõsíteni, az erre vonatkozó szabályokat pedig a Ptk. állapítja meg. A Ptk. diszpozitív szabályozást tartalmaz, a kógencia kivételes és típuskényszer sem terheli. A Ptk. megengedõ szabályozása lehetõvé tette a vállalkozási szerzõdés feltüntetését, kógens jogszabályi rendelkezést pedig nem sértett.<br>
Kifejtette, hogy a felhívása 3. a) pontjában a beszerzés tárgyaként a mûszaki ellenõrzési tevékenységet tüntette fel, míg a mennyiséget hat fõben állapította meg. Utalt arra, hogy nem igényelte a hat fõ állandó jelenlétét - dokumentációjában ezt részletesen taglalta -, csak a két fõ építész mûszaki ellenõr állandó rendelkezésre állását írta elõ.<br>
Álláspontja szerint a mûszaki ellenõrzésre vonatkozó jogszabályi rendelkezésekkel nem ütközik az, hogy a kivitelezési tevékenység befejezését követõen a nyertes elvégzi a szomszédos épületek mûszaki állagfelvételét.<br>
Megítélése szerint nem túlzott mértékû a 2 M Ft-os ajánlati biztosíték. Elõadta, hogy közbeszerzési eljárása a korábbi eljárás eredménytelensége miatt már így is húzódik, ugyanakkor a beruházáshoz a Kbt. alapján kötelezõ mûszaki ellenõrt alkalmazni. Jelentõs anyagi kiadásokkal jár új közbeszerzési eljárás lefolytatása és nagy értékû beruházása mûszaki ellenõr nélkül maradása miatt más károkat is szenvedhet. Hivatkozott arra is, hogy csak ideiglenesen tudta biztosítani a mûszaki ellenõrzési feladatok ellátását, azonban ilyen rövid idõszakra történõ beszerzés önmagában is árdrágító jellegû.<br>
Elõadta, hogy a teljesítésbe bevonni kívánt szakemberek vonatkozásában kért 10 év szakmai gyakorlatot és azt, hogy mûszaki ellenõri tevékenység végzésére legyen jogosult. Megítélése szerint ilyen értékû és összetettségû mûszaki ellenõri tevékenység igényel szakmai tapasztalatot, jártasságot és ehhez viszonyítva a 10 éves idõtartam nem minõsíthetõ túlzottnak.<br>
A II. r. kérelmezõ által kifogásolt alkalmatlansági szempontok vonatkozásában pedig az alábbiakra hivatkozott:<br>
-	Beszerzési igénye irodaépületre, irattári épületre vonatkozik, ezért támasztotta referenciájában követelményként, hogy hasonló jellegû irodaépületi, vagy közintézményi rekonstrukción végzett ellenõrzési tevékenységet vár el. Ehhez kötötte értékhatárként az egymilliárd forintos beruházást. Ez eltúlzottnak nem minõsíthetõ, hiszen az épületek együttes értéke közel 12 milliárd forint. A beszerzése 6 milliárd forint, így ennek kisebb hányadára kér referenciát.<br>
-	Elõadta, hogy a Fiumei úti irodaépület-együttes helyi védettséget élvez, továbbá olyan jellegû toronyrésze is van, amely miatt felújítását követõen a világörökség részévé is válhat. Így alappal támasztotta követelményként, hogy olyan mûszaki ellenõr végezze a tevékenységet, aki járatos legalább a helyi védettségû épületekre vonatkozó rekonstrukciók ellenõrzésében.<br>
-	Álláspontja szerint - figyelemmel a fentiekben már közölt értékekre, továbbá arra, hogy egy összetett rekonstrukciós feladat ellátása szükséges -, nem minõsíthetõ eltúlzottnak az, hogy minden megkötöttség nélkül bruttó 3 milliárd forint beruházási értékre vonatkozó referenciát kér. Ebben az értékmeghatározásban kifejezõdik a jelentõsége is magának a beszerzésnek.<br>
Elõadta, hogy a 16. pont 8. és 9. francia bekezdésében hivatkozottakra a dokumentációjában részletesen kitért.<br>
A 8. francia bekezdés alapján azt várta el az ajánlattevõktõl, hogy mint szervezet rendelkezzenek 1 évre vonatkozóan 100 M Ft-os felelõsségbiztosítással. E biztosításnak tehát nem a konkrét munkára kellett vonatkoznia. A "biztosítási idõtartam érték" egy biztosítási szakkifejezés és ennek alapján a szerzõdés idõtartama alatt kell fennállnia a nyertes ajánlattevõnek egy évre vonatkozóan százmillió forintos értékû biztosításának. Utalt arra, hogy az ajánlattétel szakaszában a dokumentációban csak szándéknyilatkozatot kért az ajánlattevõktõl.<br>
Elõadta, hogy mind a kivitelezõt, mind a mûszaki ellenõrt a jogszabályokban és a megkötendõ szerzõdésekben meghatározott felelõsség, szavatosság, jótállás terheli. A felhívása 16. pontja 9. francia bekezdésében a garanciabiztosítás tartalma ennek megfelelõ lett volna és mint biztosítás nyújtott volna számára biztosítékot.<br>
Bejelentette, hogy a 2002. július 8-i ajánlattételi határidõre ajánlatot nyújtott be az OVIBER Kft., a FÕBER Rt. és a Csíky és Társa Kkt. Hiánypótlást rendelt el, és az eredményhirdetés idõpontját 2002. július 17-ére halasztotta.<br>
Az I. r. és a II. r. kérelmezõ elõadta, hogy rendelkeznek ügyfélképességgel, jogos érdekük alátámasztására csatolták a cégkivonatukat, mely tartalmazza a szükséges tevékenységi kört.<br>
Egyéb érdekeltként a CÉH Rt. észrevételében támogatta a jogorvoslati kérelmeknek történõ helytadást. Megítélése szerint is túlzott mértékû az ajánlati biztosíték összege és indokolatlanok a felelõsség-, illetve a garanciabiztosítással szemben meghatározott követelmények. Utalt arra is, hogy nem egyértelmû a beszerzés tárgyának és mennyiségének a meghatározása, illetve a ténylegesen szükséges létszám csak a feladat pontos ismeretében határozható meg.<br>
A FÕBER Rt. tárgyaláson tett észrevételében szintén kifogásolta a felelõsség-, illetve garanciabiztosítás mértékét, nyilatkozott továbbá ajánlatkérõ dokumentációjára, illetve az abban támasztott követelményekre, valamint a közbeszerzési eljárás eddigi lefolytatására vonatkozóan.<br>
A Döntõbizottság elsõdlegesen az I. és a II. r. kérelmezõ ügyfélképességét vizsgálta, és az alábbi indokok alapján megállapította, hogy a kérelmezõk jogosultak a jogorvoslati kérelem benyújtására.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése értelmében a kérelmet az ajánlatkérõ, az ajánlattevõ, vagy az olyan egyéb érdekelt (a továbbiakban: kérelmezõ) nyújthatja be, akinek jogát, vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Az I. r. és a II. r. kérelmezõ az eljárás során becsatolta cégkivonatát, amelynek alapján a Döntõbizottság megállapította, hogy az tartalmazza a vonatkozó tevékenységi kör megjelölést, így annak végzésére jogosultak. Ennek alapján mindkét kérelmezõ potenciális ajánlattevõnek minõsül, így a felhívás rendelkezései, tartalma vonatkozásában jogi érdekük fennáll. A dokumentáció megvásárlása az ajánlattétel feltétele, így az a kérelmezõk vonatkozásában követelményként nem támasztható.<br>
A Döntõbizottság ezt követõen a kérelmezõk jogorvoslati kérelmét pontonként vizsgálta és alábbi indokokra tekintettel megállapította, hogy azok alaptalanok.<br>
A Döntõbizottság e vizsgálat során tekintettel volt arra, hogy a Kbt. szabályozásában az ajánlatkérõ követelményeit az ajánlati felhívásában és a dokumentációjában határozza meg [Kbt. 33. § (1) bekezdése, 37. § (1) bekezdése]. Jelen esetben a kérelmezõk az ajánlati felhívás egyes részeit sérelmezték, ugyanakkor ajánlatkérõ jogosult a Kbt. 37. § (1) bekezdése alapján a részletes szerzõdési feltételeit a dokumentációban meghatározni. Így a Döntõbizottság megítélése szerint nem követ el jogsértést az ajánlatkérõ abban az esetben, ha a részletes szerzõdési feltételeit a Kbt. 37. § (1) bekezdése alapján a dokumentációja tartalmazza.<br>
A Döntõbizottság a jogorvoslati kérelmek alapján csak ajánlatkérõ ajánlati felhívását vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése értelmében az ajánlati felhívás tartalmát a 2. sz. mellékletben meghatározott minta szerint kell összeállítani.<br>
E minta 2. b) pontja tartalmazza: "a szerzõdés meghatározása, amire ajánlatot kérnek".<br>
E rendelkezésen kívül a Kbt. nem tartalmaz elõírást arra vonatkozóan, hogy az ajánlatkérõt milyen kötelezettség terheli a szerzõdés meghatározása tekintetében. A Kbt. szabályozásában már magának az eljárást lezáró szerzõdésnek a megítélése is kívül esik a Döntõbizottság hatáskörén.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg a Döntõbizottság hatáskörével kapcsolatos szabályokat. Ezek az alábbiak:<br>
"a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása."<br>
E szabályozásból megállapítható, hogy a szerzõdés meghatározása ugyan feltüntetésre kerül a mellékletben, azonban miután a Kbt. szabályozást nem tartalmaz e vonatkozásban, a Döntõbizottság elõtt nem támadható meg.<br>
Ezen indokokra tekintettel a Döntõbizottság a felhívás 2. b) pontját, illetõleg ugyanezen okból 3. a) pontját sérelmezõ kérelmi részek elbírálására nem rendelkezik hatáskörrel. E körben arra is felhívja a Döntõbizottság az ajánlattevõk figyelmét, hogy a szerzõdés minõsítése annak tartalma alapján történhet és jelen esetben a szerzõdéses feltételeket az ajánlati dokumentáció tartalmazza.<br>
Az ajánlati felhívás 3. a) pontja<br>
A Döntõbizottság álláspontja szerint a felhívás e pontjának megfogalmazása és többi rendelkezéseinek összevetése alapján egyértelmûen levonható az a következtetés, hogy ajánlatkérõ beszerzési igénye, a beszerzés tárgya a mûszaki ellenõri tevékenységre vonatkozik. Ezzel szemben határozta meg a követelményeit, feltételeit, elõírásait.<br>
A Kbt. szabályozása alapján ajánlatkérõ jogosult a beszerzés mennyiségét is meghatározni. Valóban nem tipikus e tekintetben annak elõírása, hogy a tevékenység végzését hány személytõl várja el, de a Kbt. rendelkezéseibe nem ütközik a hat fõ meghatározása, így jogsértés e vonatkozásban nem állapítható meg.<br>
A Döntõbizottság megállapította, hogy ajánlatkérõ két beszerzési igényét kacsolta össze, a mûszaki ellenõri tevékenység végzését, továbbá a szomszédos épületre a kivitelezés utáni mûszaki állagfelvétel elkészítését.<br>
A Döntõbizottság áttekintette az építési mûszaki ellenõri tevékenységrõl szóló 158/1997. (IX. 26.) Korm. rendelet szabályozását. Ezen rendelet egyrészt meghatározza a kötelezõen elvégzendõ feladatokat és az ezzel szembeni követelményeket, továbbá - különösen a II. r. kérelmezõ által hivatkozott 7. § (2) bekezdésében - a tilalmakat is a mûszaki ellenõr személyével, illetõleg tevékenységevel kapcsolatban. A Döntõbizottság álláspontja szerint az, hogy a Korm. rendelet 2. § (3) bekezdésében - amely nem taxatív felsorolás - nem tüntették fel az állagfelmérési munkákat, nem jelenti azt, hogy ilyen munkák végzésére a mûszaki ellenõri minõsítéssel rendelkezõ szakembereket foglalkoztató szervezetek nem jogosultak. Releváns e tevékenység végzése vonatkozásában az, hogy fennáll-e valamilyen tiltó rendelkezés. A Döntõbizottság áttekintette a felhívás e részét és megállapította, hogy a mûszaki ellenõröknek munkájukat a kivitelezési feladattal nem érintett szomszédos épület vonatkozásában kell végezniük, így a 7. § (2) bekezdésében meghatározott tilalmak nem állnak fenn, továbbá az egyéb korlátozó rendelkezések betartására kifejezetten fel is hívta ajánlatkérõ a figyelmet. Így a Döntõbizottság megítélése szerint nincs jogi akadálya annak, hogy ajánlatkérõ egy beszerzési eljáráson belül igényelje a szomszédos épületek állagfelmérési munkáinak az elvégzését.<br>
Ajánlatkérõ a 3. a) pontban kifejezetten megjelölte, hogy "a vállalkozási szerzõdésben meghatározott adószakban" kéri a hat fõ rendelkezésre bocsátását és mûszaki ellenõri, illetve egyéb tevékenységének végzését. Tekintettel arra, hogy ajánlatkérõ e szerzõdéses feltételét a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése alapján jogosult a dokumentációjában meghatározni, így a Döntõbizottság a felhívás jogszerûtlenségére e körben nem tudott következtetést levonni.<br>
Az ajánlati biztosíték összegszerûsége<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése alapján jogosult dönteni arról, hogy az ajánlattételt biztosítékhoz köti. A Kbt. 41. § (2) bekezdése alapján a biztosítékadás történhet bankszámlára történõ befizetéssel vagy bankgarancia biztosításával. Ajánlatkérõ mind a két teljesítési módot lehetõvé tette felhívása 8. b) pontjában.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(3) és (4) bekezdése az alábbiakat mondja ki:<br>
"(3) A biztosíték értékét az ajánlattevõk esélyegyenlõségének biztosítása mellett, a felek ajánlati kötöttségének a (4) bekezdés szerinti megsértése esetén az ajánlatkérõnél az ajánlatnak az ajánlati kötöttség ideje alatti visszavonása vagy a szerzõdésnek az ajánlattevõ érdekkörében felmerült okból történõ meghiúsulása miatt elõreláthatólag felmerülõ veszteség mértékére tekintettel kell megállapítani.<br>
(4) Ha az ajánlattevõ az ajánlati kötöttségének ideje alatt ajánlatát visszavonja, vagy a szerzõdés megkötése érdekkörében felmerült okból hiúsul meg, a biztosítékot elveszti, és az az ajánlatkérõt illeti meg."<br>
A Kbt. idézett rendelkezéseibõl megállapítható, hogy az ajánlati biztosíték funkciója ajánlatkérõk számára az ajánlattevõket terhelõ ajánlati kötöttség biztosítása és átalányfedezetet, átalány kárösszeg nyújtása arra az esetre, ha az ajánlattevõ megsérti az ajánlati kötöttséget. Erre tekintettel mondja ki a törvény, hogy irányadó az elõre láthatólag felmerülõ veszteség mértéke az ajánlati biztosíték összegének a megítélésében.<br>
A Döntõbizottság álláspontja szerint jelen beszerzés esetében a 2 M Ft nem tekinthetõ túlzott mértékûnek. A közbeszerzési eljárási iratokból megállapítható, hogy ajánlatkérõ jelenleg - tõle független okok miatt - kénytelen mûszaki ellenõri tevékenységet ideiglenesen biztosítani. Ismételten meghiúsult eljárás esetében újabb idõszakra lenne kénytelen ideiglenesen és többletköltségekkel megoldani a mûszaki ellenõri tevékenység végzését. Figyelembe kell venni e körben azt is, hogy jelentõs értékû beruházás vonatkozásában terheli ajánlatkérõt a mûszaki ellenõrzés végzésének kötelezettsége, ennek elmaradása miatt felelõsség is terheli, de ez egyben a nem szerzõdésszerû teljesítés kockázatát is növeli. Újabb közbeszerzési eljárás lefolytatása további kiadásokkal, költségekkel jár. E tényezõket összességében értékelve a Döntõbizottság megítélése szerint a megállapított 2 M Ft-os biztosíték összeg megfelel a Kbt.-ben támasztott követelményeknek.<br>
A II. r. kérelmezõ - a fentiekben ismertetettek szerint - kifogásolta ajánlatkérõnek a mûszaki alkalmasság igazolásával kapcsolatban támasztott követelményét és egyes alkalmatlansági szempontokat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)-(3) bekezdése teszi lehetõvé ajánlatkérõ számára, hogy az ott meghatározott keretek között megállapítsa a pénzügyi, gazdasági és mûszaki alkalmasság igazolásával kapcsolatos követelményeit. A Kbt. 44. § (6) bekezdése alapján jogosult ajánlatkérõ meghatározni az alkalmatlansági szempontokat. E rendelkezések ajánlatkérõ számára relatíve széles döntési jogkört biztosítanak, amelynek korlátját a Kbt. 44. § (7) bekezdésében maga a jogalkotó határozta meg. Ez pedig az alábbi:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottságnak a Kbt. fentiekben idézett szakasza alapján abban a kérdésben kellett állást foglalnia, hogy az ajánlatkérõ által támasztott alkalmassági követelmények, a beszerzés becsült értékére is figyelemmel a szerzõdés teljesítéséhez szükséges mértékûek-e.<br>
A Döntõbizottság az egyes követelmények vonatkozásában az alábbiakra tekintettel állapította meg, hogy megfelelnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése rendelkezéseinek:<br>
-	10 éves szakmai gyakorlat követelménye<br>
A 158/1997. (IX. 26.) Korm. rendelet részletesen szabályozza az építési mûszaki ellenõrzési tevékenység végzésére jogosultság megszerzéséhez szükséges jogszabályi feltételeket. Ezen jogszabályi feltételeknek való megfelelés azonban nem zárja ki azt, hogy ajánlatkérõ ne támaszthatna további követelményeket a mûszaki ellenõrrel szemben. Ugyanis csak a mûszaki ellenõri tevékenység végzésére való jogosultság megszerzését köti a Korm. rendelet az ott megjelölt idõtartamú szakmai gyakorlathoz. A közbeszerzési eljárásban azonban ajánlatkérõnek a Kbt. fentiekben idézett rendelkezései alapján arra van felhatalmazása, hogy meghatározza a konkrét szerzõdés teljesítésére való alkalmasság feltételeit. Jelen esetben ajánlatkérõ a jogszabályi minimumfeltételhez képest többlet szakmai gyakorlati idõt írt elõ. Ezen elõírás megtétele tehát önmagában jogsértõnek nem tekinthetõ. Az képezheti csak vizsgálat tárgyát, hogy ajánlatkérõ nem lépte-e túl a Kbt. 44. § (7) bekezdésében meghatározott kereteket. Jelen esetben megállapítható, hogy egy nagy kiterjedésû és értékû épületegyüttes, komplett rekonstrukciója során összetett mûszaki ellenõri feladatokat kell ellátni. Ennek a munkának a megfelelõ szakmai színvonalon való elvégzéséhez a Döntõbizottság álláspontja szerint hoszszabb idõtartamú gyakorlat alatt megszerzett szakmai tapasztalat, jártasság szükséges. Így a 10 éves gyakorlati követelmény támasztása nem haladja meg a Kbt. 44. § (7) bekezdésében meghatározott mértéket.<br>
-	Legalább egymilliárd forintos beruházási érték feletti irodaépületi vagy közintézményi rekonstrukcióra vonatkozó mûszaki ellenõrzési referencia<br>
A Döntõbizottság megállapította, hogy ezen alkalmatlansági szempontnál ajánlatkérõ a beszerzése tárgyának megfelelõen irodaépületre és közintézményre szûkítetten határozta meg a referencia követelményét. Ez összhangban áll a Kbt. fent idézett szabályozásával. Ajánlatkérõ beszerzése 6 milliárd forintos értékû beruházás, ehhez képest ajánlatkérõ egymilliárd forintos beruházást jelölt meg e szempontnál. A Döntõbizottság megítélése szerint nem fogadható el a II. r. kérelmezõ azon hivatkozása, hogy a beszerzési értéknek nincs jelentõsége. A Kbt. 44. § (7) bekezdése kifejezetten elõírja, hogy a beszerzés becsült értékére is tekintettel kell meghatározni, illetõleg minõsíteni ajánlatkérõ elõírásait. A beszerzési érték a feladat nagyságrendjét, bonyolultságát, összetettségét is kifejezi, különösen megállapítható ez ajánlatkérõ beszerzésénél. A Döntõbizottság álláspontja szerint a referenciakövetelmények vizsgálata során lényeges szempont az, hogy csak abban az esetben lehet a referenciából megalapozottan következtetést levonni ajánlattevõk alkalmasságára, ha a referenciával kapcsolatos elõírásokat a beszerzés tárgyának jellemzõi (feladat nagysága, bonyolultsága, értéke, stb.) alapján határozzák meg. Erre tekintettel nem túlzott a 6 milliárdos beszerzéshez képest az egymilliárd forintos referencia támasztása.<br>
-	Helyi védettségû vagy országos mûemléki védettségû épület rekonstrukciójára vonatkozó mûszaki ellenõrzési tevékenység<br>
A Döntõbizottság a közbeszerzési eljárás iratai alapján megállapította, hogy a beszerzési érték jelentõs részét kitevõ Fiumei úti épület helyi védettségû épületnek minõsül, így vonatkoznak rá az ezzel kapcsolatos építésügyi és más hatósági elõírások. Ezenkívül az épület eredeti állapotban történõ helyreállításának szakmai jelentõségét maga ajánlatkérõ is bemutatta. A Döntõbizottság álláspontja szerint védettséget élvezõ épület esetében nem minõsíthetõ szükségtelennek olyan feltétel támasztása, amely elvárja, hogy az e területen munkát végzõk rendelkezzenek szakmai tapasztalatokkal ilyen tevékenységet illetõen. Ezt igazolja a referencia, amely ebben az esetben érték megjelölése nélkül került elõírásra. Ajánlatkérõ követelménye tehát megfelel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésének.<br>
-	Bruttó 3 milliárd forintos beruházási értékre vonatkozó referencia<br>
A Döntõbizottság ezen alkalmatlansági szempont vonatkozásában megállapította, hogy ajánlatkérõ a jelenlegi kiemelkedõen magas, többmilliárdos beszerzési értékéhez valamilyen fokban arányban álló, az ajánlattevõ részérõl megfelelõ teljesítés igazolását kérte. Az elvégzett munkák utáni referencia azt fejezi ki, hogy az adott ajánlattevõ bizonyos típusú feladatokat már megfelelõen elvégzett. Ebbõl következõen a Döntõbizottság megítélése szerint abban az esetben vonható le következtetés egy referenciából a mûszaki alkalmasságra, ha ahhoz hasonló típusú, nagyságrendû, mint az elvégzendõ feladat. Így egy párszáz millió forintos nagyságrendû mûszaki ellenõrzési tevékenységre vonatkozó referenciából - miként hivatkozta a II. r. kérelmezõ - megalapozottan még nem lehet következtetést levonni arra vonatkozóan, hogy többmilliárd forintos értékû munkát is megfelelõ minõségben, mértékben képes elvégezni az adott ajánlattevõ arra is figyelemmel, hogy az õ feladata a mûszaki teljesítések, a számlák megalapozottságának igazolása is. Felelõssége tehát a beruházás pénzügyi ellenõrzésében is jelentkezik. A többmilliárd forintos értékû munka önmagában is kifejezi, hogy az adott feladat nagyobb nagyságrendû, összetettebb, több munka elvégzését jelenti az ajánlattevõ számára. Így a Döntõbizottság megítélése szerint ilyen esetekben nem kifogásolható alappal, hogy ajánlatkérõ nagyobb beszerzési értékre vonatkozó referenciát vár el, a Kbt. maga is elõírja fent idézett rendelkezésében az érték figyelembe vételét. Jelen esetben a 6 milliárd forintos beszerzési értékhez képest ajánlatkérõ 3 milliárd forintot határozott meg. E két érték összevetésébõl arra a következtetésre jutott a Döntõbizottság, hogy a Kbt. 44. § (7) bekezdésében meghatározott mértéket nem haladja meg.<br>
Ajánlati felhívás 16. pont 8. és 9. francia bekezdése érvényes felelõsségbiztosítás és 10 éves idõtartamú garanciabiztosítás.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdése valóban építési beruházás esetében írja elõ felelõsségbiztosítási szerzõdés megkötésének kötelezettségét nyertes ajánlattevõvel szemben. Ugyanakkor a Döntõbizottság álláspontja szerint a Kbt. tiltó rendelkezésének hiányában ajánlatkérõ jogosult más vonatkozásban is felelõsségbiztosítási vagy más biztosítási kötelezettség elõírására, természetesen a Kbt. általános szabályainak a megtartása mellett.<br>
E körben végzett vizsgálat során a Döntõbizottság megállapította, hogy ajánlatkérõ mindkét biztosítás vonatkozásában csak a leendõ nyertes ajánlattevõkkel szemben támasztotta ezt a feltételt. Az ajánlattételi szakaszban az ajánlattevõknek erre vonatkozóan csak szándéknyilatkozatot kellett tenniük. Jelen feltétel nem alkalmassági feltétel, ezt ajánlatkérõ szerzõdési feltételként határozta meg. Így a Döntõbizottságnak a kérdésben kellett állást foglalni, hogy a Kbt. általános rendelkezéseit sértik-e e szakaszok, adott esetben a Kbt. 24. §-ában meghatározott alapelveket, illetõleg a Kbt. 33. § (1) bekezdésében meghatározza azt a követelményt, hogy az ajánlattevõk egyenlõ eséllyel megfelelõ ajánlatot tehessenek. Az egyenlõ esély biztosításának kötelezettsége azonban nem támasztja ajánlatkérõvel szemben azt a követelményt, hogy ne igényelhesse a szerzõdés teljesítésének biztosítékául a számára szükséges mértékû garanciákat. Jelen esetben a többmilliárd forintos beruházási értékre vonatkozik a mûszaki ellenõri tevékenység. Így ennek megfelelõ teljesítése biztosítékául felelõsségbiztosítási és garanciabiztosítási kötelezettség támasztása elfogadható az esélyegyenlõség elvének sérelme nélkül. Az értékek vonatkozásában összevetve a beszerzési értéket a 6 milliárd forintot és a 100 millió forintos felelõsségbiztosítási értéket nem állapítható meg eltúlzottság. Az is megállapítható, hogy a szavatossági, garanciális és egyéb elõírások esetében 10 évig is terjedhet a helytállási kötelezettség. Azt észlelte a Döntõbizottság, hogy ajánlatkérõ a felelõsségbiztosítással és a garancia biztosításával kapcsolatos részletes követelményeit nem határozta meg a felhívásában. Ezen alapvetõ információk meghatározása vonatkozásában pedig a fenti indokokra tekintettel a Döntõbizottság nem észlelt jogsértést. A részletes szabályozás elmaradása vonatkozásában pedig arra tekintettel mellõzte a Döntõbizottság a jogsértés kimondását, mert a Kbt. 37. § (1) bekezdése lehetõvé teszi ajánlatkérõ számára, hogy a dokumentációjában határozza meg azoka<br>
t, amennyiben pedig még így sem közérthetõek a feltételei, az ajánlattevõk kérdéseket is feltehetnek.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva a Kbt. 88. § (1) bekezdés a) pontja alapján utasította el a jogorvoslati kérelmeket.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A Döntõbizottság a jogorvoslati eljárás során ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. július 17.<br>
<br>
	Dr. Nagy Gizella s. k.,	Kalmárné Diósy Ildikó s. k.,<br>
	közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>