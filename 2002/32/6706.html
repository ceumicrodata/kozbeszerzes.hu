<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6706)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.293/14/2002.<br>
<br>
Tárgy: az ÉPKER Kft. jogorvoslati kérelme Tiszaszalka Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ÉPKER Kft. (4400 Nyíregyháza, Szegfû u. 75., képviseli: dr. Fehér Tibor ügyvéd, 1027 Budapest, Fõ u. 62-64. III. 4., továbbiakban: kérelmezõ) jogorvoslati kérelmének, amelyet Tiszaszalka Község Önkormányzata (4831 Tiszaszalka, Bajcsy-Zsilinszky út 2., a továbbiakban: ajánlatkérõ) "Tiszaszalka községben iskolaépítés 7 tanteremmel, 2 szaktanteremmel, 4 szertárral, 1 igazgatói és tanári szobával, kazánház, raktár és közlekedõ-, kiszolgálóegységekkel. Földszint, I. emelet, 1151 m2 nettó alapterülettel, meglévõ épületrész felújításával" tárgyú közbeszerzési eljárása ellen nyújtott be, helyt ad és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 59. § (1) bekezdését, ezért ajánlatkérõvel szemben 3 000 000 Ft, azaz hárommillió forint bírságot szab ki.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozati alapján a következõ tényállást állapította meg.<br>
Az ajánlatkérõ 2002. február 27-én a Közbeszerzési Értesítõ 9. számában ajánlati felhívást tett közzé nyílt eljárás lefolytatására. A beszerzés tárgya: Tiszaszalka községben iskolaépítés 7 tanteremmel, 2 szaktanteremmel, 4 szertárral, 1 igazgatói és tanári szobával, kazánház, raktár és kiszolgálóegységekkel. Földszint, I. emelet 1151 m2 nettó alapterülettel, meglévõ épületrész felújításával a tervdokumentáció szerint volt.<br>
Az ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasság igazolására kért adatokat és tényeket.<br>
A 11. a) pont második bekezdésében elõírta, hogy az ajánlattevõ elõzõ, 3 évre vonatkozó mérlegét (1998, 1999, 2000) könyvvizsgálói záradékkal ellátva csatolja be.<br>
A harmadik bekezdésben az elõzõ 2 évrõl szóló építés teljes forgalmát kérte bemutatni, a negyedik bekezdésben a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) a), b), c) pontjai szerint kérte a mûszaki alkalmasság igazolását.<br>
Az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjait határozta meg az ajánlatkérõ, a második és harmadik bekezdés a következõket tartalmazta:<br>
-	az ajánlati felhívás a 3. a) pontjában foglaltaknak megfelelõ nagyságrendû és mûszaki tartalmú referenciamunkát bemutatni nem tud, az utóbbi 3 évben legalább két, 100 M Ft-ot meghaladó, leinformálható magasépítési munkát nem végzett. Írásos nyilatkozat referencialevél csatolásával (cím, ellenszolgáltatás összege, teljesítés idõpontja, átfutási ideje),<br>
-	2000. évi mérlegadatok alapján gazdálkodásának eredménye negatív.<br>
A felhívás 13. pontjában az ajánlatkérõ megjelölte, hogy az összességében legelõnyösebb ajánlat szempontja szerint fogja az ajánlatokat elbírálni, melyhez meghatározta az értékelési részszempontokat, azok súlyszámát.<br>
Az ajánlati felhívás 16. pontja nyolcadik bekezdésében rögzítette az ajánlatkérõ, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § alapján kért igazolások és nyilatkozatok, valamint formai hiányosságok pótlására a pályázat beadási határidejét követõ 6. munkanap 10.00 óráig van lehetõség.<br>
Az ajánlatkérõ ajánlati dokumentációt bocsátott az ajánlattevõk rendelkezésére, melyben meghatározta a részletes ajánlati feltételeket és az ajánlat pontos mûszaki tartalmát.<br>
Helyszíni konzultációra 2002. március 18-án került sor, melyen mûszaki jellegû kérdések merültek fel.<br>
Az ajánlatkérõ 2002. április 17-én, a Közbeszerzési Értesítõ 16. számában módosította a felhívását, új ajánlattételi határidõt megjelölve.<br>
A módosított ajánlattételi határidõre, 2002. április 29-ig két ajánlat érkezett, ajánlatot nyújtott be a kérelmezõ és a ME-SI-KER Kft. Az ajánlatok bontásakor az ajánlatkérõ felhívta az ajánlattevõk figyelmét az ajánlati felhívásban biztosított hiánypótlási lehetõségre.<br>
Az ajánlatkérõ a ME-SI-KER Kft.-hez kérdést intézett az ajánlata teljeskörûségét illetõen, amely megválaszolásra került. Hiánypótlás nem történt. Az ajánlatokat bizottság értékelte, mindkét ajánlatot érvényesnek, mindkét ajánlattevõt alkalmasnak minõsítette, elkészítette az ajánlatok részszempontonkénti értékelését, és a ME-SIKER Kft. ajánlatát javasolta nyertesnek hirdetni. Az eljárást lezáró döntést - a bizottsági elõterjesztésnek megfelelõ tartalommal - az ajánlatkérõ képviselõ-testület hozta meg.<br>
Az eredményhirdetésre 2002. május 14-én került sor.<br>
Az ajánlatkérõ 2002. május 28-án megkötötte a szerzõdést a nyertes ajánlattevõvel, amely szerint a ME-SI-KER Kft. által vállalt nettó átalányár 130 613 415 Ft.<br>
Kérelmezõ 2002. május 24-én nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson pontosított. Kérelmében az eljárást lezáró döntést sérelmezte. Kérte a döntés megsemmisítését, jogsértés megállapítását, ideiglenes intézkedésként a szerzõdéskötés megtiltását. Kérelme indokául elõadta, hogy álláspontja szerint ajánlatkérõnek a ME-SI-KER Kft. ajánlatát érvénytelennek vagy a ME-SI-KER Kft.-t alkalmatlannak kellett volna nyilvánítani. Álláspontját a ME-SI-KER Kft. cégbíróságtól beszerzett mérlegbeszámolóira alapította. Elõadta, hogy a ME-SIKER Kft. által benyújtott kiegészítõ mellékletekbõl nem derül ki az építõipari tevékenységbõl származó árbevétel nagysága, így nem állapítható meg az ajánlati felhívásban elõírt két, 100 M forintot meghaladó, leinformálható magasépítési munka elvégzése egzakt módon. A ME-SI-KER Kft. által a cégbírósághoz benyújtott, könyvvizsgálói záradékkal ellátott mérleg adatai szerint a 2000. évi gazdálkodása veszteséges volt, a módosított, pozitív eredményt tartalmazó beszámoló viszont nincs ellátva könyvvizsgálói záradékkal, így a ME-SI-KER Kft.-nek nincs könyvvizsgálói záradékkal ellátott mérlege a 2000. évrõl. Mellékelte a kérelméhez a ME-SI-KER Kft.-nek a cégbírósághoz benyújtott 1998., 1999. és 2000. évi beszámolóját.<br>
A Döntõbizottság 2002. május 30-án indította meg a jogorvoslati eljárást, miután a kérelmezõ a Döntõbizottság hiánypótlási felhívásában foglaltaknak eleget tett.<br>
Az ajánlatkérõ érdemi észrevételében elõadta, hogy álláspontja szerint a kérelem megalapozatlan, mert a nyertesnek hirdetett ajánlatban a megkívánt referenciák csatolásra kerültek. Meghatározta a figyelembe vehetõ referenciákat az Ajak Nagyközség Önkormányzatától és a Szatmár Hotel Mátészalkától származó referencialevelek alapján. A gazdálkodási adatokat tartalmazó táblázatból megállapítható, hogy a cég árbevétele teljes mértékben magasépítési munkából származik. A negatív mérleggel kapcsolatban elõadta, hogy a nyertes ajánlatban a könyvvizsgálói záradék figyelembevételével a taggyûlésen elfogadott módosított eredményt, a 996 E Ft,-t vették figyelembe, melyért ajánlattevõ tartozik felelõséggel. A kiírás nem írta elõ a mérlegnek a cégbírósághoz, illetve az APEH-hoz benyújtottal való egyezõséget.<br>
Egyéb érdekeltként a ME-SI-KER Kft. tett nyilatkozatot, amely szerint a 2000. évi eredménykimutatás feldolgozásánál könyvelési hibák adódtak, amelyek a leadott negatív eredménynél nem kerültek figyelembevételre. Ezek egy részére a könyvvizsgálói záradék is kitért. A számszaki adatokhoz kapcsolódó önellenõrzés pozitív értéket eredményezett. Ezen adatok alapján azonban a módosított mérleg és záradék nem került leadásra.<br>
A kérelmezõ kérelme szerint a ME-SI-KER Kft. ajánlata érvénytelen, illetve a ME-SIKER Kft. alkalmatlan a szerzõdés teljesítésére. A Döntõbizottságnak a kérelem alapján elsõdlegesen azt kellett vizsgálnia, hogy a ME-SI-KER Kft. ajánlata érvényes-e.<br>
A Döntõbizottság megállapította, hogy a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ az ajánlati felhívásban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése alapján határozza meg azt, hogy az ajánlattevõktõl az alkalmasság igazolására vonatkozóan milyen adatok, tények közlését, milyen dokumentumok csatolását kéri. Ennek az a célja, hogy ezen iratok, adatok alapján vizsgálja meg az ajánlatkérõ az ajánlattevõk alkalmasságát. Amennyiben valamely kért igazolást, adatot, iratot az ajánlat nem tartalmazza, azaz az ajánlat nem felel meg a felhívásban foglaltaknak, az ajánlatkérõ nem tudja az alkalmasság vizsgálatát elvégezni. Az ajánlatkérõ a Kbt. 26. § (2) bekezdés második mondata alapján az ajánlati felhívásában foglaltakhoz kötve van, az ajánlatok vizsgálata során nem tekinthet el a felhívásban általa elõírtaktól.<br>
A Döntõbizottság megállapította, hogy az ajánlatkérõ az ajánlati felhívás 11. a) pontja második bekezdésében elõírta, hogy az ajánlattevõ elõzõ 3 évre vonatkozó mérlegét (1998, 1999, 2000) könyvvizsgálói záradékkal ellátva csatolja be.<br>
A ME-SI-KER Kft. ajánlatában csatolta az 1998. évre vonatkozóan a 2000. május 31-én kelt 1998. évi mérleg módosítása egyszerûsített éves beszámoló címû anyagot. Ehhez kapcsolódóan az 1998. évre vonatkozó beszámolóhoz nem került csatolásra könyvvizsgálói jelentés, záradék, mivel ahhoz záradék nem készült a ME-SI-KER Kft. nyilatkozata szerint. A záradékot erre az évre vonatkozóan ajánlatkérõ nem hiányolta, ezt a kérelmezõ sem kifogásolta. Az 1999. évre vonatkozóan az 1999. évi egyszerûsített éves beszámoló került csatolásra, a könyvvizsgáló a beszámoló felülvizsgálatáról "könyvvizsgálói záradék"-ot készített, ez is szerepelt az ajánlatban. A 2000. évre vonatkozóan -3 259 E Ft eredményt (veszteség) tartalmazó, 2001. május 15-én készített beszámoló került becsatolásra. Az ehhez kapcsolódó, 2001. május 26-i "független könyvvizsgálói jelentés" tartalmaz könyvvizsgálói megállapításokat és módosítandó tételeket határoz meg. Szerepel még az ajánlatban egy jegyzõkönyv a MESI-KER Kft. 2001. június 30-i taggyûlésérõl, amely szerint a 2000. évi beszámolóhoz az ügyvezetõ könyvelési alapokon nyugvó kiegészítéseket tett, ezek a beszámoló egyes tételeit módosították. A tagok a módosításokkal, kiegészítésekkel együtt a beszámolót elfogadták, ennek alapján a társaság 2000. évi eredménye 996 E Ft.<br>
Ezen taggyûlési döntés alapján, a módosított adatokkal nincs tudómásunk újabb beszámoló, mérleg, arra vonatkozó könyvvizsgálói jelentés, záradék elkészítésérõl, ilyen dokumentum nem került becsatolásra, nem található az ajánlatban sem.<br>
A számvitelrõl szóló 2000. évi C. törvény 4. § (1) bekezdése szerint a gazdálkodó mûködésérõl, vagyoni, pénzügyi és jövedelmi helyzetérõl az üzleti év könyveinek zárását követõen, e törvényben meghatározott könyvvezetéssel alátámasztott beszámolót köteles - magyar nyelven - készíteni.<br>
E törvény 19. § (1) bekezdése szerint az éves beszámoló mérlegbõl, eredménykimutásból és kiegészítõ mellékletbõl áll.<br>
A gazdasági társaságokról szóló 1997. évi CXLIV. törvény 150. § (1) bekezdése értelmében a taggyûlés a korlátolt felelõsségû társaság legfõbb szerve, e szakasz (2) bekezdés a) pontja szerint a taggyûlés kizárólagos hatáskörébe tartozik a számviteli törvény szerinti beszámoló elfogadása, ideértve az adózott eredmény felhasználására vonatkozó döntést.<br>
A számvitelrõl szóló 2000. évi C. törvény 155. § (1) bekezdése szerint a könyvvizsgálat célja annak megállapítása, hogy a vállalkozó által az üzleti évrõl készített éves beszámoló, egyszerûsített éves beszámoló, továbbá az összevont (konszolidált) éves beszámoló e törvény elõírásai szerint készült, és ennek megfelelõen megbízható és valós képet ad a vállalkozó (a konszolidálásba bevont vállalkozások együttes) vagyoni és pénzügyi helyzetérõl, a mûködés eredményérõl.<br>
E törvény 156. § (1) bekezdése szerint a vállalkozótól független könyvvizsgáló feladata az éves beszámoló, az egyszerûsített éves beszámoló valódiságának és szabályszerûségének (a mérleg, az eredménykimutatás, a kiegészítõ melléklet) felülvizsgálata, e törvény és a létesítõ okirat elõírásai betartásának ellenõrzése, és ennek alapján az éves beszámolóról, az egyszerûsített éves beszámolóról a könyvvizsgáló állásfoglalását tükrözõ vélemény kialakítása, a beszámoló záradékkal való ellátása (záradékolása).<br>
A számvitelrõl szóló 2000. évi C. törvény 156. § (4) bekezdése szerint a könyvvizsgáló az éves beszámoló, az egyszerûsített éves beszámoló, az összevont (konszolidált) éves beszámoló felülvizsgálatáról - a könyvvizsgálói záradékot vagy a záradék megadásának elutasítását is tartalmazó - írásbeli könyvvizsgálói jelentést köteles készíteni és azt megbízójának átadni.<br>
A számvitelrõl szóló 2000. évi C. törvény 158. § (6) bekezdése szerint, amennyiben a közgyûlés, a taggyûlés az elõterjesztett éves beszámoló, egyszerûsített éves beszámoló, összevont (konszolidált) éves beszámoló adatait megváltoztatja, vagy olyan információ jutott a könyvvizsgáló tudomására, amely mellett a közgyûlést, a taggyûlést megelõzõen adott könyvvizsgálói záradék már nem tükrözi a valós helyzetet, a könyvvizsgálónak a letétbe helyezésre, a közzétételre kerülõ éves beszámolóhoz, egyszerûsített éves beszámolóhoz, összevont (konszolidált) éves beszámolóhoz a valóságnak megfelelõ könyvvizsgálói záradékot kell - még a letétbe helyezést, a közzétételt megelõzõen - készítenie.<br>
Az ajánlatkérõ az ajánlati felhívásban a mérleg csatolásával kapcsolatban azt a követelményt is elõírta, hogy annak könyvvizsgálói záradékkal ellátottnak kell lennie. Ezzel nyilvánvalóan azt kívánta biztosítani, hogy az általa vizsgált gazdálkodási adatok hitelesek, illetve valósak legyenek.<br>
A Döntõbizottság álláspontja szerint a ME-SI-KER Kft. által benyújtott, a társaság 2000. évi gazdálkodásával kapcsolatos dokumentumok nem tekinthetõk könyvvizsgálói záradékkal ellátott mérlegnek, annak ellenére, hogy a becsatolt, negatív eredményt tartalmazó beszámolóhoz készült könyvvizsgálói jelentés.<br>
A ME-SI-KER Kft. taggyûlése ugyanis a könyvvizsgálói záradékkal ellátott beszámolót - részben a könyvvizsgálói jelentésben foglaltak szerint módosította, azaz nem a záradékkal ellátott becsatolt, hanem a taggyûlés által a módosított adatokkal elfogadott beszámoló, mérleg tekintendõ a ME-SI-KER Kft. tényleges 2000. évi gazdálkodási adatainak. Ezen beszámoló, mérleg adataival új mérleg, illetve annak felülvizsgálatáról új könyvvizsgálói jelentés, záradék nem került csatolásra, tehát a módosított gazdálkodási mutatókat nem lehet könyvvizsgáló által hitelesítettnek tekinteni.<br>
Nem fogadható el az ajánlatkérõ álláspontja, miszerint a ME-SI-KER Kft. által becsatolt dokumentumokat elfogadta, ezek alapján vizsgálta az alkalmasságát. Az ajánlatkérõ ugyanis az alkalmasság igazolására írta elõ a könyvvizsgálói záradékkal ellátott mérlegek csatolását, a mérlegadatok közlésére, ismertetésére más dokumentumot nem kért. Az ajánlatkérõ csak a mérleg alapján volt jogosult az alkalmasságot vizsgálni, ezzel kapcsolatban pedig azt az elõírást tette, hogy a mérlegnek könyvvizsgálói záradékkal ellátottnak kell lennie. Ilyen mérleg azonban a 2000. évre vonatkozóan - a fentiekben kifejtettek szerint - a ME-SIKER Kft. ajánlatában nem szerepelt. Más dokumentum - például taggyûlési jegyzõkönyv - alapján az ajánlatkérõ nem volt jogosult az alkalmasság vizsgálatára.<br>
A fentiek alapján a Döntõbizottság megállapította, hogy a ME-SI-KER Kft. ajánlata nem felelt meg az ajánlati felhívásban foglaltaknak, ezért az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Ezen rendelkezésre tekintettel a ME-SI-KER Kft. érvénytelen ajánlata az ajánlatok érdemi elbírálásában már nem vehetett volna részt.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A fenti rendelkezések alapján az érvénytelen ajánlatot - miután az értékelésbe nem vonható be - nem lehet nyertesként megjelölni. Az ajánlatkérõ azonban a ME-SI-KER Kft. érvénytelen ajánlatát értékelte, sõt ezt az ajánlattevõt hirdette ki nyertesként és vele kötötte meg a szerzõdést. Ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 59. § (1) bekezdését.<br>
A Döntõbizottság a kérelemnek a fentiek szerint helyt adott. E jogsértéssel kapcsolatban a kérelmében megjelölt egyéb - a nyertes alkalmatlanságára vonatkozó - indokokat nem vizsgálta, hiszen az ajánlatkérõ értékelését már az érvénytelen ajánlat nyertesként történõ kihirdetése jogsértõvé tette, függetlenül attól, hogy a nyertes egyébként alkalmatlan-e a szerzõdés teljesítésére vagy sem.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontja szerinti, jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001-2002. évi költségvetésérõl szóló 2000. évi CXXXIII. törvény 59. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig egymillió Ft, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja a Döntõbizottság számára bírság kiszabására vonatkozó kötelezettséget állapít meg a jogsértés megállapítására tekintettel mind az ajánlatkérõvel, mind a jogsértésért felelõs természetes személlyel szemben.<br>
Az ajánlatkérõ nyilatkozata és a becsatolt dokumentumok alapján a jogsértõ döntést az ajánlatkérõ képviselõ-testülete hozta meg, így jelent esetben a döntésért felelõs természetes személy bírságolására nem kerülhetett sor.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte.<br>
A Döntõbizottság a közbeszerzés értékének a nyertes ajánlattevõvel megkötött szerzõdésben meghatározott nettó vállalási árat, 130 613 415 Ft-ot tekintette. Ezen érték alapján a kiszabható maximális pénzbírság több, mint 40 000 000 Ft, ezen öszszeg és az egymillió forintos legalacsonyabb összeg között kellett a pénzbírság mértékét megállapítania a Döntõbizottságnak.<br>
A Döntõbizottság a bírság kiszabásánál figyelemmel volt arra, hogy az ajánlatkérõ súlyos jogsértést követett el, amely a közbeszerzési eljárást lezáró érdemi döntésre kihatással volt, a közbeszerzés értéke viszonylag magas és arra is, hogy a szerzõdésnek a jogorvoslati eljárást megelõzõen történt megkötésére, mint objektív körülményre, tekintettel a Döntõbizottság már nem tudta a jogsértést orvosolni a jogsértõ döntés megsemmisítésével. Ezen körülményekre figyelemmel a legalacsonyabb kiszabható bírság mértékét meghaladó bírság kiszabását tartotta indokoltnak.<br>
A maximális kiszabható bírság mértékénél alacsonyabb bírság kiszabását indokolta az, hogy - a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jén hatályba lépett módosítása óta figyelembe vehetõen - az ajánlatkérõ részérõl az e törvénybe ütközõ magatartás megállapítására elõször került sor.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A kérelmezõ lerótta a 150 000 Ft igazgatási szolgáltatási díjat, más költségigénye a jogorvoslati eljárással kapcsolatban nem merült fel. Tekintettel arra, hogy a Döntõbizottság megállapította, hogy az ajánlatkérõ jogsértést követett el, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 5.<br>
<br>
	Dr. Bankó Ágnes s. k.,	Beckné Erdei Beáta s. k.,<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>