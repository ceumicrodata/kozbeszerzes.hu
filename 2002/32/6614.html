<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6614)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.303/13/2002.<br>
<br>
Tárgy: a Gergely Air Kft. jogorvoslati kérelme Dunasziget Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Sári Péter ügyvéd (1136 Budapest, Pannónia u. 5.) által képviselt Gergely Air Kft. (2481 Velence, Nyár u. 13., továbbiakban: kérelmezõ) jogorvoslati kérelmének - melyet Dunasziget Község Önkormányzata (9226 Dunasziget, Sérfenyõ u. 57., továbbiakban: ajánlatkérõ) vegyszeres és biológiai földi gépes és légi úton történõ szúnyoglárvairtás és imágóirtás a Fertõ-tó és Szigetköz körzetben tárgyú közbeszerzési eljárása ellen indított - a Döntõbizottság helyt ad.<br>
Megállapította, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, 59. § (1) bekezdését és 61. § (1) bekezdését. A jogsértések miatt a Döntõbizottság 1 500 000 Ft, azaz egymillióötszázezer forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. március 20-án megjelent számában a rendelkezõ részben megjelölt beszerzésre.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet a felhívás szerint 1-10-ig terjedõ pontszámozással, a következõ bírálati részszempontok és hozzájuk rendélt súlyszámok alapján kívánt kiválasztani:<br>
részszempontok	súlyszámok<br>
-	a kémiai irtás elvégzésére vonatkozó ellen-<br>
szolgáltatás mértéke	60<br>
-	a biológiai irtás elvégzésére vonatkozó ellen-<br>
szolgáltatás mértéke	20<br>
-	fizetési határidõ	20<br>
Közölte, hogy a pontozás akként történik, hogy a legjobb ajánlati elem 10 pontot kap, az azt követõek arányosan kevesebb pontot.<br>
Az április 30-i ajánlattételi határidõre a kérelmezõ, a Corax Kft. és a Heliszolg Kft. nyújtott be ajánlatot.<br>
A bírálóbizottság az ajánlatok értékelése során azt a megállapítást tette, hogy a Corax Kft. és a kérelmezõ ajánlata irreálisan alacsony árat tartalmaz, ezért tõlük írásban felvilágosítást kért. A május 22-én tartott eredményhirdetésen ajánlatkérõ a Corax Kft. ajánlatát hirdette ki nyertesnek, az eljárás eredményérõl az ajánlattevõket május 23-án faxon értesítette.<br>
Kérelmezõ május 28-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását és ajánlatkérõ eljárást lezáró döntése megsemmisítését.<br>
Sérelmezte, hogy nem õ lett a nyertes, holott álláspontja szerint úgy árban, mint fizetési határidõben kedvezõbb ajánlatot tett a nyertesnél.<br>
Kifogásolta, hogy ajánlatkérõ többszöri kérése ellenére nem volt hajlandó megindokolni döntését és nem küldte meg részére az összegzés az eljárásról dokumentumot.<br>
Ajánlatkérõ becsatolta a nyertessel 2002. május 23-én megkötött szerzõdést, a kérelemre a Döntõbizottság felhívásai ellenére érdemi észrevételt nem tett.<br>
A Döntõbizottság a jogorvoslati kérelemben és a tárgyaláson szóban elõadottak, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése így rendelkezik: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlat elbírálási szempontot választotta, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette."<br>
Kérelmezõ sérelmezte, hogy nem az õ ajánlata lett a nyertes. A Döntõbizottság ezért megvizsgálta ajánlatkérõ értékelését.<br>
Ajánlatkérõ az elsõ két bírálati részszemponton belül értékelendõ ajánlati elemekre a következõ pontszámokat adta:<br>
		földi       légi  pontszám<br>
Corax Kft.<br>
<br>
1. részszempont:<br>
-	kémiai irtás ára	800 Ft/ha  795 Ft/ha     9,8<br>
<br>
2. részszempont:<br>
-	biológiai irtás ára	800 Ft/ha 1980 Ft/ha     3,5<br>
Kérelmezõ<br>
<br>
1. részszempont:<br>
-	kémiai irtás ára	700 Ft/ha   780 Ft/ha      10<br>
<br>
2. részszempont:<br>
-	biológiai irtás ára	700 Ft/ha  700 Ft/ha      10<br>
Heliszolg Kft.<br>
<br>
1. részszempont:<br>
-	kémiai irtás ára	1700 Ft/ha 1500 Ft/ha     6,5<br>
<br>
2. részszempont:<br>
-	biológiai irtás ára	2600 Ft/ha 2500 Ft/ha     3,5<br>
<br>
Az itt rögzített adatokból kétséget kizáróan megállapítható, hogy az elsõ két bírálati részszempontból a kérelmezõ ajánlata volt a legelõnyösebb, ezen részszempontokból részére ajánlatkérõ a maximális pontszámot adta.<br>
A nyertesség kérdését tehát a harmadik részszempontra, a fizetési határidõre járó pontszámok döntik el.<br>
A harmadik részszempontból értékelendõ ajánlati elemek és az ezekre adott pontszámok a következõk:<br>
Ajánlattevõ	Ajánlat	Pontszám<br>
Corax:	140 nap	10<br>
Kérelmezõ:	Igazolt teljesítést követõen, számla<br>
ellenében az írásos megrendelés be-<br>
érkezésétõl számított 150. nap	2,1<br>
Heliszolg:	60 nap	4,2<br>
Ajánlatkérõ sem az összegzésben, sem a jogorvoslati eljárásban nem indokolta meg, hogy erre a részszempontra a kérelmezõ miért 2,1 pontot kapott.<br>
A Döntõbizottság ezért tartalmilag vizsgálta a kérelmezõnek a fizetési határidõre tett ajánlatát, meg kell állapítani, hogy "a munka megrendelésétõl számított 150. nap" hány napnak felel meg az igazolt teljesítéstõl számítva.<br>
Az ajánlati dokumentáció "A teljesítés határideje" címszó alatt elõírja: "Az irtást a szakértõ bizottság által meghatározott idõpontokban 2002. áprilisa és szeptember közötti idõszakban kell végezni. A védekezési idõpontokat a kezelést megelõzõ 4 nappal a vállalkozó írásban (fax, távirat) jelzi az engedélyezésben közremûködõ szakhatóságok (Környezetvédelmi Felügyelõségek, Vízügyi Igazgatóságok, Nemzeti Park Igazgatóságok, ÁNTSz), önkormányzatok, méhészek és a megbízó felé."<br>
Ebbõl következik, hogy a 150 napból min. 4 napot le kell vonni. A teljesítéshez szükséges idõtartam 2-4 nap közé esik, az igazolás megrendelõ általi kiadására 1-2 napot lehet számítani. Ezen idõtartamokat számításba véve megállapítható, hogy a kérelmezõ ezen részszempontból a nyertessel egyenértékû ajánlatot tett.<br>
A Döntõbizottság megállapította, hogy ajánlatkérõ nem a felhívásban meghatározottak szerint értékelte az ajánlatokat, és nem az összességében legelõnyösebb ajánlatot hirdette ki nyertesnek. Így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, illetve ezen rendelkezésre tekintettel az 59. § (1) bekezdését.<br>
Kérelmezõ kifogásolta, hogy ajánlatkérõ nem indokolta meg, hogy miért nem az õ ajánlata lett a nyertes és nem küldte meg részére az összegzés az eljárásról dokumentumot.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének 2. b) és c) pontja szerint az öszszegzésnek tartalmaznia kell az ajánlatok értékelését a megadott táblázatba foglalva és a táblázatban szereplõ pontszámok indokolását.<br>
A Döntõbizottság megvizsgálta az ajánlatkérõ által készített összegzést és megállapította, hogy az nem tartalmazza a pontszámok indokolását.<br>
Megállapította továbbá, hogy ajánlatkérõ a kérelmezõt az összegzés megküldése útján sem tájékoztatta arról, hogy miért nem kérelmezõ lett az eljárás nyertese.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság a jogsértésekre tekintettel 1 500 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében min. 1 000 000 Ft, maximum a beszerzés értékének 30 százaléka. Ajánlatkérõ a Döntõbizottság felhívására a beszerzés értékét akként határozta meg, hogy az nem fogj a elérni a 12 millió Ft-ot.<br>
A kiszabott bírság ennek a 12,5%-a.<br>
A Döntõbizottság a bírság mértékének megállapításakor figyelembe vette egyrészrõl a közbeszerzés alacsony értékét, másrészrõl pedig azt, hogy ajánlatkérõ a jogsértést a közbeszerzési eljárás meghatározó tényezõje, az ajánlatok értékelése és ennek alapján a nyertes kiválasztása körében követte el. Ezen jogsértést ajánlatkérõ tovább súlyosbította azáltal, hogy az öszszegzés nem tartalmazta az adott pontszámok indokát és azt nem küldte meg az ajánlattevõk részére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § d), f) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. július 8.<br>
<br>
	Dr. Csitkei Mária s. k.,	Divinyi Péterné s. k.,<br>
	közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>