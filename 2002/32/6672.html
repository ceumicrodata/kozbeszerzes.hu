<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6672)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.353/7/2002.<br>
<br>
Tárgy: a Somogy Megyei Közigazgatási Hivatal jogorvoslati kérelme Balatonszabadi Község Önkormányzata ajánlatkérõ közbeszerzési járása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság) a Somogy Megyei Közigazgatási hivatal (7401 Kaposvár, Csokonai u. 3., továbbiakban: kezdeményezõ) Balatonszabadi Község Önkormányzata (8651 Balatonszabadi, Vak Bottyán u. 102., képv.: ifj. dr. Petrik Ferenc ügyvéd, I, 1012 Budapest, Mikó u. 14. a továbbiakban: ajánlatkérõ) "szennyvízcsatorna-hálózat építése" tárgyú közbeszerzési eljárásával kapcsolatban benyújtott jogorvoslati eljárást kezdeményezõ iratát elutasítja.<br>
Az eljárással felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai alapján az alábbi tényállást állapította meg.<br>
Ajánlatkérõ 2001. december 12. napján a Közbeszerzési Értesítõ (K. É.) 50. számában közzétett részvételi felhívással nyílt, elõminõsítési eljárást indított a rendelkezõ részben meghatározott beszerzés tárgyában, mint társult települések (Balatonszabadi, Siójut községek) nevében eljáró gesztor.<br>
A részvételi jelentkezési határidõre 13 db jelentkezés érkezett:<br>
DÉLVIÉP Kft., CONTUR-BAU Rt., Hídépítõ Rt., ALTERRA Kft., SADE Magyarország Kft., GEOTORR Kft., Betonút Rt., HBG-T Kft., Kötiviép B' Kft., OMS Hungária Kft., Siófoki Építõ Konzorcium Kft., Kõolajvezeték-építõ Rt., Spektrum Consulting Rt.<br>
2002. január 18-án megtartott eredményhirdetésen a DÉLVIÉP Kft., CONTURBAU Rt., Hídépítõ Rt., ALTERRA Kft., SADE Magyarország Kft., GEOTORR Kft. jelentkezését alkalmasnak, a Betonút Rt., HBG-T Kft., Kötiviép B' Kft., OMS Hungária Kft., Siófoki Építõ Konzorcium Kft., Kõolajvezeték-építõ Rt., Spektrum Consulting Rt. jelentkezését pedig alkalmatlannak hirdették.<br>
A Döntõbizottság a D.40/19/2002. sz. határozatában ajánlatkérõ részvételi szakaszt lezáró döntését, valamint az ajánlati felhívásra vonatkozó és az azt követõen meghozott döntéseit megsemmisítette.<br>
Ajánlatkérõ 2002. március 11-én a két képviselõ-testület közös ülésén a korábbi döntését módosította, és új döntést hozott, mely figyelembc vette a Döntõbizottság határozatát, és alkalmasnak minõsítette a Siófoki Építõ Konzorcium Kft.-t is. Új ajánlattételi határidõt megjelölve (2002. április 22.) ajánlattételre õt is felkérte.<br>
A módosított idõpontban a felkért ajánlattevõk mindegyike benyújtotta ajánlatát, melyeket a bonyolító elõkészítése után elbírált, és a 2 képviselõ-testület közös ülésén 2002. április 26-án döntést hozott, mely szerint az eljárás nyertese a DÉLVIÉP Kft., második a SADE Magyarország Kft.<br>
A döntést 2002. április 29-én nyilvánosan megtartott eredményhirdetésen ismertették.<br>
Az eljárást lezáró szerzõdést ajánlatkérõ 2002. május 8-án a nyertes ajánlattevõvel megkötötték.<br>
Kezdeményezõ 2002. június 18. napján a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdésében foglaltak alapján a Döntõbizottság hivatalbóli eljárásának megindítását kezdeményezte ajánlatkérõ rendelkezõ részben meghatározott beszerzésével kapcsolatban. Kérelmében elõadta, hogy miután a Döntõbizottság D.40/19/2002. számú határozatával megsemmisítette a részvételi szakaszt lezáró döntést, valamint az ajánlati felhívásra vonatkozó és az azt követõen meghozott döntéseket, az egész eljárást úgy kellett volna tekinteni, mintha létre sem jött volna. Ebben az esetben ajánlatkérõnek a beszerzésére ismételten meg kellett volna indítania a közbeszerzési eljárást a Kbt. 32. §-a alapján. Ajánlatkérõ - álláspontja szerint - figyelmen kívül hagyta a Döntõbizottság határozatát, és új eljárás lefolytatását mellõzve hirdetett gyõztest. Kezdeményezõ kérelmében nyilatkozott, hogy a jogsértõ cselekményeket magában foglaló jegyzõkönyveket 2002. április 12. napján és 2002. június 3. napján kapták kézhez.<br>
Kérte a Döntõbizottságot, hogy semmisítse meg Balatonszabadi Önkormányzat Képviselõ-testületének 15/2002. (III. 11.) és 15/2002. (IV. 26.) sz. határozatait és Siójut Község Önkormányzat Képviselõ-testületének 18/2002. (III. 11.) és 21/2002. (IV. 26.) sz. határozatait és utasítsa ajánlatkérõt új közbeszerezési eljárás lefolytatására.<br>
Ideiglenes intézkedésként kérte a még meg nem kötött szerzõdés megkötésének megtiltását.<br>
Ajánlatkérõ észrevételében a kezdeményezõ irat elutasítását kérte elsõdlegesen annak elkésettsége okán, másodsorban megalapozatlanság okán.<br>
Az elkésettség vonatkozásában kifejtette, hogy a kezdeményezõ azt kifogásolja, hogy ajánlatkérõnek a Döntõbizottság D.40/19/2002. sz. határozata alapján új közbeszerzési eljárást kellett volna indítania a beszerzés tárgyában, így kérelme az elõminõsítési szakaszt lezáró döntést kifogásolja. Ezen döntés meghozatalára azonban 2002 márciusában került sor, ettõl a naptól számított 15 napon belül lehet jogorvoslati eljárást kezdeményezni a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerint. Elõadta, hogy a részvételi szakaszt lezáró döntés meghozatalától az objektív, 90 napos eljárást kezdeményezõ határidõ is eltelt.<br>
Másodsorban megalapozatlanság miatt kéri elutasítani a kezdeményezõ iratot, mivel álláspontja szerint nem volt ajánlatkérõnek törvényes kötelezettsége új közbeszerzési eljárás lefolytatására, mivel a Döntõbizottság - kezdeményezõ által hivatkozott - D.40/19/2002. sz. határozatával nem semmisítette meg a részvételi felhívást, illetve a részvételi felhívással kapcsolatos döntéseit nem érintette.<br>
Álláspontja szerint ajánlatkérõ jogszerûen hozhatott új döntést a részvételi szakasz lezárásaként.<br>
A Döntõbizottság megállapította, hogy kezdeményezõnek a Döntõbizottság hivatalból történõ eljárás lefolytatására irányuló kérelme elkésett az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése kimondja, hogy az eljárást a törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján, ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
A kezdeményezõ kérelmében ajánlatkérõ azon, 2002. március 11. napján hozott döntését sérelmzi, amelyben a Döntõbizottság D.40/19/2002. sz. határozatában foglaltakra tekintettel módosította a részvételi szakaszt lezáró döntését és ennek függvényében határozta meg a közbeszerzési eljárás további menetét (így az új ajánlattételi határidõt is). Kezdeményezõ megítélése szerint ajánlatkérõ jogsértést követett el, mert a módosítás helyett új közbeszerzési eljárást kellett volna indítania. A kezdeményezõ az általa sérelmesnek tartott ajánlatkérõi döntésrõl (amelyben a már megindított közbeszerezési eljárás folytatásáról döntött lényegében) - nyilatkozata alapján - 2002. április 12. - napján tudomást szerzett, az azt tartalmazó képviselõ-testületi ülés jegyzõkönyveinek kezdeményezõ részérõl történt átvételével.<br>
A közbeszerzési eljárásokkal kapcsolatos jogorvoslat egyik fõ célja a reparáció. A Döntõbizottság osztotta az ajánlatkérõ álláspontját, miszerint nem jogsértõ ajánlatkérõ részrõl a részvételi szakaszt lezáró döntés Döntõbizottság általi megsemmisítése esetén annak újbóli meghozatala. A Kbt. ugyanis nem tartalmaz arra vonatkozóan elõírást, hogy a Döntõbizottság által alkalmazható - eljárás során hozott döntés megsemmisítése - jogkövetkezmény során milyen eljárási cselekményeket tegyen ajánlatkérõ. Így nem állapítható meg a jogszabály rendelkezéseinek megsértése arra tekintettel, hogy ajánlatkérõ nem írta ki újra a közbeszerzési eljárását, hanem azt a jogsértõnek talált döntése módosításával folytatta. Ajánlatkérõ a 2001. december 12. napján közzétett részvételi felhívással indított elõminõsítési nyílt közbeszerzési eljárást folytatott le, így beszerzésére nem a törvény mellõzésével lefolytatott eljárással került sor.<br>
A Döntõbizottság a fentiek ellenére nem megalapozatlanság okán utasította el a kérelmet, hanem elkésettség miatt. A kezdeményezõ kérelme 2002. június 18. napján érkezett a Döntõbizottsághoz, amelyben kezdeményezõ az ajánlatkérõ 2002. március 11. napján meghozott döntését sérelmezi. A sérelmesnek tartott döntést tartalmazó jegyzõkönyvet kezdeményezõ 2002. április 12. napján vette kézhez, tehát ezen a napon tudomást szerzett az általa sérelmesnek tartott döntésrõl. A fent hivatkozott <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében jogorvoslati eljárást kérelmezni, illetve kezdeményezni a jogsértõ esemény tudomásra jutásától számított 15 napon belül lehet a Döntõbizottság elõtt, tehát kezdeményezõ 2002. április 29. napjáig feladott kérelemmel kezdeményezhetett volna joghatályosan jogorvoslati eljárást a Döntõbizottság elõtt. Kezdeményezõ kérelme jogorvoslati eljárás megindítására a 15 napos jogvesztõ határidõt követõen került benyújtásra, így kérelme alapján a Döntõbizottság hivatalbóli jogorvoslati eljárásának lefolytatására nincs lehetõség az elkésett kérelme alapján.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (4) bekezdés alapján a jogorvoslati eljárást kezdeményezõ iratot elkésettség okán elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88 § (</a>1) h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 8.<br>
<br>
	Dr. Sárkány Izolda s. k.,	Beckné Erdei Beáta s. k.,<br>
	közbeszerzési biztos	közbeszerzési biztos<br>
<br>
Kalmárnéné Diósy Ildikó s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>