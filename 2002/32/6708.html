<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6708)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.340/14/2002.<br>
<br>
Tárgy: az ALTERRA-BAU Kft. jogorvoslati kérelme Monor Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ALTERRA-BAU Mérnöki Iroda Kft. (1105 Budapest, Ihász u. 21/A. sz., képviseli: dr. Árva Katalin ügyvéd, 1062 Budapest, Andrássy u. 113., a továbbiakban: kérelmezõ) jogorvoslati kérelmének, amelyet a Monor Uszoda Építõ, Kivitelezõ és Szolgáltató Kht. (2200 Monor, Kossuth L. u. 7880., továbbiakban: ajánlatkérõ) "Monor, városi uszoda megépítése" tárgyú közbeszerzési eljárása ellen nyújtott be részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, továbbá a jogsértésért felelõs személlyel, vagyis dr. Kovács Attilával (a K & Z Horizontál Kft. ügyvezetõjével) szemben 100 000 Ft, azaz egyszázezer forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A Döntõbizottság kötelezi továbbá ajánlatkérõt és dr. Kovács Attilát (a K & Z Horizontál Kft. ügyvezetõjét), hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. február 13-i számában részvételi felhívás közzétételével a rendelkezõ részben meghatározótt tárgyú nyílt elõminõsítéses közbeszerzési eljárást kezdeményezett.<br>
Ajánlatkérõ a részvételi félhívás 10. c) pontjában meghatározta, hogy az ajánlatok elbírálásának szempontja az összességében legelõnyösebb ajánlat, míg a 10. d) pont szerint a 34. § (3) bekezdésben foglaltak az ajánlati felhívásban kerülnek meghatározásra.<br>
A részvételi jelentkezési határidõre 10 db jelentkezés érkezett, melybõl ajánlatkérõ 8-at (a kérelmezõt, a KÖZÉPÜLETÉPÍTÕ Rt.-t, a KÉSZ Kft.-t, a SÁMA Kft.-t, az ALTERRA-BAU Kft.-t, a KALOTHERM Rt.-t, a DEBMUT Rt.-t és az ADEPTUS Rt.-t.) alkalmasnak minõsített és ajánlattételre felkért, részükre az ajánlati felhívást 2002. március 28-án megküldte.<br>
Ajánlatkérõ az ajánlati felhívás 8. pontjában meghatározta, hogy az ajánlatok elbírálásának szempontja az összességében legelõnyösebb ajánlat, melyhez a részszempontokat, és azok súlyszámát az alábbiak szerint állapította meg:<br>
"- ajánlati ár (bruttó) 	súlyszám: 6 <br>
-	fizetési feltételek 	súlyszám: 4<br>
alszempontok és azok súlyszáma:<br>
-	megrendelõ fizetési kötelezettségének ké-<br>
sedelmes teljesítése esetén felszámításra 	súlyszám: 2<br>
-	kerülõ késedelmi kamat mértéke <br>
(%-ban megadva) 	súlyszám: 2<br>
-	igényelt fizetési határidõ (napban megadva) 	súlyszám: 2<br>
-	teljesítési határidõ (év, hónap, nap) 	súlyszám: 2<br>
-	jótállás idõtartama (hónap) 	súlyszám: 1<br>
A részszempontok értékelése során a tartalmi elemenként adható pontszám: 1-100 pont.<br>
Az elbírálás részszempontjai szerinti tartalmi elemek elbírálásának módszere: a legjobb ajánlati tartalmi elem maximális pontot kap, a többi pedig a legjobbhoz arányosan viszonyítva kap pontszámot."<br>
Az ajánlati felhívás mellé részletes pályázati feltételéket csatolt ajánlatkérõ, mely az értékelésrõl további információt nem tartalmazott.<br>
Ajánlatkérõ ajánlati dokumentációt is készített.<br>
Ajánlatkérõ 2002. április 19-én helyszíni konzultációt tartott, és az azon, valamint az írásban feltett kérdéseket megválaszolta, mellyel a költségvetést és a terveket pontosította.<br>
2002. május 3-án ajánlatkérõ tájékoztatta ajánlattevõket, hogy a feltett kérdések megválaszolásának elhúzódása miatt az ajánlattételi határidõt 2002. május 9-rõl 2002. május 21-re elhalasztja, mely határidõre mind a 8 felkért ajánlattevõ benyújtotta ajánlatát.<br>
Ajánlatkérõ megbízottja érvényességi szempontból értékelte az ajánlatokat, mely során az ALTERRA-BAU Kft.-tõl és a DEBMUT Rt.-tõl hiánypótlást kért, az ALTERRABAU Kft.-tõl és a SÁMA Kft.-tõl a kirívóan alacsony árra kért magyarázatot, a SÁMA Kft.-tõl ALTERRA-BAU Kft.-tõl a KÖZÉPÜLETÉPÍTÕ Rt.-tõl és a KALOTHERM Rt.-tõl a nem egyértelmû kijelentések tisztázására tett fel kérdéseket.<br>
A hiánypótlások és pontosítások után ajánlatkérõ megbízottja értékelte az ajánlatokat, javaslatában valamennyit érvényesnek minõsítette, elvégezte a tartalmi elemek pontozását, és javasolta a SÁMA Kft. nyertesként történõ kihirdetését.<br>
Ajánlatkérõ képviselõ-testülete - elfogadva a megbízottja javaslatát - döntött a SÁMA Kft. nyertességét illetõen.<br>
Ajánlatkérõ 2002. június 5-én tartotta meg az eredményhirdetést, melyen kihirdette, hogy valamennyi ajánlatot érvényesnek minõsített, és a SÁMA Kft. ajánlata a közbeszerzési eljárás nyertese.<br>
Kérelmezõ 2002. június 10-én nyújtott be jogorvoslati kérelmet, melyben az eljárást lezáró döntés jogszerûségét sérelmezte. Álláspontja szerint az értékelés részben nem felel meg az ajánlati felhívásban meghatározott arányossági követelményeknek, részben az egyes részszempontok értékelésénél ajánlatkérõ más számítási módra tért át, továbbá ajánlatkérõ nem 1 és 100 pont között pontozta az ajánlatokat, mert az 1 pont nem került kiosztásra. Hivatkozott a 2. bírálati részszempont 1. alszempontjára, melynél nem arányosítással állapította meg ajánlatkérõ a pontszámokat. Kérelmezõ a tárgyaláson kérelmét úgy pontosította, hogy minden részszempont esetén sérelmezi azt, hogy a kiosztott pontok alsó határának is azonosnak kellett volna lennie, valamint azt is, hogy a részszempontok esetén nem azonos módszert alkalmazott a pontok megállapításánál ajánlatkérõ. Álláspontja szerint nem az összességében legelõnyösebb ajánlatot nyilvánította ajánlatkérõ nyertesnek.<br>
Ennek alapján kérte a Döntõbizottságtól az ajánlatkérõ eljárást lezáró döntésének megsemmisítését, a jogsértés megállapítását, az ajánlatkérõ kötelezését a költségek viselésére és ideiglenes intézkedésként a szerzõdéskötés megtiltását.<br>
Ajánlatkérõ a jogorvoslati kérelemre tett észrevételében elõadta, hogy az ajánlati felhívásban meghatározottak szerint pontozott, mert valamennyi részszempont esetén a legkedvezõbb ajánlat 100 pontot kapott, a többi arányosan kevesebbet. Álláspontja szerint a felhívás alapján nem kellett 1-tõl 100-ig valamennyi pontot kiosztania, mert a felhívásban nem ezt határozta meg. A 2. részszempont 1. alszempontjának pontozását részletesen ismertette, mely szerint a legkedvezõbb (0%) 100 pontot, "az adott késedelmi kamat mértéke ezen aránnyal (különbséggel) kevesebb pontot kapott", vagyis az egyes ajánlatoknál 100 pontból annyi pontot vont le, ahány %-os késedelmi kamat szerepelt az adott ajánlatban. Ennek alapján kérte a megalapozatlan jogorvoslati kérelem elutasítását.<br>
Egyéb érdekeltek jelen jogorvoslati eljárás szempontjából érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert ajánlatkérõ bejelentette, hogy a jogorvoslati eljárás befejezéséig nem köti meg a nyertessel a szerzõdést.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Döntõbizottság elõször az ajánlatok értékelési módszerével kapcsolatos kérelmi elemeket vizsgálta meg.<br>
Ajánlatkérõ az általa végzett értékelés során a legjobb ajánlatnak minden értékelési részszempontban a maximális 100 pontot adta, de a minimális 1 pontot egyetlen esetben sem adta ki a legkedvezõtlenebb ajánlatra.<br>
Ajánlatkérõ az ajánlati felhívásban az ajánlatok pontozásos értékelésével kapcsolatban két szabályt fogalmazott meg, melyeket együttesen kell alkalmazni az értékelés során. E két szabály szerint az egyes részszempontokra 1-100 közötti pont adható, és a legkedvezõbb ajánlat 100, a többi pedig arányosan kevesebb pontot kap.<br>
Ajánlatkérõ e két együttesen alkalmazott szabályban nem határozta meg azt, hogy a teljes (1-tõl 100-ig terjedõ) ponttartományt ki kell osztani az értékelés során, csupán azt rögzítette, hogy az ajánlatok tartalmának összehasonlítása alapján a legjobb ajánlat kapja a 100 pontot és a többi, kevésbé kedvezõ ajánlat a 100 ponthoz képest - az ajánlatok tartalmi elemei szerint arányosan kevesebbet. Ennek alapján ajánlatkérõ az ajánlatokra adható pontok felsõ határárhoz viszonyított arányosan csökkenõ pontszámok megállapítására köteles, de az egyes konkrét pontszámokat a legkedvezõbb és a vizsgált ajánlat tartalma alapján kell kiszámítania. Ebbõl következik, hogy az 1 pont kiadására ajánlatkérõ csak akkor köteles, ha olyan számítási módszert választ, ami alapján a legkedvezõtlenebb ajánlat - az arányosság megtartása mellett - ezt eredményezi, továbbá az egyes részszempontoknál a kiosztott minimális pontszám a számítás eredményeképp változó lehet.<br>
A Döntõbizottság álláspontja szerint az ajánlatkérõ által meghatározott feltételeknek minden olyan számítási módszerrel elvégzett értékelés megfelel, ami a 100 pontos legkedvezõbb ajánlathoz képes arányosan állapítja meg a többi ajánlat pontszámát. Ennek alapján a jogorvoslati kérelem azon része, ami a kiosztott minimális pontszámok meghatározására vonatkozott megalapozatlan.<br>
A Döntõbizottság rámutat arra, hogy az ajánlattevõ nem veheti át ajánlatkérõnek azt a jogkörét, hogy meghatározza az értékelés módszerét, illetve az ennek során az esetleges arányosításhoz használt ponttartományt vagy számtani képletet.<br>
Ajánlatkérõ azon nyilatkozatát, hogy a legkedvezõbb és a vizsgált ajánlat tartalmi elemeinek hányadosát felhasználó számítási képlettel végezte el a pontok megállapítását - tekintettel arra, hogy aránypárt alkalmazott - a Döntõbizottság elfogadta - és álláspontja szerint az alkalmazott számítási módszer megfelel az ajánlati felhívásban meghatározottnak és alkalmas az ajánlatok közötti különbségek feltárására. A fizetési feltételek részszemponton belül azonban ajánlatkérõ eltért a fenti számítási módtól.<br>
A fizetési feltételek bírálati részszempontot ajánlatkérõ két alszempontra bontva értékelte. A bírálati részszempont egészének értékelése során csak úgy biztosítható az ajánlati felhívásban meghatározott arányos pontozás, ha a bírálati részszempontot alkotó alszempontok értékelése is arányosan történik.<br>
A fizetési feltételek bírálati részszempont "késedelmi kamat megrendelõi fizetési késedelem esetén" alszempontjának értékelése az összegzés alapján a következõ:<br>
jegybanki alapkamat az ajánlattételi és értékelési idõszakban = 8,5%<br>
		késedelmi kamat<br>
KÉSZ Kft.	8,5%<br>
ADEPTUS Rt.	0%<br>
BAU-SYSTEM Kft.	0%	<br>
SÁMA Kft.	7<br>
ALTERRA-BAU Kft.	2,125%	<br>
KÖZÉPÜLETÉPÍTÕ Rt.	8,5%<br>
KALOTHERM Rt.	elsõ 10 nap 0%, majd 8,5%	<br>
DEBMUT RT.	6%	<br>
		pont	súlyozott<br>
		 pontszám<br>
KÉSZ Kft.	91,5	183<br>
ADEPTUS Rt.	100	200<br>
BAU-SYSTEM Kft.	100	200<br>
SÁMA Kft.	93	186<br>
ALTERRA-BAU Kft.	97,9	195,8<br>
KÖZÉPÜLETÉPÍTÕ Rt.	91,5	183<br>
KALOTHERM Rt.	91,7	183,4<br>
DEBMUT RT.	94	188<br>
Ajánlatkérõ ezen alszempont értékelése során a 0%-os ajánlati elemeket 100 pontra értékelte, míg a többi ajánlat értékelését úgy végezte el, hogy a 100 pontból kivonta a megajánlott késedelmi kamat százalékos értékét, és az így nyert különbség lett a pontszám. A Döntõbizottság megállapította, hogy az ajánlatkérõ által ebben az alszempontban alkalmazott pontozás nem a legkedvezõbb és a vizsgált ajánlat tartalmi elemeinek hányadosát felhasználó számítási képlettel történt. Ajánlatkérõ azon nyilatkozatát, hogy ez a kivonás is arányosnak tekinthetõ a Döntõbizottság nem fogadta el, ugyanis az így kapott pontszámok aránya nem felel meg a tartalmi elemek arányának.<br>
Ajánlatkérõnek a pontozási módszere a fizetési feltételek bírálati részszempont esetében - tekintettel a késedelmi kamat megrendelõi fizetési késedelem esetén alszempont értékelésére - nem tette lehetõvé, hogy érvényesüljön az az ajánlati felhívásban pontozási módszerként meghatározott elv, azaz hogy a legkedvezõbb érték 100, a többi pedig arányosan kevesebb pontot kap. Tehát megállapítható, hogy ajánlatkérõ az értékelés során a pontszámok megállapítására olyan módszert használt, amely nem elégítette ki az ajánlati felhívásban az értékelés módjára meghatározott feltételeket, nevezetesen azt, hogy a pontszámokat a legjobb ajánlat 100 pontjához viszonyítva arányosan állapítja meg, és a módszer minden részszempontnál azonos legyen.<br>
Az elõbbiekben kifejtettek alapján ajánlatkérõ az értékelés során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Mivel a fizetési feltételek bíráláti részszempont "késedelmi kamat megrendelõi fizetési késedelem esetén" alszempontja esetében az értékelésben használt matematikai képlet nem felelt meg a felhívásban meghatározott módszernek, így az értékelés végeredményeként adott pontszámok nem lehetnek minden esetben helytállóak, így a jogorvoslati kérelem e része megalapozott.<br>
A Döntõbizottság a továbbiakban nem vizsgálta a jogorvoslati kérelem azon elemeit, hogy melyik bírálati részszempont tekintetében melyik ajánlat jobb, illetve melyik az összességében legelõnyösebb ajánlat, ugyanis már az ajánlatkérõ által végzett értékelési eljárás jogszabálysértõ volt.<br>
Tekintettel arra, hogy a szerzõdés megkötésére nem került sor, ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése lehetõséget biztosít arra, hogy az ajánlatokat ismét értékelje.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
Kérelmezõ a jogorvoslati eljárással kapcsolatban felmerült költségeiként a 150 000 Ft igazgatási szolgáltatási díjat és <br>
70 000 Ft. ügyvédi munkadíjat jelölte meg, melynek megfizetésére kérte ajánlatkérõ kötelezését.<br>
Tekintettel arra, hogy a Döntõbizottság megállapította, hogy az ajánlatkérõ jogsértést követett el, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A Döntõbizottság a továbbiakban nem kötelezte az ajánlatkérõt az ügyvédi munkadíj megtérítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja egyértelmû rendelkezést tartalmaz az igazgatási szolgáltatási díjjal, mint eljárási díjjal kapcsolatban, azonban nem határozza meg azt, hogy mit és milyen mértékben lehet az eljárás során felmerült költségnek tekinteni. Továbbá a Kbt. 79. § (1) bekezdése alapján mögöttes jogszabályként alkalmazandó, az államigazgatási eljárás általános szabályairól szóló 1957. évi IV. törvény sem ismeri el a költségek között az ügyvédi munkadíjat. A 8/2002. (III. 30.) IM rendelet csak a bírósági eljárásban megállapítható ügyvédi költségekrõl rendelkezik, így a Döntõbizottságnak - bár méltányolja a kérelmezõ költség iránti igényét -, jogszabályi felhatalmazás hiányában, annak megállapítására nem volt lehetõsége. Az is akadályát képezi a Döntõbizottság döntésének, hogy tételes jogszabályi rendelkezés nem szabályozza közigazgatási eljárásokban a jogi képviselet díját, a bírósági eljárási költségekrõl szóló jogszabályi rendelkezések pedig nem alkalmazhatók. Ezen indokokra tekintettel a Döntõbizottság elutasította a kérelmezõ ügyvédi munkadíjra vonatkozó költségigényét.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Kbt. 31. § (6) bekezdése szerinti felelõsségi rendet meghatározó okirat alapján az ajánlatok értékelése a K & Z Horizontál Kft. ügyvezetõjének feladata és az eljárás eredményére tett javaslat jogszerûségéért az e tevékenységben közvetlenül közremûködõ dr. Kovács Attila ügyvezetõ a felelõs.<br>
A Döntõbizottság az összes körülményt mérlegelve arra a következtetésre jutott, hogy az eljárást lezáró - az ajánlatkérõ képviselõ-testülete által hozott - döntés megsemmisítése által a jogsérelem reparálható, valamint hogy a jogsértés csak egy bírálati részszempontot érintette, így elegendõ súlyú az irányadó költségvetési törvényben meghatározott minimális összegû bírságok ajánlatkérõvel, mint jogi személlyel szemben egymillió forint, míg a jogsértésért felelõs magánszeméllyel szemben százezer forint - kiszabása.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, a továbbiakban a jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerinti lehetõségre, mely szerint, ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 5.<br>
<br>
	Dr. Nagy László Gábor s. k.,	Beckné Erdei Beáta s. k.,<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>