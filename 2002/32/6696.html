<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6696)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.115/9/2002.<br>
<br>
Tárgy: a MÛBER INVEST Kft. és Kereskedelmi Rt. jogorvoslati kérelme Paks Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÛBER-INVEST Kft. (1035 Budapest, Miklós u. 11., a továbbiakban: kérelmezõ) által a Paks Város Önkormányzata (7030 Paks, Dózsa Gy. út 55-61., képviseli: dr. Mezeiné dr. Nyitrai Beáta ügyvéd, 1054 Budapest, Alkotmány u. 4. I. em. 2., a továbbiakban: ajánlatkérõ) a "Paks, Táncsics M. utcai 2242,72 m2 nettó alapterületû új szakorvosi rendelõintézet kivitelezési munkái" tárgyú közbeszerzési eljárása ellen indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. március 7-én a Közbeszerzési Értesítõ 10. számában elõzetes összesítõ tájékoztatót, majd 2001. október 17-én a 42. számban részvételi felhívást tett közzé elõminõsítéses eljárás megindítására.<br>
Részvételi szakaszt követõen ajánlattételi határidõre, 2002. február 4-ig, 3 ajánlattevõ nyújtott be ajánlatot. A T-Bau Rt. alapajánlatot, a Fodor Rt. és a Paksi Új Rendelõintézet Építési Konzorcium alap- és alternatív ajánlatot tett.<br>
Eredményhirdetésre 2002. február 28-án került sor, melyen a konzorcium alternatív ajánlatát hirdették ki nyertesnek, másodiknak pedig az alapajánlatát.<br>
Kérelmezõ 2002. március 6-án tett bejelentést, melyben javasolták, hogy a Döntõbizottság hivatalból indítson jogorvoslati eljárást és a szerzõdés megkötését tiltsa meg.<br>
A Döntõbizottság hiánypótlási felhívására, jogorvoslati kérelmét március 11-én elõterjesztette, majd március 19-én faxon igazolta az igazgatási szolgáltatási díj megfizetését is.<br>
Jogorvoslati kérelmében kifogásolja ajánlatkérõ eljárását, mert szerinte ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdéseit, az 52. § (2) bekezdés d) pontját, valamint a 60. § (1) bekezdését, ezért kéri az eljárást lezáró döntés megsemmisítését.<br>
Kérelmezõ a 2002. március 8-án megtartott tárgyaláson elõadja, hogy az ajánlatkérõvel megkötött megbízási szerzõdése rendkívüli felmondásával 2002. február 28-án megszûnt.<br>
Ajánlatkérõ kérte a jogorvoslati kérelem elutasítását a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére tekintettel, mivel szerinte kérelmezõ jelen ügyben nem rendelkezik ügyfélképességgel, egyebekben pedig a megbízási szerzõdésbõl fakadó elszámolási vita bírói útra tartozik.<br>
Egyéb érdekeltként a Fodor Rt. nem kívánt nyilatkozni, tekintettel az általuk ugyanezen közbeszerzési ügyben kezdeményezett jogorvoslati eljárásra, a Paksi Új Szakorvosi Rendelõintézet Konzorcium pedig a jogorvoslati kérelem elutasítását kérte.<br>
Kérelmezõ 2002. április 15-én faxon küldött beadványában jogorvoslati kérelmét visszavonta és kérte a jogorvoslati eljárás megszüntetését.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja. Ebben az esetben a közigazgatási szerv az eljárást megszünteti.<br>
A fenti rendelkezések alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 15.<br>
<br>
	Dr. Szaller Ottó s. k.,	Bujdosó Gézáné s. k.,<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>