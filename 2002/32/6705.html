<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6705)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.304/10/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Sportfólió Kht. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) a Sportfólió Kht. (1065 Budapest, Bajcsy-Zsilinszky út 57., képviseli: dr. Fekete Sándor jogtanácsos, továbbiakban: ajánlatkérõ) "a magyar állam tulajdonát képezõ, a Sportfólió Kht. vagyonkezelésében levõ Budapest XIV., Istvánmezei u. 3-5. 32826 hrsz. ingatlanon a tudósítóterasz és a lelátó V. és VI. szektora lefedésével megvalósított építési beruházás" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ 2002. május 13-án tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján. A megküldött tájékoztatójához csatolta az ajánlati felhívását, ajánlattételre hívta fel a Sportinvest Ingatlanfejlesztõ, Beruházó Kft.-t. Tájékoztatójában ajánlatkérõ ismertette, hogy a magyar állam tulajdonát képezõ, a vagyonkezelésében levõ Budapest XIV., Istvánmezei u. 3-5. 32826 hrsz. ingatlanon a tudósítóterasz és a lelátó V. és VI. szektorának lefedését a Sportinvest Kft. saját beruházásában végezte le. Ajánlatkérõ a vegyes tulajdon megszüntetése és az egységes vagyonkezelés szempontjainak érvényesítése érdekében az elkészült beruházást adásvételi szerzõdéssel kívánja megvásárolni. E szerzõdés, a kizárólagos jogok miatt csak a Sportinvest Kft.-vel köthetõ meg.<br>
A Döntõbizottság elnöke 2002. május 28-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ írásbeli és szóbeli nyilatkozatában kiegészítette, kibõvítette a tájékoztatójában foglaltakat.<br>
Elõadta, hogy ajánlatkérõt a sportlétesítmények vagyonkezelésének biztosítása érdekében alapították, a létesítményekben szükséges beruházások megvalósítására pedig külön kft.-ket hoztak létre, köztük a Sportinvest Kft.-t.<br>
Ajánlatkérõ maga a Kbt. személyi hatálya alá tartozik, azonban a Sportinvest Kft. már nem. Jelen építkezéshez állami támogatás nem került felhasználásra, így a Sportinvest Kft. beszerzése emiatt sem került a Kbt. hatálya alá.<br>
Hivatkozott arra is, hogy a beruházásról a döntést az Ifjúsági és Sportminisztérium hozta meg, de az abban az esetben is jogszerûnek minõsülne, ha maga ajánlatkérõ döntött volna - akár taggyûlési határozat formájában - arról, hogy a Sportinvest Kft. végzi el a kivitelezést.<br>
Ajánlatkérõ közbeszerzési eljárást nem is írhatott volna ki a pénzügyi fedezet hiánya miatt. A szükséges forrás biztosítása érdekében a Sportinvest Kft. vett fel hitelt, amelyhez ajánlatkérõ nyújtott 100 millió forintos kezességet és még egy cég részérõl történt ugyanilyen összegû kezességvállalás.<br>
Az ajánlatkérõ és a Sportinvest Kft. által 2001. március 29-én megkötött beruházási megállapodás - ajánlatkérõ álláspontja szerint - ugyan egy vegyes jellegû szerzõdés (tartalmaz megbízási és vállalkozási elemeket is), de kifejezi azt, hogy a Sportinvest Kft. a saját beruházásában valósítja meg az építkezést, annak eredménye a 6. pont alapján a tulajdonába kerül, ezért szükséges azt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított közbeszerzési eljárás keretében megvásárolni.<br>
A megállapodás 7. pontjában ugyan kimondták, hogy a beruházás megvalósításának költségét az ajánlatkérõ fedezi, azonban nem határozták meg ennek konkrét formáját, csak lehetõségként tüntették fel a tõkeemelést, a hitelfinanszírozást, a biztosítéknyújtást. Ténylegesen a Sportinvest Kft. vette fel a hitelt, és még most sem zárult le, hogy azt az ajánlatkérõ milyen módon ellentételezi.<br>
A beruházási megállapodás megbízási jellege ellenére ajánlatkérõ álláspontja szerint nem terhelte õt az építkezés lebonyolítására közbeszerzési eljárás lefolytatási kötelezettség, mert a lebonyolítási díj nem éri el a szolgáltatások beszerzése esetére meghatározott minimális értékhatárt, a 9 millió forintot. A megbízási díj ugyanis a beruházási megállapodás V.1. pontja szerint a lefedett szektorokba értékesített jegyek utáni árbevétel 50%-a, a teljesítéstõl számított 5 évig, amely pár százezer forintos nagyságrend lehet csak.<br>
Ajánlatkérõ nem vitatta, hogy a beruházási megállapodás vállalkozási szerzõdési elemei alapján a Sportinvest Kft.-t terhelte a munka elvégzésének a kötelezettsége, az eredmény produkálása és a részükre történõ átadása. A megállapodás pedig feljogosította arra is a kft.-t, hogy harmadik személyeket vonjon be a teljesítésbe, ezért kötött a Könnyûszerkezet Építõ és Szolgáltató Kft.-vel generálkivitelezési szerzõdést.<br>
Ajánlatkérõ elõadta, hogy az ajánlattételi határidõig a Sportinvest Kft. benyújtotta ajánlatát. Bejelentette, hogy saját hatáskörben úgy döntött, hogy az eljárást lezáró szerzõdést jelen jogorvoslati eljárás befejezõdéséig nem köti meg.<br>
A Sportinvest Kft. írásbeli észrevételében rámutatott arra, hogy az ajánlatkérõvel kötött megállapodás alapján a megvalósított beruházás tulajdonosa és tulajdonjogának átruházására irányul ajánlatkérõ közbeszerzési eljárása.<br>
A Döntõbizottság eljárása során hivatalbóli kiterjesztést tett, melyben tájékoztatta a feleket arról, hogy hivatalból vizsgálja a közbeszerzési eljárás mellõzésének esetleges megvalósulását, a 2001. március 29-én kötött beruházási megállapodás vonatkozásában.<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Az ajánlatkérõt 2000. március 1-jén létesítette az Ifjúsági és Sportminisztérium, közhasznú tevékenységei közé tartozik: az ingatlankezelés, az ingatlanberuházás, -eladás, -bérbeadás, -üzemeltetés.<br>
A Sportinvest Kft.-t 2001. február 26-án alapította az ajánlatkérõ és a Hazai Sportlapok Lapkiadó Kft. (melynek tulajdonosa a magyar állam, képviseli az Ifjúsági és Sportminisztérium) és a fõ tevékenysége az ingatlanberuházás, -eladás. A magyar állam a tulajdonosa a Budapest XIV., Istvánmezei u. 3-5. 32826 hrsz. alatti ingatlannak. Az ajánlatkérõ a Kincstári Vagyoni Igazgatósággal kötött vagyonkezelési szerzõdés alapján 2000. december 31-tõl kezdõdõen vagyonkezelõje ennek az ingatlannak.<br>
Ajánlatkérõ és a Sportinvest Kft. 2001. március 29-én "Beruházási megállapodás"-t kötött, melyben ajánlatkérõ mint megbízó, míg a Sportinvest Kft. mint megbízott szerepel.<br>
A szerzõdés I.2. pontjában "Elõzmények" címszó alatt a szerzõdõ felek rögzítették: "a jelen szerzõdés tárgyát képezõ beruházás lebonyolításáért felelõs megbízó a beruházás elkülönült kezelhetõsége céljából a Hazai Sportlapok Kiadó Kft.-vel együtt megalapította megbízottat. Megbízott a megbízó 96,7% tulajdoni hányadot képviselõ, közvetlen irányítást biztosító többségi tulajdonában áll."<br>
A beruházási megállapodás II.1. és 2., valamint III.1. pontjában a megbízó megbízta a megbízottat, hogy a kiviteli tervdokumentációban foglaltaknak megfelelõen valósítsa meg a Népstadion tudósítóteraszának és a lelátó V. és VI. szektorának lefedését, a megbízott ezt elfogadta.<br>
A szerzõdés III.5. pontjában feljogosították a megbízottat, hogy saját költségére jogosult a megbízás teljesítéséhez harmadik személyeket igénybe venni.<br>
A III.6. pontban pedig az alábbiakat rögzítették: "a beruházás megbízott könyveiben kerül aktiválásra."<br>
A beruházás pénzügyi kérdéseirõl az alábbiak szerint rendelkeztek a III.7. pontban: "a beruházás megvalósításának - kb. 400 M Ft nagyságrendû - költségét megbízó fedezi megbízott tõkeemelése, hitelfinanszírozása, illetve hitelkövetelés teljesítéséhez történõ biztosítéknyújtás útján. Szerzõdõ felek vállalják, hogy a finanszírozás szerzõdéses konstrukcióját kölcsönösen együttmûködve a beruházásból eredõ kötelezettségek szerzõdésszerû teljesíthetõségét szem elõtt tartva dolgozzák ki."<br>
A megbízott díjazását az V.1. pontban az alábbiak szerint állapították meg: "Megbízott a jelen szerzõdésben foglalt feladatainak ellátásáért a Népstadion lelátó V. és VI. szektoraiban értékesített jegyek utáni árbevétel 50%-ára jogosult a beruházás befejezésétõl számított 5 (öt) éven keresztül."<br>
Ajánlatkérõ 2002. június 1-jén a Kész Kft., az Architekton Rt. és a Rheinhold & Mahla Kft. részére versenykiíráson történõ részvételre küldött felhívást a tenderdokumentációban foglaltak megvalósítására. A felhívásában az alábbi határidõket állapította meg:<br>
-	ajánlattételi határidõ: 2001. június 8.<br>
-	eredményhirdetési határidõ: 2001. június 14. 14.00.<br>
-	munkaterület átadása: 2001. június 15.<br>
-	munkálatok befejezésének határideje: 2001. augusztus 13.<br>
Az ajánlatkérõ 2001. június 13-án elõterjesztést készített az ifjúsági és sportminiszter részére. Ebben elõadta, hogy a források rendelkezésre állásának tisztázatlansága ellenére: "A Sportfólió Kht. a tárgyban megjelölt építési munkák elvégzésére három kivitelezõtõl kért árajánlatot." Maga ajánlatkérõ értékelte is az ajánlatokat, megállapította, hogy a KÉSZ Kft. tette a legkedvezõbb ajánlatot. Kérte, hogy: "az ISM a kivitelezési munkálatok mielõbbi megkezdése érdekében járuljon hozzá ahhoz, hogy a Sportfólió Kht. tulajdonában lévõ Sportinvest Kft. 2001. június 15-éig, az elõterjesztésben említett fõ feltételekkel vállalkozási szerzõdést kössön a KÉSZ Kft.vel."<br>
A miniszter 2001. június 14-én hozzájárulását adta.<br>
A Sportinvest Kft. 2001. június 14-én taggyûlést tartott, amelyen a tagok meghozták az 1/2001. számú taggyûlési határozatot, ebben felhatalmazták a kft. ügyvezetõjét, hogy "a Társaság beruházásában megvalósuló Népstadion tudósítóterasz és lelátók lefedésének építési és szerelési munkáinak elvégzésére generálkivitelezõi szerzõdését kössön a Könnyûszerkezet Építõ és Szolgáltató Korlátolt Felelõsségû Társasággal".<br>
A Sportinvest Kft. 2001. június 14-én megkötötte a generálkivitelezõi szerzõdést a KÉSZ Kft.-vel. A beruházás elkészült.<br>
Az építési hatóság az elkészült létesítményre a fennmaradási és használatbavételi engedélyt kiadta.<br>
Ajánlatkérõ a 2002. május 13-án kelt "ügyvezetõ igazgatói utasítással" döntést hozott arról, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján folytatja le közbeszerzési eljárását az elkészült beruházás feletti jogok megszerzésére.<br>
Ugyanezen a napon küldte meg ajánlati felhívását a Sportinvest Kft. és a Döntõbizottság elnöke részére, melyben az ajánlattételi határidõt 2002. június 15-ében állapította meg.<br>
Az ajánlattételi határidõre a Sportinvest Kft. benyújtotta az ajánlatát.<br>
A Döntõbizottság eljárása során a hatáskörét megállapító rendelkezések (<a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §)</a> alapján nem vizsgálta(hatta) más jogszabályok (pl. Ptk. kógens rendelkezései, az államháztartási és számviteli törvény) elõírásainak betartását.<br>
A Döntõbizottság elsõdlegesen, a hivatalbóli kiterjesztés alapján a közbeszerzési eljárás mellõzésének kérdését vizsgálta az építési beruházás vonatkozásában.<br>
Ennek során az alábbi indokok alapján arra következtetésre jutott, hogy e tekintetben nem történt jogsértés.<br>
A Döntõbizottság elsõsorban azt a jogi és ténybeli kérdést kívánta tisztázni, hogy az építési beruházás vonatkozásában ki minõsül (a Sportfólió Kht. vagy a Sportinvest Kft.) megrendelõnek, illetve közbeszerzés esetén ajánlatkérõnek. E tekintetben ugyanis az írásbeli dokumentumok nem egyértelmûek, különösen a 2001. március 29-én kelt beruházási megállapodás. E megállapodás nemcsak többféle típusú szerzõdésfajta elemeit foglalja magába, de nem határolható el egyértelmûen a szabályozás alapján maguknak a feleknek a jogi helyzete sem.<br>
A Döntõbizottság figyelemmel arra, hogy csak közbeszerzés vonatkozásában vizsgálta a kérdést, nem minõsíti a megállapodást.<br>
A felek jogi helyzetének tisztázása érdekében a Döntõbizottság összevetette a 2001. március 29-i beruházási megállapodást, a Sportfólió Kht. versenykiírásra vonatkozó felhívását, az ezt követõ miniszteri döntést, a taggyûlési határozatot és a megkötött kivitelezési szerzõdést.<br>
A Döntõbizottság a beruházási megállapodás - fentiekben idézett - II.1.2. és III.l. pontjai ( ezekben a Sportfólió Kht. a beruházás megvalósítását kéri a Sportinvest Kft.-tõl), továbbá a III.7. pontja (melyben a beruházás megvalósításának költségét a Sportfólió Kht. vállalta) arra a következtetésre jutott, hogy eredetileg a Sportfólió Kht. kezdte meg ajánlatkérõként (nem közbeszerzési eljárásban) beszerzési igénye kielégítését. Ezt támasztották alá az ajánlattételre felhívó levelek is.<br>
Ugyanakkor megállapítható, hogy változás történt: a 2001. június 13-i elõterjesztésben, annak elfogadásában a taggyûlési határozatban már az tükrözõdik, hogy a beruházás megvalósítására, mint megrendelõ saját hatáskörben a Sportinvest Kft. köt szerzõdést. Ténylegesen ez is valósult meg, a Sportinvest Kft., mint megrendelõ kötötte meg a generálkivitelezési szerzõdést a KÉSZ Kft.-vel a beruházás megvalósítására, abban a Sportfólió Kht. semmilyen formában nem került feltüntetésre.<br>
A Döntõbizottság ezen fenti tények alapján azt vizsgálta, hogy a szerzõdéskötés idõpontjában 2001. június 14-én a Sportinvest Kft. a Kbt. személyi hatálya alá tartozotte.<br>
A Sportinvest Kft. a Ptk. 685. § c) pontja szerinti gazdálkodószervezetnek minõsül, így a Kbt. személyi hatályát meghatározó 1. § a)-c) pontja alá nem tartozik.<br>
A Sportinvest Kft., illetve a beruházás állami támogatást nem kapott, továbbá a kezességet nem a kormány vállalta, így az 1. § d) pontja alapján sem tartozik a Kbt. hatálya alá. A becsatolt okiratok alapján megállapítható, hogy a Sportinvest Kft. kereskedelmi banktól felvett hitellel biztosította a beruházás pénzügyi fedezetét, továbbá a Kft. az e) pont szerinti gazdálkodószervezetnek sem tekinthetõ.<br>
A fenti tényezõket együttesen és összességében értékelve a Döntõbizottság azt a következtetést vonta le, hogy a Sportinvest Kft. által felvett hitelbõl megvalósítandó építési beruházásra nem terjed ki a Kbt. hatálya, ezért generálkivitelezési szerzõdése megkötésével nem valósult meg a közbeszerzési eljárás mellõzése.<br>
Az egyértelmûen megállapítható volt a Döntõbizottság számára, hogy a beszerzési igény a Sportfólió Kht.-nál keletkezett, aki köteles lett volna a Kbt. szabályai szerint eljárni. A megvalósításra vonatkozó megbízási struktúra tette lehetõvé a kht. számára, hogy beszerzési igényét ne közbeszerzési eljárás keretében elégítse ki.<br>
A Döntõbizottság ezt követõen vizsgálta, hogy a Sportfólió Kht.-nak mint ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni."<br>
A Döntõbizottság álláspontja szerint a jogalap vonatkozásában az az eldöntendõ ténybeli és jogi kérdés, hogy a Sportinvest Kft. saját beruházása alapján keletkeztek-e olyan kizárólagos jogok, amelyek csak tõle szerezhetõk meg.<br>
A rendelkezésre álló dokumentumokból, a felek nyilatkozataiból az állapítható meg, hogy a felek nem kötötték ki a Sportfólió Kht. rendelkezési jogát a beruházás eredménye felett. Így a Döntõbizottság megítélése szerint azáltal, hogy a beruházást a Sportinvest Kft. maga végezte, hitelbõl a beruházás eredménye feletti rendelkezési jog megszerzése a Kht. számára fennáll. Így az eljárásfajta választása ezen indokra tekintettel elfogadható.<br>
A Döntõbizottság avonatkozásban nem kíván állást foglalni - részben hatáskör hiánya miatt is -, hogy jelen esetben a beruházás eredménye feletti jogok megszerzéséhez konkrétan milyen típusú, tartalmú szerzõdés megkötése a helyes.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn megszünteti.<br>
A fentiekben a Döntõbizottság megállapította, hogy ajánlatkérõ által választott eljárásfajta jogalapja fennáll, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. július 8.<br>
<br>
	Dr. Nagy Gizella s. k.,	Kalmárné Diósy Ildikó s. k.,<br>
	közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>