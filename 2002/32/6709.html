<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6709)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.364/7/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása Sopron Megyei Jogú Város Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Sopron Megyei Jogú Város Polgármesteri Hivatala (9400 Sopron, Fõ tér 1., megbízásából és képviseletében eljár: Gyõr-Moson-Sopron Megyei Beruházási Kft. 9400 Sopron, Teleki Pál u. 20/A., a továbbiakban: ajánlatkérõ) "Sopron, Ferenczy u. szennyvízcsatorna megépítése 206 fm hosszban, NA 200-as KG csatornacsõbõl az érintett szakasz épületei szennyvízrákötéseinek megvalósításával, szükséges tisztítóaknákkal, az NA 800-as vb csapadékcsatorna építésével egy idõben közös munkaárokban, folyamatos üzembe helyezéssel a felhagyott szennyvízcsatorna megszüntetésével, injektálásával, tisztítóaknáinak elbontásával, az út helyreállításával, a vonatkozó közmûfeltárási munkákkal együtt" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ 2002. június 17-én tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján a rendelkezõ részben megjelölt beszerzés tárgyában.<br>
Ajánlatkérõ ajánlattételre a Swietelsky Építõipari és Kereskedelmi Kft.-t hívta fel.<br>
Ajánlatkérõ az eljárásfajta választását azzal indokolta, hogy a csatornaépítési munkák Ferenczy utcai szakaszának építése során derült ki, hogy a tervezett 800-as átmérõjû vb csatorna nem épülhet meg a meglévõ, üzemelõ szennyvízcsatorna kiváltása nélkül.<br>
Ajánlatkérõ ajánlati felhívást is készített, mely teljeskörûen nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésben foglaltak alapján a 9. sz. mellékletben felsorolt valamennyi adatot.<br>
A Döntõbizottság elnöke ennek alapján 2002. június 24-én kezdeményezett jogorvoslati eljárást ajánlatkérõ közbeszerzési eljárása ellen. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ 2002. július 2-án a Döntõbizottságnak bejelentette, hogy az ajánlati felhívását visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti.<br>
Figyelemmel arra, hogy a jogorvoslati eljárással támadott közbeszerzési eljárás az ajánlati felhívás visszavonására tekintettel nincs folyamatban, a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 4.<br>
<br>
	Dr. Engler Magdolna s. k.,	Kalmárné Diósy Ildikó s. k.,<br>
	közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
<br>
<br>
<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>