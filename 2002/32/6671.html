<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6671)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.351/5/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az Országos Vízügyi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85, a továbbiakban: Bizottság elnöke) által az Országos Vízügyi Fõigazgatóság (1012 Budapest, Márvány u. 1/C., a továbbiakban: ajánlatkérõ) "Bodrogközi árvízvédelmi rendszer fejlesztése II. ütem, Tisza jobb parti töltésfejlesztés a 9+650-14+600 tkm között (Vencsellõ)" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ 2001. november 20-án vállalkozási szerzõdést kötött a KEVIÉP Kft.-vel a rendelkezõ részben megjelölt beszerzés tárgyában. A beszerzés szerint az ellenszolgáltatás értéke 333 128 450 Ft volt, a teljesítési határidõ 2002. július 31. A szerzõdés "A" melléklete határozta meg a beszerzés pontos tartalmát:<br>
-	mentett oldali rézsû 1:4, 1:3 hajlású kialakítása, illetve padkás rézsû megszüntetése,<br>
-	töltéskorona egységes 4,0 m-es kialakítása, minimum MÁSZ+1,0 mBf magasságban,<br>
-	terv szerinti vízzáró agyagék és szõnyeg építése, valamint a vízoldali töltés rézsû 1,0 m vastag agyagréteggel való lefedése,<br>
-	kétoldali 10-10 m-es fenntartási sáv kialakítása a meglévõ agyaggödrök betöltésével,<br>
-	anyagnyerõ helyek rekultivációja.<br>
A fenti munkák részletezését a kiviteli terv tartalmazta.<br>
Fõbb munkamennyiségek:<br>
-	humusz leszedés és visszaterítés a töltéstesten és anyagnyerõ helyeken 82 000 m3<br>
-	anyagnyerõ helyrõl hozott kötött földanyag a vízoldali vízzáró agyagék szõnyeg, töltéskorona, rézsûrendezés és lefedés, valamint rámpák építéséhez 84 000 m3<br>
-	anyagnyerõ helyrõl hozott szemcsés földanyag mentett oldali fenntartási sáv rendezéséhez 10 300 m3<br>
A pontos mennyiségeket a VÍZITERV Consult Kft. 1009 tervszámú kiviteli terve és a költségvetési kiírás, valamint a méret és mennyiségi kimutatás tartalmazta.<br>
A munkálatok elkezdõdtek, azokkal kapcsolatban a kivitelezõ kezdeményezésére 2002. május 8-án helyszíni szemlére került sor.<br>
A helyszíni szemlén az alábbi megállapítások történtek.<br>
<br>
1. Az anyagnyerõ helyen a talajvízszint magassága a tervben jelzettektõl eltér, annál átlagban 60 cm-el magasabb (a terepszinttõl mindössze 50-60 cm-re van).<br>
A helyszíni tapasztalatok szerint a talajvíz szintje a kivitelezés ideje alatt nem fog jelentõsen csökkeni. A kitermeléssel kikerülõ földanyag - a szabványban megengedettnél magasabb víztartalom miatt - azonnali töltésbeépítésre alkalmatlan. A kivitelezéshez új technológiai folyamat, az anyag szárítódepóniába helyezése és szárítása vált szükségessé, mely többletköltséget eredményez. Az optimális víztartalom a szikkasztott föld többszöri tárcsázásával és többletmozgatással érhetõ el. A talajvízszint emelkedése a terv alapjául szolgáló talajmechanikai feltárások után történt, így elõre nem volt betervezhetõ.<br>
<br>
2. A vízoldali szakaszon az agyagékbevágás kialakításánál a tervben megadott szinteket kell betartani. A magas talajvízszint miatt szakaszos (100 m hosszú) kivitelezés javasolt, a szakasz kétoldali zsompos víztelenítésével (nyílt víztartás).<br>
Anyagnyerõ helyrõl hozott beépítésre elõkészített anyag berakása az agyagékbevágásba kotróval oldható meg.<br>
A pótmunkák szükségességét a vízügyi hatóság képviselõje is igazolta. Ezt követõen a kivitelezõ kidolgozta a pótmunka menynyiségi kimutatását, árajánlatot, amelyet 2002. május 16-án az ajánlatkérõ számára megküldte. Eszerint a beszerzés az alábbi tételekbõl áll:<br>
-	az anyagnyerõ helyen elázott töltésanyag kitermelése, szárítódepónia készítése, tömörítés nélkül gépi erõvel 18% terephajlásig, I-IV. oszt. talajban 17 853 m3,<br>
-	a kitermelt magas víztartalmú anyag szikkasztás célú elterítése és szikkasztása tárcsázással a tömöríthetõség szempontjából az optimális víztartalom eléréséhez 17 853 m3,<br>
-	nyílt víztartású szivattyú üzeme, a szivattyú teljesítménye 200 1/min. 1 db Honda szivattyú 80 üzemóra.<br>
Ezt követõen került sor a közbeszerzési eljárás megindítására 2002. június 3-án a KEVIÉP Kft. részére megküldött ajánlati felhívással.<br>
A Döntõbizottság elnöke részére a közbeszerzési eljárás megindításáról szóló tájékoztató 2002. június 5-én érkezett meg. Ajánlatkérõ a közbeszerzési eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontját jelölte meg.<br>
Az eljárásfajta választását azzal indokolta, hogy a beszerzés tárgyában megjelölt munkákra a KEVIÉP Kft.-vel érvényes szerzõdése van, amelynek teljesítéséhez - a töltés megépítéséhez - az eredeti tervben és költségvetési kiírásban nem szereplõ többletépítési munkák merültek fel. Ezek a munkák szükségesek ahhoz, hogy az árvízvédelmi töltés jó minõségben készüljön el. Más vállalkozó igénybevétele az eredeti építést akadályozná, szavatossági problémát vetne fel, az elvégzendõ pótmunkák az eredeti szerzõdés megvalósításához kötõdnek.<br>
Az ajánlati felhívásban ajánlatkérõ indokolta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglaltak fennállását, mely szerint az a) pontban foglalt feltétel fennáll, figyelemmel, hogy az eredeti szerzõdés értéke 333 128 E Ft, a jelen beszerzési értéke nem éri el ennek az 50%-át. A b) pontban foglalt feltétel fennáll azért, mert a beszerzés tárgya nem választható külön az eredeti szerzõdéstõl, mert a terület víztelenítésével a beépítendõ anyag megfelelõ víztartalmának az elõállításával kapcsolatos, továbbá a c) pontban foglalt feltétel is fennáll, hiszen az eredeti szerzõdés teljesítéséhez a munka elvégzése szükséges.<br>
Ajánlatkérõ az ajánlati felhívást is megküldte, mely ajánlati felhívás tartalmazta a törvényben elõírt adatokat.<br>
Az ajánlati felhívás szerint a teljesítés határideje 2002. november 15. Az ajánlattételi határidõ 2002. június 17., mely napon sor kerül a tárgyalás lefolytatására és az eredményhirdetésre is.<br>
A Döntõbizottság elnöke 2002. június 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Az ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a 2002. május 8-i helyszíni bejárás jegyzõkönyve rögzítette, hogy a pótlólagos munkára szükség van, az kapcsolódik az eredeti szerzõdéshez, elvégzése nélkül elõbbi nem is teljesíthetõ. Az eredeti szerzõdés határideje 2002. november 15., ezért minél elõbb el kell kezdeni a jelen beszerzés teljesítését.<br>
A szerzõdés megkötésére még nem került sor.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság az eljárása során vizsgálta, hogy ezen feltételek megvalósulnak-e.<br>
A Döntõbizottság rendelkezésre álló iratokból egyértelmûen megállapította, hogy a beszerzés tárgyát képezõ kiegészítõ építési beruházás szükségessége ajánlatkérõ számára elõre nem láthatóan, váratlanul merült fel. Ajánlatkérõ elõre nem láthatta, hogy a létesítmény jóváhagyott engedélyezési terve nem megfelelõen számolt a talajvíz jelenlétével. A mulasztás nem ajánlatkérõ, hanem a tervezõ érdekkörében merült fel. A pótmunkák elvégzése nélkül az eredeti szerzõdés nem teljesíthetõ, attól való elválasztását aránytalan nehézség nélkül nem lehet elvégezni.<br>
Továbbá az a) pontjában foglalt feltétel kétség kívül fennáll, hiszen az eredeti szerzõdés értéke 333 128 450 Ft, meg a jelen beszerzés tárgyát képezõ munkák értéke 21 625 000 Ft, tehát a korábban kötött szerzõdés értékének az 50%-át nem éri el. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) és c) pontjában foglalt feltétel is jelen közbeszerzés esetén megvalósul, hiszen e kiegészítõ építési, beruházási munka aránytalan nehézség nélkül mûszakilag nem elválasztható a korábban kötött szerzõdéstõl, és ennek teljesítése feltétlenül szükséges az eredeti szerzõdés teljesítéséhez.<br>
A Döntõbizottság a fentiek alapján megállapította, hogy ajánlatkérõ eljárása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 4.<br>
<br>
	Dr. Engler Magdolna s. k.,	Kalmárné Diósy Ildikó s. k.,<br>
	közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>