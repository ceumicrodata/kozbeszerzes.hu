<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6670)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.317/10/2002.<br>
<br>
Tárgy: az Ikarus Szerviz és Logisztikai Kft. jogorvoslati kérelme a Büntetés-végrehajtás Központi Ellátó Intézménye közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Pallós Zoltán ügyvéd (1149 Budapest, Róna u. 120-122.) által képviselt Ikarus Szerviz és Logisztikai Kft. (8000 Székesfehérvár, Repülõtér, továbbiakban: kérelmezõ) jogorvoslati kérelmét - melyet a Büntetés-végrehajtás Központi Ellátó Intézeménye (1475 Budapest, Pf. 140, továbbiakban: ajánlatkérõ) 27 db gyári új kivitelû Ford Transit zártdobozos felépítményû jármû belsõ szállítóterének átalakítása 6 fõ fogvatartott + 2 fõ személyzet biztonsági szállítására tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. március 27-én megjelent számában a rendelkezõ részben megjelölt beszerzésre.<br>
A felhívás 11. a) pontjában az ajánlattevõ mûszaki alkalmassága igazolására elõírta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja alapján a beszerzés tárgyára, illetve a mûszaki leírás tekintetében az elismert minõségtanúsítóktól származó tanúsítványok (ISO 9001) csatolását.<br>
A 11. b) pontban kikötötte, hogy alkalmatlannak minõsíti a szerzõdés teljesítésére azt az ajánlattevõt, aki nem rendelkezik ISO 9001 minõsítéssel.<br>
Ajánlatkérõ a kérelmezõt alkalmatlannak nyilvánította a szerzõdés teljesítésére arra hivatkozva, hogy kérelmezõ nem csatolt ISO 9001 minõségtanúsítványt.<br>
Kérelmezõ a május 30-án benyújtott jogorvoslati kérelmében sérelmezte ajánlatkérõ rá vonatkozó döntését.<br>
Elõadta, hogy a felhívás 11. a) pontjában zárójelben szerepelt az "ISO 9001" szöveg, így nem volt egyértelmû, hogy ajánlatkérõ kizárólag csak ezen típusú tanúsítványt fogad el. ISO 9002-es minõsítéssel rendelkezik, a tanúsítványt csatolta. A beszerzés tárgya szerinti szolgáltatás bonyolultsági foka nem indokolja az ISO 9001 minõsítést.<br>
Az ajánlatok elbírálásának szempontja a legalacsonyabb öszszegû ellenszolgáltatás volt, ajánlati ára 30%-kal alacsonyabb a nyertesénél, ezért az elbírálása Kbt. alapelvei, illetve szabályai megsértésével történt.<br>
Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását, részben elkésettség, másrészben megalapozatlanság címén. Álláspontja szerint a kérelem abban a részében, hogy a zárójeles meghatározás miatt nem volt egyértelmû a felhívás, valamint abban a tekintetben, hogy az ISO 9001-es minõsítés elõírása túlzott követelmény volt, elkésett, mert kérelmezõ a felhívás közzétételétõl számított 15 napon túl terjesztette elõ a kérelmét.<br>
Az ügy érdemében elõadta, hogy a 11. b) pontban alkalmassági feltételként az ISO 9001 minõsítés meglétét írta elõ, ebbõl kétséget kizáróan következett, hogy csak ezen minõsítést fogadja el. Az elvégzendõ feladat specialitása, összetettsége - tervezés, fejlesztés, gyártás, telepítés - indokolta a szóban forgó minõsítés típus-megkövetelését. Az ISO 9002 minõsítés nem terjed ki a tervezésre és fejlesztésre.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján megállapította, hogy a jogorvoslati kérelem egy részében elkésett, más részében megalapozatlan.<br>
Kérelmezõ kérte annak megállapítását, hogy nem volt egyértelmû a felhívás alapján, hogy ajánlatkérõ kizárólag az ISO 9001 minõsítést fogadja el, ezt nem is tehette, mert a beszerzés szerinti szolgáltatás bonyolultsági foka ezt nem is indokolta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elõírja, hogy a jogorvoslati eljárást a Kbt. szabályait sértõ esemény tudomásra jutásától számított 15 napon belül lehet kérelmezni. A határidõ elmulasztása jogvesztéssel jár.<br>
Az ajánlati felhívást ajánlatkérõ március 27-én tette közzé. Az ajánlati dokumentációt kérelmezõ április 15-ig megvásárolta, mivel ezen a napon levélben kérte ajánlatkérõt, hogy biztosítson lehetõséget a jármûvek megtekintésére. Kérelmezõ tehát legkésõbb április 15-én már megismerte az ajánlati felhívást, tudomást szerzett annak általa jogsértõnek vélt kitételeirõl. Ezzel szemben a jogorvoslati kérelmet csak május 30-án, a 15 napos jogvesztõ határidõ letelte után terjesztette elõ.<br>
A Döntõbizottság megállapította, hogy a jogorvoslati kérelem az ISO 9001 minõsítés elõírás egyértelmûsége és indokoltsága tekintetében elkésett, ezért a jogorvoslati kérelmet ebben a részében elutasította.<br>
Kérelmezõ sérelmezte, hogy ajánlatkérõ nem fogadta el mûszaki alkalmassága igazolásaként az ISO 9002 minõségtanúsítványt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésében elõírja, hogy ajánlatkérõnek az ajánlati felhívásban meg kell határoznia, hogy a pénzügyi, gazdasági és mûszaki alkalmasság igazolására szolgáló adatokkal, tényekkel összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt alkalmatlannak a szerzõdés teljesítésére. A (8) bekezdés alapján ajánlatkérõ a (6) bekezdés szerint elõírtak alapján dönt az ajánlattevõ alkalmasságáról.<br>
Ajánlatkérõ a felhívás 11. b) pontjában az ISO 9001 minõsítés meglétét szabta feltételként az alkalmasság megállapításához.<br>
Kérelmezõ ajánlatában nem igazolta ezen feltétellel való rendelkezését, tehát nem felelt meg a felhívás szerinti alkalmassági követelménynek.<br>
A Döntõbizottság megállapította, hogy ajánlatkérõ jogszerûen nyilvánította kérelmezõt alkalmatlannak a szerzõdés teljesítésére, ezért a jogorvoslati kérelmet ebben a részében elutasította.<br>
Kérelmezõ kifogásolta, hogy nem az õ ajánlatát értékelte ajánlatkérõ a legkedvezõbbnek annak ellenére, hogy az elbírálási szempont - a legalacsonyabb összegû ellenszolgáltatás - alapján az õ ajánlata 30%-kal kedvezõbb volt a nyertesénél.<br>
Az elbírálásban csak a szerzõdés teljesítésére alkalmas ajánlattevõ ajánlata vehet részt. Kérelmezõt ajánlatkérõ alkalmatlannak minõsítette, ezért nincs jelentõsége annak, hogy ajánlata kedvezõbb volt a nyertesénél.<br>
A Döntõbizottság ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. július 4.<br>
<br>
	Dr. Csitkei Mária s. k.,	Fábián Péter s. k.,<br>
	közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>