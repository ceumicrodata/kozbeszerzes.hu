<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6667)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.244/4/2002.<br>
<br>
Tárgy: a KOPINT-DATORG Konjunktúra-, Piackutató és Számítástechnikai Rt. jogorvoslati kérelme a Foglalkoztatási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KOPINT-DATORG Konjunktúra-, Piackutató és Számítástechnikai Rt. (1081 Budapest, Csokonai u. 3., a nevében eljár: OKFON Közbeszerzési és Szolgáltató Rt., 1106 Budapest, Fehér út 10., a továbbiakban: kérelmezõ) kérelmét, melyet a Foglalkoztatási Hivatal (1089 Budapest, Kálvária tér 7., a továbbiakban: ajánlatkérõ) "az Állami Foglalkoztatási Szolgálat internetes közvetítõ rendszerének (a kormányzati portálhoz kapcsolódó munkaügyi portál) kialakítása" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. március 13-án a Közbeszerzési Értesítõben 10423/2001 sz. alatt hirdetmény közzétételével induló tárgyalásos eljárás megindítására tett közzé hirdetményt a fenti tárgyban.<br>
A részvételi felhívás 13.2. pontjában ajánlatkérõ meghatározta, hogy a jelentkezésnek tartalmaznia kell a részvételi jelentkezési határidõt megelõzõ 30 napnál nem régebbi keltezésû eredeti cégkivonatot, valamint az aktuális változások bejegyzésének alapjául szolgáló okiratok másolatát, továbbá az aláírási címpéldány másolatát.<br>
A felhívás 13.6. pontjában az ajánlatkérõ elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlási lehetõséget biztosítja.<br>
A részvételi jelentkezési határidõig 2002. április 8-ig az <br>
E-Group Rt., a Hewlett-Packard Kft., az ICON Kft., a VT-Soft Kft., a Classys Informatikai Kft., a Minor Rendszerház Rt., a Deltha Rendszerház Kft. és a kérelmezõ nyújtott be jelentkezést.<br>
Az ajánlatkérõ hiánypótlásra szólította fel 2002. április 9-én kelt levelében a Hewlett-Packard Kft.-t, a VT-Soft Kft.-t és a Minor Rendszerház Rt.-t.<br>
Az ajánlatkérõ a Hewlett-Packard Magyarország Kft. részérõl kérte, hogy ne az anyacég világreferenciái, hanem a részvételi jelentkezést beadott magyarországi székhelyû leányvállalat által végzett internetes információszolgáltatási szoftverfejlesztés körébõl ismertessenek referenciát. A VT-SOFT Kft. részérõl az ajánlatkérõ kérte a jelentkezõ egyik alvállalkozója által nem csatolt a munkaügyi központ Munkaerõ-piaci Alapra vonatkozó igazolását. A MINOR Rendszerház Rt. részvételi jelentkezésében szereplõ APEH-igazolás nem tartalmazott az elkülönített állami pénzalapokra vonatkozó igazolást.<br>
Az ajánlatkérõ a részvételi jelentkezés eredményhirdetésekor megállapította, hogy érvényes jelentkezést csak a Classys Kft., a Hewlett-Packard Kft. és a VT-Soft Kft. nyújtott be.<br>
A kérelmezõ és az ICON Számítástechnikai Kft. részvételi jelentkezését az ajánlatkérõ érvénytelennek minõsítette, tekintettel arra, hogy a részvételi jelentkezés nem tartalmazta az aláírási címpéldány másolatot.<br>
A kérelmezõ 2002. április 29-én jogorvoslati kérelmet nyújtott be, melyben sérelmezte a részvételi jelentkezése érvénytelenné nyilvánítását. Elõadta, hogy az aláírási címpéldány valóban hiányzott a részvételi jelentkezésébõl, azonban részére is hiánypótlási lehetõséget kellett volna biztosítani, mivel e dokumentum hiánya a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján pótolható formai hiányosságnak minõsül.<br>
Álláspontjának alátámasztására hivatkozott a Döntõbizottság 2002. január 23-án közzétett D.777/14/2001. számú döntésére is.<br>
A kérelmezõ a fentiek alapján kérte az ajánlatkérõ által elkövetett jogsértés megállapítását, az ajánlatkérõ részvételi szakaszt lezáró döntésének a megsemmisítését és új döntés meghozatalára kötelezését, valamint a költségekben történõ marasztalását, kérte továbbá ideiglenes intézkedésként a közbeszerzési eljárás felfüggesztését.<br>
Az ajánlatkérõ észrevételében elõadta, hogy álláspontja szerint kizárólag a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti igazolások, nyilatkozatok pótolhatóak, melyet alátámaszt a Közbeszerzések Tanácsa 3/2001. számú a Kbt. 2001. évi módosítására tekintettel kiadott módosított ajánlása is.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az eljárás iratai, dokumentumai és a felek írásbeli nyilatkozatai alapján megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a Kbt. 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2001. </a>évi módosítása egyértelmûvé tette, hogy a Kbt. 44-46. §-aiban foglalt nyilatkozatok, igazolások hiánya, illetve formai hiányossága esetén hiánypótlásnak helye lehet.<br>
Ez a törvényi megfogalmazás azonban továbbra is kizárólag az ajánlattevõ pénzügyi, gazdasági és mûszaki alkalmassága körében elõírt iratok, nyilatkozatok vonatkozásában megengedõ, az ajánlatból hiányzó egyéb iratok bekérésére a formai hiányok körében nem kerülhet sor. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének az ajánlattal kapcsolatos formai hiányosságok pótolása fordulata technikai jellegû hiányosságokra (pl. nem megfelelõ sorszámozás) utal.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amenynyiben azt e törvény kifejezetten megengedi.<br>
A Döntõbizottság megállapította, hogy a kérelmezõ által utólag becsatolt aláírási címpéldány nem tartozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti igazolások és nyilatkozatok körébe. A Kbt. 44. § (1) bekezdésében meghatározott igazolások, nyilatkozatok az ajánlattevõ, illetõleg az alvállalkozónak a szerzõdés teljesítéséhez szükséges pénzügyi és gazdasági, valamint mûszaki alkalmasságának igazolására szolgálnak. A Kbt. 46. § szerinti és a (4)-(6) bekezdésben meghatározott hatósági igazolások és nyilatkozatok pedig az ajánlattevõknek a köztartozásai igazolására terjednek ki.<br>
A Döntõbizottság megállapította, hogy az aláírási címpéldány nem tartozik a Kbt. fent említett kógens rendelkezéseiben meghatározott dokumentumok körébe, ezért erre vonatkozóan nem volt lehetséges hiánypótlás. Tekintettel arra, hogy a kérelmezõ nem nyújtotta be a részvételi felhívásban meghatározott aláírási címpéldányt, ezért az ajánlatkérõ a Kbt. 63. § (8) bekezdése alapján alkalmazandó 52. § (2) bekezdés d) pontja alapján az érvénytelen jelentkezést benyújtó kérelmezõt a Kbt. 53. § (2) bekezdése alapján jogszerûen zárta ki a további eljárásból.<br>
Megjegyzi a Döntõbizottság, hogy a módosított Kbt. részben bõvítette a hiánypótlás lehetõségét az igazolások és nyilatkozatok formai hiányosságai pótlása esetére, de kizárólag a Kbt. 44. és 46. § szerinti körben.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában jogkörében eljárva a megalapozatlan kérelmet a Kbt. 88. § a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került meghatározásra.<br>
A bírósági jogorvoslatot a Kbt 89. § (1) bekezdése tartalmazza.<br>
<br>
Budapest, 2002. május 13.<br>
<br>
	Dr. Csanádi Péter s. k.,	Székelyné Bihari Mária s. k.,<br>
	közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
<br>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG<br>
<br>
1024 Budapest, Margit krt. 85.<br>
Ikt.sz.: D.244/5/2002.<br>
<br>
Tárgy: határozat kijavítása.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KOPINT-DATORG Konjunktúra-, Piackutató és Számítástechnikai Rt. (1081 Budapest, Csokonai u. 3., a továbbiakban: kérelmezõ) jogorvoslati kérelmére indult eljárásában a D.244/4/2002. számú határozat rendelkezõ részében a ..."nevében eljár: OKFON Közbeszerzési és Szolgáltató Rt. (1106 Budapest, Fehér út 10.)...", mondatrészt törli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság 2002. május 13-án hozta meg a D.244/4/2002. számú határozatát. A rendelkezõ részben elírási hiba folytán tévesen lett megjelölve az OKFON Közbeszerzési és Szolgáltató Rt., mint a KOPINT-DATORG Konjunktúra-, Piackutató és Számítástechnikai Rt. lebonyolítója. Valójában az ajánlatkérõ Foglalkoztatási Hivatal lebonyolítója az OKFON Közbeszerzési és Szolgáltató Rt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 48. § (1) bekezdése azt tartalmazza, hogy a közigazgatási szerv a határozatot név-, szám- vagy számítási hiba és más hasonló elírás esetén - a szükséghez képest az ügyfél meghallgatása után - kijavíthatja vagy kicserélheti.<br>
A fentiekre tekintettel a Döntõbizottság a rendelkezõ rész szerint határozott és a D.244/4/2002. számú határozatának a rendelkezõ részben lévõ kérdéses mondatot a nyilvánvaló elírás miatt kijavította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 15.<br>
<br>
	Dr. Csanádi Péter s. k.,	Székelyné Bihari Mária s. k.,<br>
	közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>