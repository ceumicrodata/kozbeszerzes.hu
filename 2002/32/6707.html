<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6707)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.297/12/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás, a Miniszterelnöki Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Miniszterelnöki Hivatal (1054 Budapest, Kossuth tér 2-4., nevében és képviseletében eljár: a Miniszterelnökség Közbeszerzési és Gazdasági Igazgatósága 1054 Budapest, Báthory u. 12., továbbiakban: ajánlatkérõ) "háztartásimonitor-vizsgálat elkészítése az ország felnõtt lakosságát reprezentáló mintán" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és az egyéb érdekelt tárgyaláson tett nyilatkozata alapján az alábbi tényállást állapította meg.<br>
Ajánlatkérõ a Döntõbizottság elnökét 2002. május 15-én tájékoztatta, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
Ajánlatkérõ ajánlattételre a TÁRKI Társadalomkutatási Intézet Rt.-t hívta fel.<br>
Az eljárásfajta választását ajánlatkérõ azzal indokolta, hogy jelen eljárásban a háztartások és a családok munkaerõ-piaci és jövedelmi helyzetére vonatkozó kutatássorozat know-how-ja, kérdõívei, a felvett adatbázis kizárólagosan a TARKI Rt. tulajdona. Ebbõl következik, hogy a kutatássorozat további évenkénti lebonyolítására egyedül a TÁRKI Rt. képes, mivel 10 éves kutatómunka eredményeként kialakított adatbázis felett kizárólagos jogot gyakorol.<br>
Ajánlatkérõ ajánlati felhívást is készített, mely szerint az ajánlattétel határideje 2002. május 16. volt. Ugyanezen a napon tervezte ajánlatkérõ az elsõ tárgyalás lebonyolítását is.<br>
Ajánlatkérõ ismertette a közbeszerzési eljárás menetét is, mely szerint az ajánlatkérõ a tárgyalásokról emlékeztetõt készít, melyre ajánlattevõ annak kézhezvételét követõ munkanap 14 óráig írásban észrevételt tehet. Ajánlatkérõ két tárgyalási fordulót tervezett.<br>
Ajánlattevõ az ajánlatát ajánlatkérõnek a tárgyalásokon elhangzott elvárásainak megfelelõen módosíthatja.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az ajánlattevõnek a szerzõdés teljesítésére való alkalmassá, illetõleg az alkalmatlanná minõsítés szempontjait is. Ajánlatkérõ az ajánlatot a legalacsonyabb összegû ellenszolgáltatás elve alapján kívánta elbírálni.<br>
A Döntõbizottság elnöke a jogorvoslati eljárás kezdeményezése elõtt kiegészítõ információ adására hívta fel ajánlatkérõt, melyben kérte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja fennállásának alátámasztásául szolgáló iratok és tények fennállásának igazolását. Ajánlatkérõ ennek alapján becsatolta a TÁRKI Rt. nyilatkozatát, melyben a TÁRKI Rt. nyilatkozott, hogy a háztartásimonitor-vizsgálat know how-jával kérdõivel és adatbázisával kizárólagosan õ rendelkezik. Egy újabb vizsgálat elvégzéséhez ezen adatok nélkülözhetetlenek.<br>
A Döntõbizottság elnöke ezt követõen 2002. május 27-én kezdeményezett jogorvoslati eljárást ajánlatkérõ közbeszerzési eljárása ellen, mert a rendelkezésre álló iratok alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállásának igazolását nem találta megalapozottnak. Ennek aIapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ 2002. június 4-én a Döntõbizottságnak bejelentette, hogy az ajánlati felhívását 2002. június 3-án visszavonta, és ilyen irányú beszerzést a közeljövõben sem tervez. Ennek alapján kérte a jogorvoslati eljárás megszüntetését.<br>
Ajánlatkérõ elõadta továbbiakban, hogy az ajánlattételi idõpontjára 2002. május 16-ra az ajánlattételre felkért cég az ajánlatát benyújtotta. Ajánlatkérõ még ezen a napon tárgyalást is tartott, melyrõl jegyzõkönyv készült.<br>
Az ajánlatkérõ, bár az írásos anyagot alkalmasnak találta egy esetleges szerzõdéskötésre, de a jegyzõkönyv tanúsága szerint a tárgyalásokat nem zárta le.<br>
Ajánlatkérõ az ajánlati felhívásának visszavonásáról a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(3) bekezdése alapján határozott. Hivatkozott arra, hogy a tárgyalásos eljárásban a Kbt. 71. § (2) bekezdés értelmében nem áll fenn sem az ajánlattevõvel, sem az ajánlatkérõvel kapcsolatban a Kbt. 48., 50. § szerinti ajánlati kötöttség.<br>
Az ajánlatkérõ a tárgyalásokat nem zárta le, így az ajánlatkérõ további követelményeket is támaszthatott volna az ajánlattal szemben. Ebbõl következõleg a végleges ajánlat még nem alakulhatott ki az ajánlattevõ részérõl sem, ebbõl pedig következik, hogy a tárgyalások lezártáig ajánlattételi szakaszról beszélhetünk, így az ajánlati felhívás visszavonása jogszerûen történt. Ajánlatkérõ hivatkozott arra, hogy jelen esetben nincs olyan eljárás, amely a jogorvoslati eljárás folytatására okot adna, ezért kérte az eljárás megszüntetését. A TÁRKI Rt. érdemi észrevételében hivatkozott arra, hogy jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak. Indoklásként elõadta, hogy 10 éven keresztül folytatta a háztartásimonitor-vizsgálatot, mely kutatás eredményeit publikálta és a lakosság jövedelmi és munkaerõ-piaci helyzetével kapcsolatos egyedülálló adatokat a hazai nemzetközi tudományos közéleten túl az államigazgatás, a politikai pártok is rendszeresen használták és hivatkoztak. Ilyen típusú kutatást az elmúlt 10 évben kizárólag cégük végzett így az elkészült adatbázis kizárólagosan a tulajdonuk.<br>
Az ajánlati felhívás visszavonását jogsértõnek minõsítette, figyelemmel arra, hogy az ajánlattételi határidõig van módja ajánlatkérõnek az ajánlati felhívás visszavonására.<br>
Ennek alapján álláspontja szerint a közbeszerzési eljárás folyamatban van, ajánlatkérõ köteles eredményt hirdetni, és ennek alapján szerzõdést kötni.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és az egyéb érdekelt nyilatkozata alapján az eljárás megszüntetésérõl határozott az alábbi indokok alapján.<br>
A Döntõbizottság elnöke azért kezdeményezett jogorvoslati eljárást ajánlatkérõ közbeszerzési eljárása ellen, mert álláspontja szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállását kellõ módon nem igazolta. Ajánlatkérõ a jogorvoslati eljárás megindítását követõen bejelentette, hogy 2002. június 3-án az ajánlati felhívás visszavonásáról határozott.<br>
Az ajánlati felhívás visszavonására tekintettel jelenleg nincs közbeszerzési eljárás folyamatban, ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglaltak fennállása vizsgálatának akadálya van.<br>
Az egyéb érdekelt álláspontja szerint ajánlatkérõ az ajánlati felhívását jogsértõ módon vonta vissza, álláspontja szerint ajánlatkérõnek a közbeszerzési eljárást le kell folytatnia, és vele szerzõdést kell kötnie.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását.<br>
Ezen belül a 48. § (1) bekezdése ajánlatkérõ számára tartalmaz kötelezõ elõírást, nevezetesen a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése pedig kimondja, hogy az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie.<br>
A <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(1) bekezdés szerint pedig az ajánlati kötöttség az ajánlattételi határidõ lejártától kezdõdik.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdés a fent idézett törvényi rendelkezések alkalmazását a tárgyalásos eljárásban nem kell alkalmazni.<br>
Ebbõl pedig következik, hogy jelen tárgyalásos eljárásban a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdésben elõírtak nem irányadók.<br>
Erre tekintettel a Döntõbizottság álláspontja szerint tárgyalásos eljárásban ajánlatkérõ a tárgyalási folyamat befejezõdéséig, lezárásáig, a végleges ajánlatok megtételéig jogosult a felhívását visszavonni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 8.<br>
<br>
	Dr. Engler Magdolna s. k.,	Fábián Péter s. k.,<br>
	közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>