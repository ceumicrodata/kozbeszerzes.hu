<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6569)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.354/9/2002.<br>
<br>
Tárgy: a FALCKS SOS Kft. jogorvoslati kérelme az Erzsébetvárosi Egészségügyi Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kovács Dénes ügyvéd (1054 Budapest, Alkotmány u. 10.) által képviselt FALCKS SOS Kft. (1024 Budapest, Margit krt. 43-45., továbbiakban: kérelmezõ) jogorvoslati kérelmét - melyet az Erzsébetvárosi Egészségügyi Szolgálat (1075 Budapest, Kazinczy u. 37., továbbiakban: ajánlatkérõ) 12 órás éjszakai, hétvégi és ünnepnapi folyamatos orvosi ellátás biztosítása a VI. és VII. kerületben tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. május 29-én megjelent számában a rendelkezõ részben megjelölt beszerzésre.<br>
A felhívás 16. pontja hetedik "-" bekezdésében elõírta, hogy érvénytelen az ajánlat, ha az ajánlattevõ nem csatolja az Országos Mentõszolgálattal kötött együttmûködési megállapodást.<br>
Ajánlatkérõ dokumentációt is készített, melyet kérelmezõ június 11-én vásárolt meg. A dokumentáció 7. oldalán az "Az ajánlatot alkotó dokumentumok javasolt összeállítása" cím alatt az ajánlattal szemben támasztott követelmények között szintén szerepel az OMSZ együttmûködési megállapodás igazolásának szükségessége. Az "Egyéb tudnivalók, követelmények" cím alatt ajánlatkérõ elõírta, hogy ajánlattevõ az "ellátás minõségi színvonalának megítéléséhez nyilatkozzon, hogy rendelkezik-e OMSZ együttmûködéssel. Amennyiben igen, úgy csatolja az errõl szóló irat másolatát az ajánlatához!". Ezeken kívül még az "Adatlap" és az "Információs adatlap" tartalmaz az OMSZ együttmûködés csatolására való utalást.<br>
Kérelmezõ június 18-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását és a felhívás általa kifogásolt részének megsemmisítését.<br>
Kérelmében és a jogorvoslati eljárásban tartott tárgyaláson sérelmezte, hogy ajánlatkérõ érvényességi feltételként szabta az OMSZ együttmûködési megállapodás meglétét. Állította, hogy a megállapodás elvárása nem áll összefüggésben a beszerzés tárgyával, annak csak a közterületi mentés esetén van jelentõsége, ügyeleti szolgáltatást illetõen a vonatkozó jogszabály értelmében az OMSZ csak a sürgõsség foka és nem a megállapodás megléte alapján tehet különbséget a mentést igénybe venni kívánók között. Álláspontja szerint a megállapodás érvényességi feltételként való kikötésével ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében rögzített, az ajánlattevõk esélyegyenlõségét kimondó alapelvet, valamint a 33. § (5) bekezdésének az ajánlattevõk pénzügyi, gazdasági és mûszaki alkalmassága igazolására vonatkozó rendelkezését.<br>
Sérelmezte továbbá, hogy ellentmondás van a felhívás 16. pontjának szóban forgó elõírása és a dokumentáció "Egyéb tudnivalók, követelmények" fejezetében foglaltak között, mert ajánlatkérõ a felhívásban a megállapodás csatolását írta elõ, a dokumentáció szerint pedig csak nyilatkozatot vár el.<br>
Ajánlatkérõ észrevételében kérte a jogorvoslati kérelem elutasítását.<br>
Elõadta, hogy az OMSZ együttmûködési megállapodás megléte a kiírással érintett területen indokolt. Itt ugyanis hosszú éveken keresztül az OMSZ végezte az ügyeleti ellátást. A lakosság körében a változás nehezen tudatosul, feltételezhetõ, hogy továbbra is az OMSZ telefonszámát fogják hívni és a megállapodás híján a nyertes ajánlattevõ elérése nem lehet kellõen hatékony és gyors. Vis-major helyzetben az OMSZ kivonulása a legegyszerûbb megoldás, és ezt a segítséget az ügyeletet ellátónak kell igényelnie az OMSZ-tõl.<br>
A felhívás és a dokumentáció közötti ellentmondás csak látszólagos, nem jogsértõ, a Kbt.-ban semmilyen rendelkezés nem tiltja, hogy az ajánlatkérõ igazolás csatolását és az igazolandó tényre, adatra vonatkozó nyilatkozatot is bekérjen az ajánlattevõtõl.<br>
Ajánlatkérõ a június 25-én megtartott helyszíni konzultáción tájékoztatta a megjelent ajánlattevõket, hogy a felhívást úgy kívánja módosítani, hogy az OMSZ együttmûködés hiányát nem tekinti érvénytelenségi oknak. A konzultációs jegyzõkönyvet megküldte valamennyi, a dokumentációt megvásárló cégnek.<br>
Ajánlatkérõ a Közbeszerzési Értesítõ 2002. július 3-i számában megjelentette a felhívás módosítását, miszerint nem érvénytelenségi ok az OMSZ megállapodás hiánya. Ajánlatkérõ módosította az ajánlati dokumentáció vonatkozó részeit is, azt a dokumentációt kiváltók részére megküldte.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján megállapította, hogy az adott tényállás mellett kérelmezõnek már nem áll fenn orvoslásra szoruló jogsérelme.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A 79. § (3) bekezdése így rendelkezik: "A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti."<br>
A 80. § (4) bekezdése elõírja: "Ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerint jogorvoslatnak van helye."<br>
A Döntõbizottságnak a jogorvoslati kérelem elbírálásához azt kellett eldöntenie, hogy az ajánlati felhívás és a dokumentáció módosítása folytán kialakult helyzetben sérült-e a közbeszerzési eljárásban kérelmezõ joga, vagy jogos érdeke.<br>
Kérelmezõ jogorvoslati kérelmében azt sérelmezte, hogy ajánlatkérõ az ajánlat érvényességi feltételeként elõírta az OMSZ együttmûködési megállapodás csatolását, valamint azt, hogy a felhívás ezen kikötéssel kapcsolatos része és a dokumentáció vonatkozó részei ellentmondásban vannak egymással.<br>
Ajánlatkérõ a felhívás és a dokumentáció módosítása által megszüntette a felhívás és a dokumentáció kérelmezõ által sérelmesnek tartott részeit.<br>
A Döntõbizottság megállapította, hogy már nem áll fenn a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésben rögzített, a jogorvoslati kérelem elõterjesztésére alanyi jogosultságot teremtõ feltétel. Jogsértés hiányában a Döntõbizottság nem alkalmazhatja a 88. § (1) bekezdés b)-h) pontjai szerinti jogkövetkezményeket. Ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. július 5.<br>
<br>
	Dr. Csitkei Mária s. k.,	Divinyi Péterné s. k.,<br>
	közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>