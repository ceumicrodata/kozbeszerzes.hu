<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6669)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.326/12/2002.<br>
<br>
Tárgy: a Sodexho Kft. jogorvoslati kérelme Zalaegerszeg Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sodexho Magyarország Kft. (1115 Budapest, Etele út 68., képviseli: dr. Ferenczi Gábor ügyvéd, 1026 Budapest, Kelemen L. u. 2/3. fszt. 5., a továbbiakban: kérelmezõ) jogorvoslati kérelmét, amelyet Zalaegerszeg Megyei Jogú Város Önkormányzata (8900 Zalaegerszeg, Kossuth L. u. 17-19., a továbbiakban: ajánlatkérõ) "Zalaegerszeg Megyei Jogú Város közigazgatási területén a dokumentációban megfogalmazottak szerint oktatási-nevelési intézményekben diákétkeztetés és szociális étkeztetés biztosítása" tárgyú közbeszerzési eljárása ellen terjesztett elõ elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a Döntõbizottság határozatának végrehajtására nincs halasztó hatálya.<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. április 3-i 14. számában (2227) tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ felhívása 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket, köztük kérte: "a feladat végrehajtásáért felelõs szakemberek megnevezését, szakképzettség, gyakorlat bemutatását". A 11. b) pont utolsó francia bekezdésében alkalmatlanná minõsítési szempontként határozta meg a konyhák vezetésével megbízni kívánt személyek szakirányú végzettségének hiányát. Ajánlatkérõ felhívásában rendelkezett arról, hogy az ajánlatokat az összességében legelõnyösebb ajánlat bírálati szempont alapján értékeli és meghatározta a részszempontokat, súlyszámokat és az értékelési ponthatárokat. Ajánlatkérõ dokumentációt is összeállított, ez tartalmazta az ajánlatok benyújtásának tartalmi és formai követelményeit, továbbá részletes tájékoztatást a teljesítés feltételeirõl. A dokumentáció 9. oldalának utolsó és 10. oldalának 1. bekezdésében ajánlatkérõ az alábbiakat közölte: "Szükségesnek tartjuk a továbbiakban azt is bemutatni, mivel az önkormányzat szakképzett és gyakorlattal rendelkezõ munkaerõt nem tud átadni, az ajánlattevõ ezt milyen formában tudja biztosítani. A megfelelõ szintû ellátás elengedhetetlen feltétele a szakképzett munkaerõ foglalkoztatása. Konyhavezetõk esetében a felelõs szakemberek megnevezését, szakképzettség és gyakorlat bemutatását kérjük."<br>
A kérelmezõ a dokumentáció fenti rendelkezéseivel kapcsolatban kérdést intézett az ajánlatkérõhöz, aki azt a tájékoztatást adta, hogy legalább a 10 konyhavezetõ szakképzettségének a bemutatását kérik. Felhívta arra is a figyelmét, hogy nem elegendõ az arra vonatkozó kötelezettségvállalás, hogy a szolgáltatás megkezdéséig rendelkezni fognak a szükséges végzettségû szakemberekkel.<br>
Az ajánlattételi határidõig, 2002. május 13-ig ajánlatot nyújtott be: az ELEMEN Rt., a ZALAGAST Kft. és a kérelmezõ.<br>
A kérelmezõ ajánlatának 16. oldalán két változatban terjesztette elõ vállalását a szükséges szakképzettségû emberek biztosítására. Az elsõben a jelenlegi üzemeltetõ alkalmazottainak átvételét vállalta és amennyiben õk nem rendelkeznek megfelelõ végzettséggel, beiskolázza, továbbképzi õket. A másodikban pedig azt vállalta, hogy a saját megfelelõ képzettségû szakembereit rendeli ki Zalaegerszegre mindaddig, amíg helyben megfelelõ végzettségû munkavállaló nem áll rendelkezésére. E körben megjelölte 10 alkalmazottját és feltüntette iskolai végzettségüket, munkaviszonyuk kezdetét és az adagnagyságot. A kérelmezõ ajánlatában a konyhavezetõnek jelölt személyek vonatkozásában azt közölte, hogy hárman rendelkeznek gimnáziumi érettségivel, hárman szakközépiskolai végzettséggel (ebbõl 1 élelmiszeripari szakközépiskola, a többi vendéglátó-ipari), ketten egészségügyi fõiskolával és szintén ketten szakmunkásképzõ iskolával.<br>
Ajánlatkérõ a 2002. május 27-én kelt levelében hiánypótlásra hívta fel a kérelmezõt, melyben - többek között - jelezte: "Benyújtott ajánlatuk nem tartalmazza a megnevezett 10 fõ fõzõkonyha vezetõjének szakképzettségét igazoló dokumentumait (bizonyítványok másolatait) a 80/1999. (XII. 28.) GM-EüM-FVM együttes rendelet 26. §-a szerint."<br>
A hiánypótlási határidõre, 2002. május 29-ére a kérelmezõ benyújtotta ajánlatkérõnek az általa megjelölt 10 fõ bizonyítványainak a másolatát.<br>
Ajánlatkérõ 2002. június 3-án hirdette ki az eljárást lezáró döntését. A kérelmezõt alkalmatlannak nyilvánították amiatt, hogy az ajánlati felhívás 11. b) pont utolsó francia bekezdése elõírása ellenére a konyhák vezetésével megbízni kívánt személyek nem rendelkeznek szakirányú végzettséggel. Az elõírt 10 fõbõl 2 fõ szakképzettsége nem felel meg a 80/1999. (XII. 28.) GM-EüM-FVM együttes rendelet 26. § (2) bekezdésében elõírt szakmai követelményeknek.<br>
Ajánlatkérõ írásbeli összegzését is elkészítette, ebben további indokként hivatkozott arra is, hogy két fõ bizonyítványa pedig csak 2002. december 31-ig felel meg a jogszabályi elõírásoknak.<br>
Az eljárás nyertese a ZALAGAST Kft. lett.<br>
A kérelmezõ 2002. június 4-én nyújtotta be jogorvoslati kérelmét, melyben kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását. Kérelmét azzal indokolta, hogy az ajánlatkérõ által hivatkozott 80/1999. (XII. 28.) GM-EüM-FVM együttes rendelet (továbbiakban Rendelet) 26. § (2) bekezdésében elõírt szakmai követelményeket a jogszabály rendelkezése értelmében csak 2003. január 1-jétõl kell alkalmazni. Így ajánlatkérõ jogsértõen vette azokat figyelembe és alap nélkül nyilvánította alkalmatlannak a kérelmezõt.<br>
Magának a hiánypótlásnak az elrendelését, illetve azt, hogy abban a Rendelet is feltüntetésre került hivatkozási alapként, nem kifogásolta.<br>
Tárgyaláson tett nyilatkozatában felhívta arra is a figyelmet, hogy az ajánlati felhívásban foglaltak alapján kell dönteni az alkalmatlanság kérdésében. Ebben ajánlatkérõ szakirányú végzettséget írt elõ a konyhavezetõkre. A szakirányú végzettség pedig különbözik a jogszabályokban elõírt szakképzettségtõl. A szakirányú végzettség követelménye alapján csak a szakiránynak kell megfelelni és nem szükséges sem élelmezésvezetõi szakképesítés, sem meghatározott iskolatípus elvégzése, elegendõ a szakmunkásképzõ iskola is. Álláspontja szerint az általa megjelölt 10 fõ rendelkezik szakirányú végzettséggel, az üzletvezetõi tanfolyam, illetve a kereskedelmi szakközépiskola is elfogadható ilyennek.<br>
A Döntõbizottság a D.326/3/2002. számú 2002. június 5-én kelt határozatában ideiglenes intézkedésként az eljárást lezáró szerzõdés megkötését megtiltotta.<br>
Ajánlatkérõ kérte a kérelmezõ jogorvoslati kérelmének az elutasítását.<br>
Elõadta, hogy felhívásában annak érdekében határozta meg a vitatott alkalmatlansági szempontot, hogy a konyhavezetõk feleljenek meg a velük szemben jogszabályokban támasztott szakmai, végzettségi követelményeknek.<br>
A konyhavezetõk alkalmassága kérdésében egy külsõ szakértõ szakmai véleménye alapján döntött. A jogorvoslati kérelem benyújtása után áttekintette a vonatkozó jogszabályi rendelkezéseket és megállapította, hogy valóban az általa megjelölt Rendelet 26. § (2) bekezdése - amelyet a 41/2001. (XII. 22.) GM-EüM-FVM rendelet állapított meg -, csak 2003. január<br>
1-jétõl lép hatályba. Azonban megítélése szerint eddig az idõpontig a korábbi 26. § elõírásait kell alkalmazni, mely egyértelmûen kimondja, hogy a közétkeztetést irányító élelmezésvezetõnek szakirányú végzettséggel kell rendelkeznie. Maga a jogszabály úgy folytatja, hogy az élelmezésvezetõi szakképesítés megszerzésének költségei a munkaadót terhelik. Így érdemi különbség a kérelmezõ által hivatkozott szakirányú végzettség és a szakképzettség között nincs. Felhívásában az elõírások szerinti szakképzettség igazolását kérte. Ebbõl következõen az ajánlattevõknek a 7/1993. (XII. 30.) MüM rendelet Országos Képzési Jegyzékében foglaltaknak kell megfelelni. Ezen jogszabály pedig kifejezetten megjelöli az élelmezésvezetõi szakképesítést. A kérelmezõ által megjelölt 10 konyhavezetõ között csak négy személy rendelkezik élelmezésvezetõi szakképesítéssel, két fõnek van egészségügyi fõiskolai végzettsége és dietetikus szakképzettsége, kettõnek pedig középfokú iskolai végzettsége, azonban egyik megjelölt személy csak üzletvezetõi szakképesítéssel rendelkezik. Utalt arra is, hogy van a megjelölt személyek között olyan, aki csak szakmunkás-bizonyítvánnyal rendelkezik, illetve boltvezetõi képesítése van. Így álláspontja szerint helyesen döntött az alkalmatlanság kérdésében, a kérelmezõ a vonatkozó jogszabályi elõírások alapján alkalmatlan. Az irányadó, a jelenleg hatályos jogszabályok még szigorúbb elõírásokat tartalmaznak, amelyek alapján hat fõ nem rendelkezik az elõírt élelmezésvezetõi szakképesítéssel.<br>
A ZALAGAST Kft. észrevételében arra az álláspontra helyezkedett, hogy amennyiben a kérelmezõ által konyhai vezetõként megjelölt személyek mindegyike nem rendelkezik vendéglátó-ipari szakközépiskolai érettségi bizonyítvánnyal, vagy ezzel egyenértékû, illetõleg magasabb szakirányú végzettséggel, akkor ajánlatkérõ helyesen és jogszerûen minõsítette alkalmatlannak õt. Utalt arra is, hogy a teljesítés hosszú idõszakára tekintettel ajánlatkérõ vizsgálhatta azt is, hogy a megjelölt személyek 2003. január 1-jétõl rendelkeznek-e az elõírt élelmezésvezetõi szakképesítéssel, mivel e szakképesítés megszerzése legalább 10 hónapot vesz igénybe.<br>
A Döntõbizottság megállapította, hogy a kérelmezõ jogorvoslati kérelme nem megalapozott.<br>
A Döntõbizottságnak a kérelem elbírálása során abban a kérdésben kellett állást foglalnia, hogy a kérelmezõ által a konyhák vezetésére kijelölt 10 fõ megfelel-e az ajánlatkérõ által támasztott alkalmassági követelményeknek.<br>
A Döntõbizottság megállapította, hogy valóban ajánlatkérõ az alkalmatlanná nyilvánító döntésében tévesen hivatkozott a 80/1999. (XII. 28.) GM-EüM-FVM rendelet 26. § (2) bekezdésére, mert ezt a bekezdést 2003. január 1-jétõl kell alkalmazni. Ugyanis a 41/2001. (XII. 22.) GM-EüM-FVM együttes rendeletének 4. §-a kimondja, hogy 2003. január 1-jétõl kell alkalmazni a 3. §-sal megállapított 26. § szövegét. Így 2003. január 1-ig a rendelet 26. §-ának eredeti szövegváltozata a hatályos és kötelezõ elõírás.<br>
A Döntõbizottság álláspontja szerint is az ajánlatkérõ által meghatározott alkalmatlansági szempontok alapján kell dönteni az alkalmasság kérdésében. Maga az ajánlatkérõ azonban tételesen nem határozta meg a követelményeit, hanem "szakirányú" végzettséget írt elõ. Ez a megfogalmazás és szóhasználat azonban a Döntõbizottság megítélése szerint nem értelmezhetõ a kérelmezõ által megadott - fentiekben ismertetett - módon. A kérelmezõ kiragadva, szigorúan nyelvtanilag értelmezte a kifejezést, amelynek elfogadása esetén a konyhavezetõk még a vonatkozó jogszabályi elõírásoknak sem felelnének meg. A Döntõbizottság álláspontja szerint ajánlatkérõ elõírásának valós tartalmát a felhívás és a dokumentáció együttes figyelembevétele mellett lehet megállapítani, amelyet jelen esetben segít az is, hogy maga a kérelmezõ intézett e tárgyban kérdést ajánlatkérõhöz, továbbá hiánypótlásra is sor került.<br>
A dokumentáció fentiekben idézett részében ajánlatkérõ a konyhavezetõknek, mint felelõs szakembereknek a megnevezését és szakképzettségük bemutatását kérte. Maguknak a kifejezéseknek a használatából is levonható a következtetés, hogy ajánlatkérõ nem tett különbséget a szakképzettség és a szakirányú végzettség között. Számára az volt a releváns (ezt közölte is a dokumentációban), hogy mivel nem rendelkezik megfelelõ, szakképzett személyi állománnyal, a konyhavezetõk megfelelõ szakképzettségû szakemberek legyenek. A kérelmezõ kérdésére ajánlatkérõ "szakképzettség" bemutatását kérte, annak érdekében, hogy megállapítható legyen rendelkeznek-e "a szükséges végzettségû szakemberekkel".<br>
Ezt tükrözi a hiánypótlási felhívása is, amelyben a Rendelet 26. §-át jelöli meg (bekezdés hivatkozás nélkül) a "10 fõ fõzõkonyha vezetõjének (élelmezésvezetõnek) szakképzettséget igazoló okiratai kérésének jogalapjaként.<br>
A szakképzettség pedig csak a jogszabályokban az egyes munkakörökre elõírt szakképzettség lehet. E követelményeknek kell megfelelni az ajánlattevõk által kijelölt konyhavezetõknek. A fentiek tükrében nem valószínûsíthetõ, hogy ajánlatkérõ ennél kisebb követelményt támasztott volna, annyit kért, hogy a bizonyítványok másolatainak csatolásával igazolják ennek meglétét.<br>
A Rendelet 25. § és 26. §-ának a jogviszony elbírálására irányadó rendelkezései az alábbiakat mondják ki:<br>
"25. § A vendéglátásban és az élelmiszer-kereskedelemben dolgozók szakképesítésérõl külön jogszabály rendelkezik.<br>
26. § A közétkeztetést irányító élelmezésvezetõnek szakirányú végzettséggel kell rendelkeznie. Az élelmezésvezetõi szakképesítés megszerzésének költségei a munkaadót terhelik."<br>
A Döntõbizottság áttekintette az Országos Képzési Jegyzékrõl szóló 7/1993. (XII. 30.) MüM rendeletben foglaltakat. E rendelet külön megjelöli az élelmezésvezetõt és arra 52. alszámmal középiskola utolsó évfolyamának elvégzéséhez vagy érettségi vizsgához kötött szakképesítést ír elõ, kéri az érettségi bizonyítvány és szakmai alkalmassági követelményeknek való megfelelést.<br>
A Döntõbizottság megvizsgálta a kérelmezõ által benyújtott bizonyítványok másolatait. Ezek alapján megállapította, hogy két fõ nem rendelkezik a szakképesítés elõfeltételét képezõ végzettséggel. Négy fõ rendelkezik csak élelmezésvezetõi szakképesítéssel, a többiek más középfokú, illetõleg felsõfokú végzettséggel rendelkeznek.<br>
A Döntõbizottság a fentiek alapján megállapította, hogy a kérelmezõ által meg megjelölt tíz konyhavezetõ nem mindegyike felel meg az alkalmassági követelményként támasztott szakmai elõírásoknak, így ajánlatkérõ megalapozottan nyilvánította alkalmatlannak õt.<br>
Felhívja a Döntõbizottság a kérelmezõ figyelmét arra is, hogy saját értelmezésének elfogadása mellett sem felelne az alkalmassági elõírásoknak. Két kijelölt munkavállalója ugyanis még az általa adott "szakirányú" értelmezési követelményt sem elégíti ki az élelmiszer-eladó, az önkiszolgáló pénztáros, a boltvezetõ, a gépíró, szövegszerkesztõ, az üzletvezetõ tanfolyam, továbbá a cukrász ilyennek nem fogadható el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott jogkörében eljárva a fenti indokokra tekintettel a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdés h) pontja alapján rendelkezett az eljárási költségekrõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. július 4.<br>
<br>
	Dr. Nagy Gizella s. k.,	Székelyné Bihari Mária s. k.,<br>
	közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>