<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6539)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.320/8/2002.<br>
<br>
Tárgy: az Autó Valent Kft. jogorvoslati kérelme a Magyar Köztársaság Alkotmánybírósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az AUTO-VALENT Kft. (1097 Budapest, Határ u. 50/A., képviseli: dr. Asbóth Ede ügyvéd, 1114 Budapest, Bartók Béla út 61., a továbbiakban: kérelmezõ) jogorvoslati kérelmét, melyet a Magyar Köztársaság Alkotmánybírósága (1015 Budapest, Donáti u. 35-45., képviseli: dr. Kovács Kázmér ügyvéd, 1065 Budapest, Nagymezõ u. 28., a továbbiakban: ajánlatkérõ) "10 db személygépkocsi beszerzése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. április 10-én megjelent 15. számában tett közzé ajánlati felhívást nyílt eljárás megindítására.<br>
Az ajánlati felhívás 3. a) pontja határozta meg a beszerzés tárgyát és mennyiségét az alábbiak szerint:<br>
"Az ajánlatkérõ jelenleg meglévõ Volvo gépkocsikból álló gépkocsiparkjának részbeni és több részletben történõ folyamatos cseréjével (illetve átmeneti bõvítésével) - a meglevõknél (2922 cm3) nem kisebb hengerûrtartalmú, minimum 6 hengeres, soros elrendezésû motorral rendelkezõ, elsõkerék-meghajtású - 10 db személygépkocsi beszerzése, amely a meglévõ gépkocsiparkba szervizazonosan illeszkedik. A beszerzés tárgya magában foglalja a leszállítandó gépkocsik szervizelésének legalább közvetlen szervizpartneri kapcsolat útján történõ biztosítását is. A beszerzés tárgyának megnevezése csak a tárgy jellegének egyértelmû meghatározása érdekében történik [<a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése]."<br>
Az ajánlati felhívás szerint a részajánlattétel nem volt megengedett, többváltozatú ajánlat benyújtására ajánlatkérõ lehetõséget biztosított oly módon, hogy annak szempontja csak a szériafelszereltségû modellek Ft/LE aránya lehet.<br>
Ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a 11. b) pont tartalmazta az ajánlattevõknek a szerzõdés teljesítésére alkalmatlanná minõsítés szempontjait. Ez utóbbi körben ajánlatkérõ elõírta, hogy a szerzõdés teljesítésére alkalmatlan az az ajánlattevõ, aki nem rendelkezik két évre visszamenõen a megajánlott termékre pozitív tartalmú folyamatos szolgáltatást igazoló legalább három fõvárosi és legalább három országos szervizpartneri referenciával.<br>
Az ajánlati felhívás 13. pontja alapján az ajánlatok elbírálásának szempontja az összességében legelõnyösebb ajánlat volt.<br>
Az ajánlati felhívás az ajánlattételi határidõt a 6. a) pontban határozta meg az alábbiak szerint:<br>
"Az ajánlattételi határidõ, mely azonos az ajánlatok felbontásának idõpontjával:<br>
Jelen ajánlati felhívás Közbeszerzési Értesítõben történõ megjelenését követõ elsõ naptól számított 41. nap 11.00 óra. Amennyiben ez nem munkanap, az ezt követõ munkanap ugyanezen óra."<br>
Az ajánlati felhívás 16. pontjában az egyéb információk között ajánlatkérõ többek között elõírta, hogy az ajánlattevõ csatoljon nyilatkozatot, hogy a beszerzés tárgya a Közlekedési Fõfelügyelet által kiállított típusbizonyítvánnyal rendelkezik.<br>
Az ajánlati felhívás szerint ajánlatkérõ dokumentációt is biztosított az ajánlattevõk részére, a dokumentációt az ajánlati felhívás megjelenésének napjától, az azt követõ elsõ naptól számított 15 naptári napon belül lehetett megvásárolni, azaz 2002. április 25-ig.<br>
A dokumentációban ajánlatkérõ az I. fejezetben "az ajánlatok elkészítésének és benyújtásának elõírásai" között elõírta a 9. pontban, hogy az ajánlatokat az ajánlattételi határidõn belül munkanapokon 10.00 és 12.00 óra között lehet benyújtani, kivéve a határidõ lejártának utolsó napját, mely napra vonatkozóan az ajánlati felhívás 6. a) pontja tartalmaz rendelkezést.<br>
A 11. pontban ajánlatkérõ rögzítette azt is, hogy az ajánlat akkor minõsül az ajánlattételi határidõben beérkezettnek, ha legkésõbb az ajánlattételi felhívás 6. a) pontjában év, hónap és óra szerint pontosan megjelölt ajánlattételi lejárati határidõig mind a 4 példányban a 6. és 7. pontokban elõírtaknak megfelelõen csomagolva az ajánlati felhívás 6. b) pontja szerinti helyen az ajánlatkérõ birtokában van.<br>
Az ajánlattételi határidõig 2002. május 21-én 11.00 óráig egy darab ajánlat érkezett ajánlatkérõhöz, a Volvo Autó Hungária Kereskedelmi Kft. ajánlata.<br>
Ajánlatkérõ a beérkezett ajánlat bontásáról jegyzõkönyvet vett fel, mely jegyzõkönyv tartalmazta az ajánlattevõ nevét, székhelyét, az ajánlati árat és a vállalt teljesítési határidõt.<br>
Kérelmezõ ajánlatát 2002. május 22-én 10 óra 20 perckor nyújtotta be. Ajánlatkérõ az ajánlatot átvette, már akkor felmerült az elkésettség kérdése, így az ajánlat felbontására nem került sor. Kérelmezõ azt a tájékoztatást kapta, hogy az ajánlat sorsáról az ajánlatkérõ teljes ülése dönt majd.<br>
A kérelmezõ még ezen a napon írásban fordult ajánlatkérõhöz, melyben kifejtette, hogy álláspontja szerint ajánlatkérõ az ajánlattételi határidõ lejártát tévesen számítja, helyes számítás eredményeként az ajánlattételi határidõ 2002. május 22., így az ajánlata határidõben került benyújtásra.<br>
Kérelmezõ írásbeli beadványára ajánlatkérõ 2002. május 29-én írásban is megerõsítette, hogy ajánlatát a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdésében foglaltakra figyelemmel elkésettnek kell tekinteni és ennek alapján ajánlatkérõ a beérkezett ajánlatot felbontatlanul 4 példányban ajánlattevõnek visszaküldte.<br>
Kérelmezõ ezt követõen 2002. június 3-án nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság állapítsa meg, hogy ajánlata határidõben került benyújtásra, ideiglenes intézkedés alkalmazásával a közbeszerzési eljárás felfüggesztésérõl határozzon. Továbbiakban kérte, hogy a Döntõbizottság állapítsa meg, hogy az ajánlati felhívás jogszabálysértõ.<br>
Kérelme indoklásaként kérelmezõ elõadta, hogy a határidõk számítását a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. §-</a>a egyértelmûen szabályozza, ez pedig nyilvánvalóan módosul akkor, ha a határidõ kezdõ idõpontját ajánlatkérõ másként határozza meg.<br>
Ajánlatkérõ az ajánlati határidõt akként határozta meg, hogy annak lejárta a megjelentését követõ elsõ naptól számított 41. nap 11.00 óra. Álláspontjuk szerint ez az értesítõ megjelenésétõl számított 42. nap, vagyis 2002. május 22.<br>
Kérelmezõ sérelmezte továbbá az ajánlati felhívásban a beszerzés tárgyának és mennyiségének megjelölését. Kérelmezõ jogsérelmét abban jelölte meg, hogy ajánlatkérõ a beszerzés tárgyát úgy határozta meg, hogy az abban foglaltaknak csak és kizárólag a Volvo gépkocsi feleljen meg és az ajánlattevõ gépkocsiimportõr legyen. Az ajánlatkérõ gépkocsiparkja Volvo gépkocsikból áll, amelyek Volvo szervizben kerülnek szervizelésre: A Volvo szervizbe szervizazonosan kizárólag Volvo illeszkedik, hiszen ott nem tudnak szervizelni egyéb típusú gépjármûveket. Ezzel minden más autómárka pályázaton történõ részvételét ajánlatkérõ kizárta, hiszen egyik márka sem illeszkedik a Volvo szervizbe. Tehát a kiírásban foglaltakat kizárólag a Volvo-forgalmazó pályázó tudja teljesíteni.<br>
Beszerzés tárgyaként megjelölt soros motor kikötése is a Volvóra szûkítést jelenti, mert Magyarországon forgalmazott autómárkák közül csak a Volvo alkalmaz elsõkerék-meghajtással kombinált hathengeres soros motort.<br>
Kérelmezõ sérelmezte továbbá az ajánlati felhívás azon elõírását, mely szerint ajánlattevõt kötelezték nyilatkozat csatolására arra vonatkozóan, hogy a beszerzés tárgya a Közlekedési Fõfelügyelet által kiállított típusbizonyítvánnyal rendelkezzen. Ilyen nyilatkozatot Volvo esetében csak egy pályázó tud adni.<br>
Kérelmezõ kifogásolta továbbá, hogy a Kbt. szellemét tekintve megtévesztõ a kiírásban az ár, illetve ár/LE arány összehasonlításánál az azonos felszereltségû gépkocsik megkövetelésének a hiánya. A jelenlegi pályázati elbírálás szempontjai szerint így egy alapfelszereltségében puritán autó árát hasonlítják össze egy alapfelszereltségében sokkal többet nyújtó autóéval. Nyilvánvaló, hogy a csekély felszereltségû autó lesz az olcsóbb. Ha ezt vásárolják meg, kénytelenek hozzá megvenni az egyébként indokolt extra felszereléseket, így lényegében véve már korántsem azt az autót vették meg, amely a pályázatot elnyerte. Az így megvásárolt autó valójában már lényegesen drágább, mint a többi pályázó által ezen felszereltséggel kínált egyéb gépkocsi ára. Ennek alapján ténylegesen a legdrágább autó nyerte meg a pályázatot.<br>
Kérelmezõ kérelme beadásának idõpontjában még az eljárás eredményérõl információval nem rendelkezett, ezért már elõzetesen bejelentette, hogy álláspontja szerint az ajánlatot benyújtó Volvo Autó Hungária és Dél-kelet Európai Kereskedelmi Kft. az ajánlati felhívás 11. b) pontja alapján alkalmatlan, ugyanis ezen ajánlattevõ igazolhatóan nem rendelkezik két évre visszamenõleg három fõvárosi szervizpartneri referenciával.<br>
Ajánlatkérõ érdemi észrevételében kérte a jogorvoslati kérelem elutasítását, megalapozatlanság okán.<br>
Indoklásként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdése alapján állapította meg ajánlatkérõ az ajánlattételi határidõt. A Közbeszerzési Értesítõ 2002. április 10-én megjelent 15. számában került közzétételre az ajánlati felhívás azzal, hogy a megjelenését követõ elsõ naptól számított 41. nap 11.00 órakor jár le az ajánlattételi határidõ. Ez pedig 2002. május 21-ét jelenti. Ennek alapján a 2002. május 22-én benyújtott ajánlat elkésett.<br>
Álláspontja szerint az ajánlati felhívás tartalma megfelelt a Kbt. elõírásainak.<br>
A közbeszerzés tárgyának megjelölésénél egyértelmûen utaltak a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében foglaltakra. A tárgy jellegének egyértelmû meghatározása érdekében történt a meghatározott típusra utalás.<br>
Ajánlatkérõ azt nem vitatta, hogy a soros motor és az elsõkerék-meghajtás elõírás Volvo típusú gépkocsira utal.<br>
Hangsúlyozta, hogy ajánlatkérõ esetében azonos jogállású, magas társadalmi presztízsû, állami funkciót betöltõ személyekrõl van szó, így az egységes arculat megjelenítése alapkövetelmény, ami indokolttá teszi a Volvo típusú gépkocsik beszerzését.<br>
A korábbi közbeszerzési eljárások eredményeként a jelenleg már meglévõ 15 gépkocsiból álló típúsazonos flottából folyamatosan cserére kerülõ 10 gépkocsi szervizelése során az a kedvezõbb, ha csereszabatos szervizkapcsolat áll rendelkezésre.<br>
A típusbizonyítvány csatolását nem kérték, csak nyilatkozatot, hogy a beszerzés tárgya ilyennel rendelkezik.<br>
Az ajánlati felhívás az elbírálási szempontok között tartalmazta az ár, illetve ár/LE arányt és a felszereltséghez nyújtott kedvezményt is.<br>
A benyújtott ajánlat megfelelt az ajánlati felhívás elõírásainak, így a 11. b) pontban foglalt elõírásnak is, a szervizpartneri referenciát az ajánlat tartalmazta.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozata alapján megállapította, hogy a jogorvoslati kérelem megalapozatlan részben alaptalanság, részben elkésettség okán.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdése szerint a hirdetményben megjelölt határidõk a Közbeszerzési Értesítõ megjelenését követõ napon kezdõdnek, és legkorábban az e törvényben megjelölt legrövidebb idõtartamot követõ elsõ munkanapon járnak le.<br>
Ajánlatkérõ fenti elõírásnak megfelelõen rögzítette az ajánlattételi határidõt az ajánlati felhívás 6. a) pontjában az alábbiak szerint:<br>
"Az ajánlattételi határidõ, mely azonos az ajánlatok felbontásának idõpontjával:<br>
Jelen ajánlati felhívás Közbeszerzési Értesítõben történõ megjelenését követõ elsõ naptól számított 41. nap 11.00 óra. Amennyiben ez nem munkanap, az ezt követõ munkanap ugyanezen óra."<br>
Ajánlatkérõ a határidõ számításának egyértelmûvé tétele érdekében külön kiemelte, hogy a határidõ-számítás a "megjelenést követõ elsõ naptól" kezdõdik.<br>
Ennek alapján a felhívás Közbeszerzési Értesítõ 2002. április 10-én (szerda) megjelent számában került közzétételre, így a 41 napos határidõ-számítás április 11-én kezdõdött és 2002. május 21-én (kedd) végzõdött.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja alapján érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be.<br>
Ennek alapján ajánlatkérõnek az ajánlat benyújtásának elkésettsége tárgyában hozott döntése jogszerû volt.<br>
A Döntõbizottság ezt követõen vizsgálta, hogy az ajánlati felhívás tartalmával kapcsolatos jogorvoslati kérelemben megfogalmazott kifogások határidõben kerültek-e beterjesztésre, figyelemmel arra, hogy az elkésetten elõterjesztett jogorvoslati kérelem érdemben nem vizsgálható.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint pedig a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
A 15 napos - úgynevezett szubjektív - határidõ számítása attól az idõponttól indul, amikor a felhívás elõírásai valójában ismertté válnak az érdekeltek elõtt, vagyis amikor annak tartalma számukra tudatosul. Ezen idõpontot illetõen a jogorvoslati eljárásban a kérelmezõ részérõl kifejezett nyilatkozatot kell beszerezni (már a jogorvoslati kérelemben köteles ezt a nyilatkozatot kérelmezõ megtenni), és a kérelem határidõben való érkeztét az így megadott nyilatkozatra figyelemmel kell vizsgálnia a Döntõbizottságnak.<br>
A rendelkezésre álló iratok alapján egyértelmûen megállapítható, hogy az ajánlati felhívás 2002. április 10-én jelent meg a Közbeszerzési Értesítõben, az ajánlati dokumentációt 2002. április 25-ig lehetett megvásárolni. Kérelmezõ által sem vitatottan részérõl a dokumentáció megvásárlására az ajánlati felhívásban közölt idõtartam alatt sor került. Tárgyaláson tett nyilatkozata szerint a dokumentáció megvásárlásakor az ajánlati felhívás tartalma már ismert volt a számára.<br>
Pontosan a dokumentáció megvásárlásának napját kérelmezõ nem tudta megjelölni, de nem vitatta, hogy az a felhívás szerinti határidõig megtörtént.<br>
Kérelmezõ tehát az ajánlati felhívás tartalmának ismeretében döntött a dokumentáció megvásárlásáról, így legkésõbb a dokumentáció megvásárlásának határidején, azaz 2002. április 25-én ismernie kellett az ajánlati felhívás tartalmi elõírásait.<br>
A megvásárolt dokumentáció egyébként a kérelmezõ által vitatott ajánlati felhívás tartalmi elemeit nem érintette, így a kérelmezõ a dokumentációból e vonatkozásban újabb információkat nem nyert.<br>
Ennek alapján kétségkívül megállapítható, hogy kérelmezõ számára az ajánlati felhívás tartalma legkésõbb a dokumentáció megvételére nyitva álló utolsó napon, azaz 2002. április 25-én ismertté vált, így a 2002. június 3-án elõterjesztett jogorvoslati kérelem a tudomásszerzést követõ 15 napon túli volt.<br>
Jelen esetben a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdésben foglaltakat irányadónak a Döntõbizottság nem tekintette, hiszen ennek alkalmazására kizárólag akkor kerülhet sor, ha a tudomásszerzés pontos idõpontjának megállapítása egyébként nem lehetséges.<br>
Ugyanis a jogorvoslati eljárás indítására nyitva álló rövid határidõk megállapításánál a törvényalkotó célja éppen az volt, hogy a közbeszerzési eljárások indokolatlanul ne húzódjanak el, illetõleg a résztvevõk jogaikat esetlegesen sértõ ajánlatkérõi eljárási mozzanatokkal kapcsolatosan - ami számukra tényként ismertté vált - a lehetõ legrövidebb idõn belül kezdeményezzenek jogorvoslatokat, hiszen e tevékenységnek az a célja, hogy gyors és hatékony jogorvoslat történjen elsõdlegesen a reparáció útján, illetve a jóhiszemû joggyakorlat érvényesüljön.<br>
Ennek alapján az ajánlati felhívás tartalmi elemeinek vizsgálata eljárásjogi akadályba ütközik, így a Döntõbizottság ezen kérelmi elemeket érdemben nem vizsgálta.<br>
A kérelmezõ jogorvoslati kérelmében vitatta a közbeszerzési eljárásban, határidõben benyújtott ajánlatot tevõ alkalmasságát, figyelemmel arra, hogy álláspontja szerint kérelmezõ három fõvárosi szervizpartneri referenciát álláspontja szerint igazolni nem tudott.<br>
A Döntõbizottság ezt a kérdést érdemben vizsgálta.<br>
A Volvo Autó Hungária Rt. és Délkelet-Európa Kereskedelmi Kft. ajánlatában Országos szervizjegyzék cím alatt 12 szervizcímet közölt, mely közül 3 budapesti cím volt, ezen belül egy cím esetén teljes körû szervizszolgáltatás, a további két cím esetén teljes körû személygépkocsi-javítás került feltüntetésre.<br>
A Döntõbizottság álláspontja szerint az ajánlattevõ az ajánlati felhívásban foglaltaknak megfelelõen igazolta alkalmasságát.<br>
Ajánlatkérõ a felhívásában szervizpartner-megjelölést alkalmazott, amelynek tartalmát sem az ajánlati felhívásban, sem a dokumentációban nem határozta meg.<br>
Az ajánlatkérõ elvárása az volt, hogy megfelelõ szervizkapcsolat legyen, amely csupán a gépkocsik szervizelésre történõ átadását feltételezi. Arra vonatkozóan, hogy a szervizelést vállaló partner hogyan, milyen mûhelyek bevonásával végzi a szolgáltatást, ajánlatkérõnek feltételei nem voltak.<br>
Elõírás hiányában tehát nem minõsül jogsértõnek, hogy a Volvo Autó Hungária Rt. mindhárom megjelölt cím alatt teljes körû szervizszolgáltatást biztosítani nem tud. Ajánlatkérõ számára az viszont biztosítva van, hogy Budapesten három cím alatt is a gépkocsi szervizelésre átadható.<br>
A fentiek alapján a jogorvoslati kérelem ezen része megalapozatlan.<br>
A Döntõbizottság az eljárása során ideiglenes intézkedést nem alkalmazott, figyelemmel arra, hogy annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 80. § (4) bekezdésére is figyelemmel a Kbt. 88. § (1) bekezdés a) pontja alapján a jogorvoslati kérelmet, mint megalapozatlant elutasította, és a h) pont alapján határozott a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 2.<br>
<br>
	Dr. Engler Magdolna s. k.,	Hámori András s. k.,<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>