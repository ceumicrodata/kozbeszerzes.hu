<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1176)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.320/8/1998.<br>
<br>
Tárgy: Multikoord Kft. jogorvoslati kérelme a Budapesti Elektromos Mûvek közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Multikoord Kft. (1038 Budapest, Gulácsy Lajos u. 10., továbbiakban: kérelmezõ) jogorvoslati kérelmét, melyet a Budapesti Elektromos Mûvek Rt. (1132 Budapest, Váci út 72–74.) képviseli dr. Hoóz Tibor ügyvéd (1037 Budapest, Királylaki út 108., továbbiakban: ajánlatkérõ) 1999. évre a 0,4 kV, 10 kV és 20 kV-os elosztóhálózatainak bõvítése és felújítása során tervezett kábelfektetési és szerelési munkák kivitelezése tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. október 14-én megjelent 41. számában részvételi felhívást tett közzé elõminõsítési eljárás lefolytatására, a rendelkezõ részben meghatározott beszerzés tárgyában. A részvételi felhívás 9. pontja tartalmazta a résztvevõk pénzügyi, gazdasági és mûszaki alkalmasság igazolására kért adatokat és tényeket. A pénzügyi és gazdasági alkalmasság igazolása körében többek között az ajánlatkérõ kérte a résztvevõk írásbeli nyilatkozatát arról, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontjaiban foglalt kizáró okok nem állnak fenn, továbbá a hatósági igazolásokat arról, hogy a részvételre jelentkezõnek, illetve közremûködõjének (alvállalkozójának) nincs a Kbt. 46. § (1) bekezdés b) pontjában meghatározott köztartozása.<br>
Az ajánlatkérõ részvételi tájékoztatót is készített, melynek 5. pontja a részvételi jelentkezéshez csatolandó igazolásokkal és iratokkal foglalkozik. Ebben az ajánlatkérõ részletesen felsorolta, milyen igazolásokat kér, és megjelölte ezen igazolásokat kiállító szervezetek nevét is. A helyi adókra vonatkozóan az ajánlatkérõ elõírta: "Csatolni kell a székhelyük, valamennyi telephelyük és fióktelepük szerinti települési (községi, városi, fõvárosi székhely esetén a fõvárosi és a kerületi) önkormányatok igazolását".<br>
A részvételi jelentkezés határidejéig, 1998. november 9-ig 18 cég adta be részvételi jelentkezését: Elektroszer Kft., Elektroszolg Gmk., Energovill Project 1 Rt., Észak-budai Kft., Felhõsi és Társa Kft., Fõszer Rt., GA Magyarország Kft., Juko Bt., Kábel-Team Kft., Kõolajvezeték-építõ Rt., Közmû Rt., Közmû-Út Kft., PVV Villanyszerelõ-ipari és Acélszerkezet-gyártó Kft., SAG Magyarország Kft., Villszer Bt., Technovill Kft., közös jelentkezõkként a Sirokkó Plusz Kft., Villany ÁSZ Kft. és az Underground Bt., valamint kérelmezõ.<br>
A részvételi jelentkezéseket az ajánlatkérõ elbírálta és megállapította, hogy egyetlen részvételi jelentkezés sem tartalmazta teljeskörûen a részvételi felhívásban elõírt igazolásokat.<br>
Az ajánlatkérõ valamennyi részvételre jelentkezõ részére 1998. november 19-én kelt levelében hiánypótlásra lehetõséget biztosított. A hiánypótlási határidõ 1998. november 23. volt. Az ajánlatkérõ a hiánypótlási határidõ lejártát követõen a benyújtott részvételi jelentkezéseket érdemben elbírálta. A pénzügyi, gazdasági és mûszaki alkalmasság vizsgálatának eredményeként az Energovill Project 1 Rt.-t, Elektronszolg Gmk.-t és a Kõolajvezeték-építõ Rt.-t ajánlattételre nem hívta fel.<br>
A Villszer Bt., GA Magyarország Kft. és kérelmezõ részvételi jelentkezésérõl megállapította az ajánlatkérõ, hogy a hiánypótlásra való felszólítás ellenére sem csatolták a kötelezõen elõírt igazolásokat, így ajánlattételre felhívást nem kapnak.<br>
Az ajánlatkérõ döntésérõl 1998. december 4-én kelt levelében mind az alkalmasnak, mind az alkalmatlannak minõsített cégeket értesítette.<br>
A kérelmezõ az ajánlatkérõ döntését 1998. december 11-én vette kézhez és a törvényes határidõn belül jogorvoslati kérelmet terjesztett elõ 1998. december 23-án, melyben kifogásolta, hogy az ajánlatkérõ jogtalanul zárta ki a közbeszerzési eljárásból a fióktelephely szerinti adóigazolás hiánya miatt, hiszen a fióktelepen adóköteles tevékenységet nem folytatnak.<br>
Utólag az adóhatóság igazolását beszerezték és a jogorvoslati kérelemhez mellékelték.<br>
Kérték a Döntõbizottságtól az ajánlatkérõ döntésének megsemmisítését, és arra kötelezését, hogy a közbeszerzési eljárásba kérelmezõt vonja be.<br>
Az ajánlatkérõ érdemi észrevételében a jogorvoslati kérelmet, mint megalapozatlant kérte elutasítani. Álláspontjuk szerint a részvételi tájékoztató 5.1. pontja egyértelmûen elõírta, hogy milyen igazolások becsatolását kérik. A kérelmezõ cégkivonata tartalmazta, hogy a cég fiók-telepe 8258 Badacsonytomaj, Sallai u. 8. Ennek alapján a hiánypótlási felhívásukban közölték kérelmezõvel, hogy kérik a Badacsonytomaji Önkormányzat elsõfokú adóhatóság igazolását a helyi adókra vonatkozóan. A kérelmezõ ennek nem tett eleget, az ügyvezetõ saját büntetõjogi felelõssége tudatában nyilatkozott arról, hogy a fióktelepen adóköteles tevékenységet nem folytat, csupán irataikat irattározzák ott.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése álláspontjuk szerint taxatíve felsorolja, mely esetekben kell az ajánlattevõknek hatósági igazolást becsatolni, és mely esetekben elegendõ az írásbeli nyilatkozat. Jelen esetben az I. fokú adóhatósági igazolás megkérése jogszabályi elõírás volt, melynek kérelmezõ nem tett eleget.<br>
A Döntõbizottság a rendelkezésre bocsátott iratok és a felek tárgyaláson tett nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése szerint: a közbeszerzési eljárásban nem lehet ajánlattevõ, aki<br>
a) végelszámolás alatt áll, vagy az ellene indított csõd-, illetve felszámolási eljárás folyamatban van,<br>
b) egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult,<br>
c) üzletvitele körében – öt évnél nem régebben meghozott – jogerõs bírósági ítéletben, illetõleg jogerõs verseny-felügyeleti határozatban megállapított jogszabálysértést követett el,<br>
d) korábbi – öt évnél nem régebben lefolytatott közbeszerzési eljárásban – ajánlattételekor hamis adatokat szolgáltatott, és ezért az eljárásból kizárták,<br>
e) korábbi – öt évnél nem régebben lefolytatott – közbeszerzési eljárás alapján vállalt szerzõdéses kötelezettségének megszegését jogerõs államigazgatási, illetve bírósági határozat megállapította.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerint: Az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá.<br>
Az ajánlatkérõ a fentiek figyelembevételével jogosan írta elõ a részvételi felhívás 9. pontjában, illetõleg a részvételi tájékoztató 5.1. pontjában a hatósági igazolások becsatolását.<br>
A hiánypótlási felhívásában pedig már nevesítve szerepelt, hogy a Badacsonytomaji Önkormányzat I. fokú adóhatóságának az igazolását kéri a helyi adókra vonatkozóan.<br>
Kérelmezõ ennek ellenére hatósági igazolást nem csatolt, hanem csak nyilatkozott, hogy adóköteles tevékenységet a fióktelepen nem folytat. A kérelmezõ 1998. december 21-én ugyan a Badacsonytomaj Polgármesteri Hivataltól az adóigazolást beszerezte, de ezt az ajánlatkérõ már figyelembe nem vehette, hiszen a hiánypótlásra rendelkezésre álló határidõ 1998. november 23-án lejárt.<br>
A Döntõbizottság a rendelkezésre álló iratokból megállapította azt is, hogy az ajánlatkérõ a részvételi jelentkezések mindegyikénél vizsgálat tárgyává tette az elõírt igazolások meglétét, és azok hiányának észlelése esetén a részvételre jelentkezõ alkalmatlannak minõsítésérõl döntött, így a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben elõírt esélyegyenlõség elvét nem sértette meg.<br>
Az indoklásban kifejtettek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja alapján mint alaptalant elutasítja.<br>
A Döntõbizottság a költségekrõl nem rendelkezett, miután az eljárásban az ajánlatkérõ jogsértõ magatartását nem állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 16.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>