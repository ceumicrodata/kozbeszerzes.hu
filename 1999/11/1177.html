<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1177)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.321/11/1998.<br>
<br>
Tárgy: Pannonbrot Sütõipari és Kereskedelmi Kft. jogorvoslati kérelme a Magyar Honvédség Dunántúli Kiképzõ Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Pannonbrot Sütõipari és Kereskedelmi Kft. (8400 Ajka, Bartók B. u. 81., képviseli: dr. Szabó István jogtanácsos) jogorvoslati kérelmének, melyet a Magyar Honvédség Dunántúli Kiképzõ Központ (8300 Tapolca, Keszthelyi út 42.) "1999. évi hús-, hentesáru-, kenyér- és pékáru-, tej- és tejtermékellátás" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdést, Kbt. 52. § (1) bekezdésre tekintettel a Kbt. 53. § (2) bekezdést, valamint a Kbt. 60. § (1) bekezdést b) pontját, ezért ajánlatkérõvel szemben 500 000 Ft, azaz ötszázezer forint bírságot szab ki, egyebekben a jogorvoslati kérelmet elutasítja.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. október 21-én megjelent 42. számában nyílt közbeszerzési eljárásra tett közzé ajánlati felhívást az ajánlatkérõ 1999. évi hús-, hentesáru-, kenyér- és pékáru-, tej- és tejtermékellátásának biztosítására. Az ajánlati felhívás 3. c) pontja alapján részajánlatot, a 14. pont alapján többváltozatú ajánlatot is lehetett tenni. Az ajánlatkérõ dokumentációt is biztosított, mely lényegében a kötendõ szállítási szerzõdés kondícióit tartalmazta.<br>
Az ajánlati felhívás 11. pontja írta elõ az ajánlattevõk részére a pénzügyi, gazdasági és mûszaki alkalmasságuk igazolására kért adatokat és tényeket:<br>
– Pénzügyi, gazdasági alkalmasságot igazoló pénzintézeti nyilatkozat a számlavezetõ banktól.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében meghatározott nyilatkozatok és igazolások.<br>
– Referenciamunkák ismertetése a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján.<br>
Az ajánlati felhívás 13. pontja tartalmazta az ajánlatok elbírálási szempontjait. Az ajánlatkérõ az összességében legelõnyösebb ajánlatot kívánta kiválasztani az elbírálási szempontok fontossági sorrendje alapján, melyek a következõk voltak:<br>
– referenciák,<br>
– ajánlati ár,<br>
– minõség a Magyar Állami Szabványoknak megfelelõen,<br>
– pénzügyi stabilitás,<br>
– szállítási feltételek, fizetési határidõk,<br>
– ISO nemzetközi tanúsítási rendszernek való megfelelés.<br>
Az ajánlattételi határidõig ajánlatot tettek: Pannon Sütõ Kft., Ferrosüt Kft., Pékmester Kft., Méry-Pékség Kft., Taki-Masüt Bt., CMDR Kereskedelmi és Számítástechnikai Bt., valamint kérelmezõ.<br>
Az ajánlatok elbírálása 1996. december 16-án történt meg. Az ajánlatkérõ nyertesként kihirdette a Pannon-Sütõ Kft. ajánlatát, és a szerzõdést a nyertessel ugyanezen a napon megkötötte.<br>
A törvényes határidõn belül a kérelmezõ jogorvoslati kérelmet terjesztett elõ, melyben egyrészt sérelmezte, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben foglalt esélyegyenlõség alapelvét megsértette azáltal, hogy az elbírálási szempontok közül az elsõ helyre sorolta a referenciát, ez alapján pedig az ajánlatok érdemben nem hasonlíthatók, illetve a Kbt. 34. § (3) bekezdése nem is teszi lehetõvé a referencia elbírálási szempontként történõ meghatározását, másrészt állítása szerint az ajánlatkérõ nem az általa kiírt elbírálási szempontokra figyelemmel hozta meg a döntését, ezzel megsértette az ajánlatkérõ a Kbt. 56. § (1) bekezdésben foglaltakat.<br>
Kérte az ajánlatkérõ eljárást lezáró döntésének megsemmisítését és ideiglenes intézkedésként a szerzõdéskötés megtiltását.<br>
Az ajánlatkérõ érdemi észrevételében a jogorvoslati kérelmet, mint alaptalant kérte elutasítani. Álláspontjuk szerint az esélyegyenlõséget és a verseny tisztaságát nem sértették meg, a döntésüket az ajánlati felhívásban közzétett elbírálási szempontok alapján hozták meg. A döntésüknél figyelembe vették azt a nem elhanyagolható körülményt, hogy a nyertes a szállítást 1 km-es távolságból, míg a kérelmezõ mintegy 40 km-es távolságból biztosítja.<br>
A téli rossz útviszonyokra tekintettel, valamint a hetente általában egy alkalommal elõforduló le-, illetve pótrendelések miatt a nyertes által nyújtott szállítást biztonságosabbnak ítélték a kérelmezõnél. A kérelmezõ árajánlata ugyan valamivel kedvezõbb volt, de az áruellátás biztonsága az elbírálás során nagyobb hangsúlyt kapott.<br>
Az egyéb érdekeltek közül a nyertes Pannon-Sütõ Kft. a jogorvoslati kérelmet megalapozatlannak minõsítette, álláspontja szerint az ajánlatkérõ jogosan jelölte meg az elbírálási szempontok között elsõ helyen a referenciát, továbbá az összességében legelõnyösebb ajánlatot hirdette ki nyertesnek.<br>
A Pékmester 2 Kft. észrevételében kifogásolta, hogy az eredményhirdetés napján az ajánlatkérõ a pótlólag beszerzett hatósági igazolásokat nem fogadta el, továbbá a kenyér és pékáru árait nem összességében vette figyelembe az ajánlatkérõ.<br>
A Méry Pékség Kft. álláspontja szerint is az esélyegyenlõséget az ajánlatkérõ nem biztosította.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbi tényállást állapította meg:<br>
A sütõipari termékekre beérkezett ajánlatok bontásáról 1998. december 1-jén kelt jegyzõkönyv tartalmazta az ajánlatot benyújtó cégek nevét és székhelyét, nem tartalmazta azonban az ajánlati árakat és a teljesítési határidõt.<br>
Az ajánlatok bontásakor az ajánlatkérõ a becsatolt igazolásokat már vizsgálta, két ajánlatról, a Méry-Pékség Kft. és a Taki-Masüt Bt. ajánlatáról megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében elõírt igazolásokat és nyilatkozatokat az ajánlatok nem tartalmazzák, ezért a két ajánlatot a Kbt. 52. § (2) bekezdés d) pontja alapján érvénytelennek minõsítette.<br>
Az ajánlatkérõ a Pannonbrot Kft., Pannon Sütõ Kft., Ferrosüt Kft., Pékmester 2 Kft. és a CMDR Bt. ajánlatát érvényesnek minõsítette azzal, hogy nevezett cégek 1998. december 10-ig írásban pótlólag csatolják be az APEH-igazolásokat arra vonatkozóan, hogy az milyen pénzalapok kezelésére terjed ki.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint az ajánlatok felbontásakor ismertetni kell az ajánlattevõk nevét, székhelyét, "az általa kért ellenszolgáltatást és az általa vállalt teljesítési határidõt".<br>
Az ajánlatkérõ megsértette a Kbt. fent idézett rendelkezését, amikor elmulasztotta ismertetni az ajánlati árakat és a teljesítési határidõt az ajánlatok bontásakor.<br>
Az ajánlatkérõ az ajánlatok bontásakor megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben foglalt esélyegyenlõség alapelvét is, az alábbiak miatt. Helyesen járt el az ajánlatkérõ akkor, amikor lehetõvé tette az ajánlattevõk részére írásban, határidõ megjelölése mellett, hogy utólag csatolják a Kbt. 46. § (1) bekezdés b) pontjában és a (2) bekezdésben elõírt hatósági igazolásokat. Azonban helytelenül járt el akkor, amikor két ajánlattevõnek ezt a lehetõséget nem biztosította, ugyanis az ajánlatkérõ ezzel az eljárásával nem sértheti meg az esélyegyenlõség elvét, azaz valamennyi ajánlattevõvel szemben azonos módon köteles eljárni. Ha lehetõvé teszi a hiánypótlást, akkor ezt minden ajánlattevõ számára biztosítani kell, függetlenül attól, hogy az ajánlattevõk ajánlatából számszerûleg mennyi igazolás hiányzik.<br>
Az ajánlatkérõ 1998. december 16-án jegyzõkönyvben rögzítette, hogy az ajánlattevõk a hiánypótlási kötelezettségüknek eleget tettek, így az ajánlatok érvényesek. Az ajánlatkérõ ennek alapján – figyelemmel az ajánlati felhívásban megadott elbírálási szempontokra – az ajánlatokat elbírálta, és nyertesként kihirdette a Pannon-Sütõ Kft. ajánlatát.<br>
A Döntõbizottság érvényesség szempontjából vizsgálat tárgyává tette az ajánlatkérõ által érvényesnek minõsített ajánlatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ, aki az egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez hozzájárult.<br>
Ugyanezen törvényhely (2) bekezdés szerint az ajánlattevõnek az ajánlatához csatolni kell írásbeli nyilatkozatát arról, hogy sem õ, sem a 44. § (2) bekezdés d) pontjában meghatározott személyek nem tartoznak az (1) bekezdés a) pontja, továbbá a c)–e), g) pont hatálya alá, valamint a hatósági igazolását arról, hogy nem esnek a b) pont hatálya alá.<br>
E szabályok szerint az elkülönített állami pénzalapok tekintetében is hatósági igazolást kell csatolni az ajánlathoz. Így az egyes elkülönített állami pénzalapokról szóló módosított 1992. évi XXCIII. törvény rendelkezik a Központi Környezetvédelmi Alapról és a Vízügyi Alapról, az 1992. évi XXX. törvény az Útalapról, az 1993. évi XXIII. törvény a Nemzeti Kulturális Alapról és az 1991. évi IV. törvény a Munkaerõ-piaci Alapról. E törvények alapján az egyes alappal az alap szerint illetékes miniszter rendelkezik.<br>
A Vízügyi Alapot az alapító törvény 58. § (2) bekezdés a Közlekedési, Hírközlési és Vízügyi Minisztérium kezelésébe adta. Az Útalapot az alapító törvény 3. § (4) bekezdés szerint az APEH által vezetett számlán kell kezelni. A Nemzeti Kulturális Alapot a 8/1994. (IV. 26.) MKM r. 2. § (2) bekezdés szerint a Nemzeti Kulturális Alap Igazgatósága kezeli. A  Munkaerõ-piaci Alappal az alapító törvény 39/A §-a szerint a munkaügyi miniszter rendelkezik. A Központi Környezetvédelmi Alapot a 8/1997. KTM utasítás szerint a közigazgatási államtitkár közvetlen felügyelete mellett a Központi Környezetvédelmi Alap titkársága irányítja. A Nemzeti Kulturális Alapot a Nemzeti Kulturális Alap Igazgatósága kezeli.<br>
Az ajánlatok érvényességének vizsgálata során megállapítást nyert, hogy a nyertesként kihirdetett Pannon-Sütõ Kft. ajánlata nem tartalmazta a pénzügyi alkalmasság igazolására vonatkozó számlavezetõ pénzintézet nyilatkozatát, továbbá hiányzott a Vízügyi Alap és a Munkaerõ-piaci Alap igazolása.<br>
A kérelmezõ ajánlata nem tartalmazta a Környezetvédelmi Alap, Nemzeti Kulturális Alap és a Vízügyi Alap igazolását. A Ferrosüt Kft. ajánlata nem tartalmazta az illetékhivatal, a Környezetvédelmi Alap, Nemzeti Kulturális Alap, Vízügyi Alap és a Munkaerõ-piaci Alap igazolásait.<br>
A Pékmester 2 Kft. ajánlatában csak az APEH és a Megyei Egészségbiztosítási Pénztár igazolása található meg.<br>
A CMDR Bt. ajánlatából hiányzott a helyi adóhatóság, az illetékhivatal, a Nemzeti Kulturális Alap, a Vízügyi Alap, Útalap és a Munkaerõ-piaci Alap igazolása.<br>
Ebbõl következõen valamennyi, ajánlatkérõ által érvényesnek minõsített ajánlat érvénytelen volt.<br>
A Döntõbizottság megjegyzi, hogy a helyileg illetékes I. fokú adóhatóság ugyan igazolja a kulturális járulék, munkaadói és munkavállalói járulék, bérgarancia és környezetvédelmi termékdíj, Útalap fizetési kötelezettségek teljesítését, azonban a Környezetvédelmi Alap, a Nemzeti Kulturális Alap és a Munkaerõ-piaci Alaptól felvett támogatás visszafizetésérõl a fent idézettek alapján az alapot kezelõ szerv ad ki igazolást.<br>
Az Útalap vonatkozásában az I. fokú adóhatóság, valamint a területileg illetékes Vám- és Pénzügyõr Parancsnokságok adnak ki igazolást, és a két hatóság által kiadott igazolás együttesen igazolja az Útalappal szemben fennálló tartozást, vagy a fizetési kötelezettség teljesítését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Amennyiben az ajánlat a fenti kötelezõ tartalmat nem elégíti ki, az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatok felbontásakor, de legkésõbb az eredményhirdetéskor megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A kizárólag érvénytelen ajánlatok esetén a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján a közbeszerzési eljárást eredménytelennek kell nyilvánítani.<br>
Az ajánlatkérõ megsértette fenti rendelkezéseket, amikor az ajánlatok értékelése során nem észlelte azok érvénytelenségét, nem állapította meg az eljárás eredménytelenségét, és az ajánlatokat érdemben elbírálta.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés alapján csak érvényes és nem kizárt ajánlatok minõsíthetõk.<br>
A jelen közbeszerzési eljárásban csak érvénytelen ajánlat érkezett, így a Döntõbizottság nem foglalt állást abban a kérdésben, hogy a megadott elbírálási szempontok alapján ki tette az összességében legelõnyösebb ajánlatot.<br>
A jogorvoslati kérelem azon része, mely arra irányult, hogy a Döntõbizottság állapítsa meg, hogy az ajánlatkérõ jogsértõ módon állapította meg elsõ helyen elbírálási szempontként a referenciát, megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés: Ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia.<br>
Ebbõl következõen az ajánlatkérõ az elbírálás szempontjait szabadon állapíthatja meg, és maga dönthet azok fontossági sorrendjének megállapításáról is. Nem járt el tehát jogszabálysértõ módon az ajánlatkérõ, amikor az elbírálási szempontok között meghatározta a referenciát, és azt az elsõ helyre sorolta.<br>
A Döntõbizottság az eljárása során ideiglenes intézkedést nem alkalmazott, mert annak feltételeit a rendelkezésre álló jogorvoslati kérelem alapján nem tartotta megalapozottnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) és g) pontjában foglalt jogkövetkezményeket alkalmazta, mert megállapította, hogy az ajánlatkérõ jogsértést követett el.<br>
A jogsértés súlyára és a beszerzés értékére tekintettel a Döntõbizottság az ajánlatkérõvel szemben a rendelkezõ részben megállapított bírságot szab ki, és egyben kötelezi a kérelmezõ költségeinek, igazgatási szolgáltatási díj megtérítésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 25.<br>
<br>
Dr. Engler Magdolna s. k.		Gaga Albert s. k.<br>
közbeszerzési biztos		közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>