<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5652)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 140/12/999.<br>
<br>
Tárgy: az Intherra Kft. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Intherra Kft. (1222 Budapest, Háros u. 103., képviseli: dr. Dörnyei András ügyvéd, 1024 Budapest, Fillér u. 6., a továbbiakban: kérelmezõ) jogorvoslati kérelmének, melyet az Országos Egészségbiztosítási Pénztár (1139 Budapest, Váci út 73/A, képviseli: dr. Solt Anna ügyvéd, a továbbiakban: ajánlatkérõ) "veleszületett vérzékenység kezelésére szolgáló vérkészítmények beszerzése" tárgyú közbeszerzési eljárása ellen nyújtott be, helyt ad. Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> d) pontját és a Kbt. 56. § (1) bekezdését.<br>
Fenti jogsértésekre tekintettel az ajánlatkérõvel szemben 3 000 000 Ft, azaz hárommillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ hirdetmény közzététele nélküli tárgyalásos eljárást folytatott a veleszületett vérzékenység kezelésére szolgáló készítmények beszerzésére, 1999. július l., 1999. december 31. közötti igények kielégítésére. Ajánlati felhívását 1999. június 16-án közvetlenül küldte meg 12 ajánlattevõ részére. Ajánlati felhívásának 2. a) pontja a hirdetmény közzététele nélküli tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontját jelölte meg, a következõ indokolással: "A 2/1995. (II. 8.) NM rendelet 7. sz. melléklete a nevesítve megjelölt készítmények 100%-os támogatását rendeli el, amely alapján az OEP közbeszerzési eljárás keretében köt szállítási szerzõdést. A hivatkozott rendelet módosításra kerül 1999. 07. 01. kezdõdõ hatállyal." Ajánlatkérõ ugyancsak e pont keretében közölte, hogy e módosítást az EüM kivételes méltányosság alapján adott tájékoztatása felhasználásával mellékeli ajánlati felhívásához.<br>
A beszerzés tárgya és mennyisége:<br>
– VIII. faktor szükséglet: 10 millió NE;<br>
– IX. faktor szükséglet: 1,0-1,1 millió NE<br>
– II., VII., IX., X. faktort tartalmazó készítmény szükséglet: 120 000 NE<br>
– Willebrand faktort tartalmazó készítmény szükséglet: 1,1-1,2 millió NE, illetve<br>
– DDAVP (desmopressin) tartalmú készítmény 300-500 ampulla<br>
– Inhibitoros betegek kezelésére szolgáló készítmény: 150 000 NE (vagy ezzel ekvivalens mennyiségû rekonbinens VIIa faktor készítmény)<br>
– Antithrombin III: 50 000 NE<br>
A felhívás 3. b) pontja részletezte a teljesítés helyeit. A beszerzés tárgyára részajánlattétel és többváltozatú ajánlattétel lehetõségét biztosította ajánlatkérõ.<br>
A teljesítés határideje a koordináló központ (Országos Haemophilia Központ) által megadott diszpozíciós lista szerint, a teljesítés helye szerinti egészségügyi intézetekbe, a diszpozíciós lista szerinti határidõben, folyamatosan, azonnali igény esetén a megrendeléstõl számított 24 órán belül.<br>
Dokumentációt ajánlatkérõ nem bocsátott ki. Az ajánlattételi határidõ, az ajánlatok felbontásának idõpontja és a tárgyalásos eljárás idõpontja 1999. június 29. 10.00 óra volt.<br>
A felhívás 11. pontjában ajánlatkérõ meghatározta az ajánlattevõ pénzügyi, gazdasági és mûszaki alkalmassága igazolására kért adatokat és tényeket. E pontban továbbá ajánlatkérõ a következõket közölte: "szakmai dokumentumok: az ajánlatkérõ kötelezõen beadandó szakmai dokumentumot nem ír elõ.<br>
A törzskönyvi dokumentációk az OEP-nél rendelkezésre állnak (az OGYI hivatalból megküldi a változásokat is). A gyakorlati szakmai, irodalmi ismereteknek a szakértõ bizottság tagjai birtokában vannak. Mindazonáltal az ajánlattevõknek joguk van beadni minden, általuk fontosnak vagy egyedinek tartott dokumentumot, amiket a szakmai szempontok elbírálásához szükségesnek tartanak (pl. klinikai vizsgálatok eredményei)."<br>
Az ajánlatokat az ajánlatkérõ az összességében legelõnyösebb ajánlat szempontja alapján, a következõ alszempontok fontossági sorrendjében kívánta kiválasztani:<br>
l. Szakmai, minõségi követelmények: a vér eredete: a véradók alapján, szûrõtesztek, karantén alkalmazása;<br>
biztonságosság szempontjai: vírus-inaktiválás, vírusmentesítés mechanizmusa, nukleinsav antifikációs teszt végzése;<br>
tisztítottság foka: specifikus aktivitás, stabilizáló fehérje-, szennyezõ fehérjetartalom.<br>
A szakmai szempontok dokumentálására a törzskönyv és az alkalmazási elõirat szükséges és elégséges.<br>
2 A készítmény ára.<br>
A felhívás 15. pontjában közölte azt is, hogy olyan cégtõl fogad el ajánlatot, amely a gyógyszerekkel folytatott nagykereskedelmi forgalmazásra és az adott termékre rendelkezik a jogszabály által megkövetelt, a népjóléti miniszter által kiadott gyógyszer-nagykereskedelmi engedéllyel.<br>
Az ajánlattételi határidõre – 1999. június 29-ére – 4 ajánlat érkezett. A Humantrade Rt. a HUMAN Rt., a BIOTEST AG, a NovoNordisk Hungária Kft., valamint a Centeon képviseletében; a Hungaropharma Rt. a Hyland Baxter, a Centeon és az Immuno cégek képviseletében; az UNI-LAB Rt. a Ferring cég képviseletében; és az Intherra Kft. amelyik a Griffols képviseletében nyújtott be ajánlatot.<br>
Még ugyanezen a napon ajánlatkérõ tárgyalást folytatott az ajánlattevõkkel. Az ajánlatkérõi képviseletre bizottság került létrehozásra, amelynek tagjai a Gyógyszerügyi Fõosztály, a Közbeszerzési Fõosztály, az OVSZ, az OHII, az MHTT és a DOTE képviselõi voltak.<br>
A bizottság munkájába bevonták a betegszervezetek – Hemofíliások Baráti Köre, a Magyar Hemofília Egyesület és a Hemofília Alapítvány – képviselõit is, akik véleményt nyilváníthattak, de a bizottságnak nem voltak tagjai.<br>
A tárgyalás kezdetén az ajánlatkérõ részérõl rögzítésre került, hogy mindaz a készítmény, amely megfelel a Népjóléti Miniszteri rendeletben foglalt követelményeknek, azok szakmailag megfelelõ készítmények. Amikor a minõségi vagy terápiás különbségeket vizsgálják, nem azt vizsgálják, hogy valami nem jó, hanem azt vizsgálják, hogy egymáshoz képest melyek lehetnek a különbségek, továbbá azt vizsgálják, hogy abban az esetben, ha egyik készítményrõl át kell állni egy másik készítményre, ennek melyek a szakmai indokai, s melyek a következményei. Ugyancsak rögzítésre került ajánlatkérõ részérõl, hogy a tárgyalás minden készítmény gyártója és képviselõje jelenlétében zajlik, nem külön-külön.<br>
Ezt követõen került sor ajánlatkérõ és az ajánlattevõk között az egyidejû tárgyalásra.<br>
A tárgyalást követõen kihirdették az eljárás nyerteseit, ezek szerint az UNI-LAB Rt. az Octostim; a Hungaropharma Rt. a Feiba, Prothomplex, Anthirombin, Hemofil M, Immunine, Beriplex, Kybernine; a Humántrade Rt. pedig a Humafaktor 8 és 9, Haemoctin, Haemate P, NovoSeven készítmények vonatkozásában bizonyult ajánlatkérõ szerint a legjobbnak.<br>
A szerzõdéseket összesen 848 M Ft értékben 1999. június 30-án megkötöttek.<br>
Az Inthera Kft. 1999. június 30-án jogorvoslati kérelmet nyújtott be a Döntõbizottsághoz, amelyben kérte az eljárással kapcsolatosan jogsértés megállapítását, ideiglenes intézkedésként a szerzõdéskötés megtiltását, valamint bírság esetleges alkalmazását. Kérte továbbá tárgyalás tartását.<br>
Indokolásul elõadta, hogy megítélése szerint ajánlatkérõ a hirdetmény közzététele nélküli tárgyalásos eljárás hivatkozási alapját megalapozatlanul határozta meg, mert az ajánlatkérõ által hivatkozott és várt jogszabály a közbeszerzési eljárás idõpontjában (1999. június 29.) nem volt hatályos, és meg sem jelent, valamint a közbeszerzési eljárást mindig az adott, hatályos jogszabály alapján kell lefolytatni.<br>
Megalapozatlannak tartja azért is a 70. § d) pontjának alkalmazását, mert az eljárás indításának idõpontjában a népjóléti miniszter rendelete tartalmazott egyfajta gyógyszerlistát, hogy mely készítményeket szerezhet be az OEP, ugyanakkor az OEP által megküldött ajánlati felhívás nem ennek megfelelõen rögzítette a vérzékenység kezelésére szolgáló készítményeket. Egy tárcaközi koordináción lévõ jogszabályra történõ hivatkozással nem lehet eltérni a hatályos jogszabályoktól, ily módon pedig semmi nem indokolta, hogy sürgõsségre alapítottan tárgyalásos közbeszerzési eljárást folytasson az ajánlatkérõ.<br>
Sérelmezte továbbá, hogy ajánlatkérõ a szakmai szempontok között említett törzskönyv és alkalmazási elõiraton kívül semmilyen más dokumentum, nyilatkozat becsatolását nem írta elõ. Az ajánlatok elbírálásának szempontjaiként megnevezte: a vér eredetét, a biztonságosság szempontjait és a tisztaság fokát. Sem a törzskönyv, sem az alkalmazási elõirat azonban ezekre nem ad felvilágosítást. Ugyanez vonatkozik a nukleinsav- amplifikációs teszt használatára és a készítmény specifikus aktivitására is. Ezekre ajánlattevõk csatolhattak is dokumentumot, vagy el is tekinthettek tõle, így az ajánlatok egyenlõ eséllyel történõ értékelése kétségessé vált, és sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése. Ugyancsak az esélyegyenlõség megsértését támasztja alá az is, hogy ajánlatkérõ az ajánlattevõktõl nem azonos mennyiségekre kért ajánlatot, márpedig a mennyiség jelentõsen befolyásolhatja az eladási árat. Véleménye szerint az OEP a szerzõdésekben szereplõ árnál kedvezõbb áron is beszerezhette volna a készítményeket.<br>
Az ajánlatkérõ a jogorvoslati kérelmet megalapozatlanság miatt kérte elutasítani a következõ indokok alapján.<br>
A veleszületett vérzékenység kezelésére szolgáló gyógyszerek körét, amelyeket az OEP beszerezhet, a 2/1995. (II. 8.) NM rendelet 7. sz. melléklete sorolja fel. E felsorolt gyógyszereken kívül más gyógyszereket ezeknek a betegségeknek a kezelésére az OEP nem szerezhet be. Az OEP a készítmény beszerzésére kiírni kívánt közbeszerzési eljárás kezdeményezésével a rendelet újabb módosítására várt. A betegek ellátása miatt az eljárás kiírása sürgõssé vált, viszont a szakma képviselõi a kezelések korszerûbbé tétele miatt ragaszkodtak az újabb készítményekhez, ezért fordult az Eü. Minisztériumhoz, hogy a jogszabály megjelenése elõtt bocsássa azt a rendelkezésére, hogy a közbeszerzési eljárást már új készítményekre is ki lehessen írni. E kérelmének az Eü. Minisztérium helyt adott, és az 1999. július 1-jén kihirdetésre kerülõ jogszabály szövegét az abban szereplõ gyógyszerlistával együtt megküldte, így lehetõsége nyílt az új gyógyszerlista alapján történõ közbeszerzési eljárás kiírására.<br>
Megjegyzi, hogy az új készítmények bevonásával az OEP megszüntette a korábbi indokolatlan monopol árakat, ezzel egyidejûleg bõvítette a készítmények szakmai repertoárját. Tekintettel azonban arra, hogy a hivatkozott rendelet 7. sz. melléklete a közbeszerzési eljárás lefolytatásakor még nem lépett hatályba, az ajánlati felhívás 15. f) pontjában közölte ajánlattevõkkel, hogy a megkötendõ szerzõdések akkor lépnek hatályba, ha jogszabály az érintett készítmény vonatkozásában kihirdetésre került.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjában foglalt rendkívüli sürgõsséget megalapozza az a körülmény, hogy a 2/1995. (II. 8.) NM rendeletben felsorolt gyógyszerek ún. különkeretes gyógyszerek, ez azt jelenti, hogy az általános költségvetésen felül ezekre egy ún. különkeretes költségvetés van, amely különkerettel kapcsolatos gazdálkodás rendjét a Egészségügyi Minisztérium határozza meg. Mindaddig pedig, amíg számára nem határozzák meg, hogy a különkeretbõl mely egységeket mikor használhatja fel, addig a közbeszerzési eljárást fedezet híján megindítani nem tudja, amikor az EüM már meghatározza a rendelkezésre álló felhasználható keret nagyságát, a beszerzés oly sürgõsség válik, hogy csak tárgyalásos eljárás keretében tudja az adott gyógyszereket beszerezni. Utal arra, hogy az EüM nem felügyeleti szerve az OEP-nek. Korábban a Miniszterelnöki Hivatal volt az OEP felügyeleti szerve, kb. egy hónapja pedig a PM, amelyre vonatkozó jogi szabályozás kormányrendeletben meg is jelent.<br>
Az Eü Minisztérium a finanszírozható gyógyszerek körét folyamatosan felülvizsgálja, egyes gyógyszerek finanszírozását megszünteti, másokat pedig felveszi az említett rendelet mellékletébe. Emiatt még középtávra sem tudható elõre, hogy a különkeretes finanszírozásba bevont betegségcsoportok, illetve különösen a finanszírozható konkrét gyógyszerek köre mi lesz. Ha nyílt eljárás keretében egy évre megpályáztathatná az összes gyógyszert, akkor nem lenne lehetõsége arra, hogy a korszerû, esetleg kedvezõbb árú gyógyszereket is beszerezze, másrészt ha a betegségcsoportok kerülnek bõvítésre, akkor pedig egy esetleg rászoruló betegcsoport maradna ellátatlan (pl. súlyos influenzajárvány). Közölte, hogy mind a gyógyszerek körének meghatározásában, mind pedig a pénzügyi körülmények tekintetében ajánlatkérõn kívüli külsõ tényezõk döntenek.<br>
A szakmai minõségi követelmények bírálati szemponttal kapcsolatban elõadta, hogy a vér eredetére vonatkozólag kizárólag azt értette, hogy Magyarországról vagy külföldrõl származik-e a készítmény nyersanyaga. Elõnyt élvezett a magyar véradók vérébõl készült készítmény, ezért a magyar vérbõl készült felajánlott teljes mennyiséget megvette.<br>
Mindazonáltal az ajánlati felhívás 11. pontjának utolsó bekezdésében lehetõvé tette, hogy az ajánlattevõk becsatoljanak minden olyan dokumentumot, amelyeket fontosnak tartottak annak érdekében, hogy szakmai szempontból az ajánlatuk kedvezõbben bírálható legyen.<br>
A közbeszerzési eljárás valamennyi résztvevõ közremûködésével, együttes jelenlétében történt. Az árengedményre vonatkozó javaslat megtételére a kérelmezõ képviselõjének bármikor lehetõsége lett volna, mint ahogy az eljárásban részt vevõ többi ajánlattevõ is tetszés szerint hozzászólt és bejelentette ármódosító javaslatát. A tárgyalásnak éppen az volt az indoka és jelentõsége, hogy az egyes ajánlattevõk a többi árajánlatra is figyelemmel nagyobb megrendelés reményében nagyobb árengedményt adtak. Végezetül megjegyzi, hogy a tárgyalásnak nem volt egyetlen olyan pillanata sem, amikor a Fanhdi árajánlata volt a legkedvezõbb.<br>
A kérelemben vitatott szakmai szempontok vonatkozásában kérte dr. Nemes László tárgyaláson történõ meghallgatását.<br>
Egyéb érdekeltek közül a Humán Rt. és a Humantrade Rt. szintén kérte a kérelem elutasítását, és megjegyezték, hogy a gyógyszer esetleges hiánya súlyos következményekhez vezethet, esélyegyenlõség véleményük szerint biztosított volt.<br>
A Döntõbizottság a becsatolt iratok és a tárgyaláson elhangzottak alapján megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja szerint az ajánlatkérõ tárgyalásos eljárást alkalmazhat, ha ajánlatkérõ által elõre nem látható okból elõállt rendkívüli sürgõsség miatt a nyílt vagy a meghívásos eljárásra elõírt határidõk nem lennének betarthatók; a rendkívüli sürgõsséget indokló körülmények nem eredhetnek az ajánlatkérõ mulasztásából.<br>
Ajánlatkérõ érvelése szerint a rendkívüli sürgõsséget az alapozza meg, hogy a különkeretes gyógyszerekre fordítható költségvetési keretösszeget,<br>
a) költségvetési törvény meghatározza;<br>
b) az itt meghatározott keretösszeg nem léphetõ túl;<br>
c) a különkeretes gyógyszerek körét jogszabály (NM rendelet) határozza meg.<br>
Miután a különkeretes gyógyszerek köre rendre jogszabályban megváltoztatásra kerül, a költségvetési törvényben e célra meghatározott keretösszegen belül maradás csak úgy tartható, ha rendre bevárásra kerül a gyógyszerek nevesítését tartalmazó jogszabály-módosítás.<br>
Mindebbõl következik ajánlatkérõi állítás szerint, hogy "az egyes tendereztetésre kerülõ gyógyszerfajták pénzügyi fedezete nem határozható meg hosszabb távra elõre, így mind maga a költségvetési törvény, mind pedig az NM rendelet 7. sz. mellékletének rendszeres, de elõre pontosan nem kalkulálható módosításai teremtenek olyan sürgõsségi helyezet, amely maximálisan indokolja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjának alkalmazását". A sürgõsségi helyzet pedig nem az OEP, hanem külsõ tényezõk miatt áll elõ.<br>
Az ajánlatkérõ érvelése megalapozatlan.<br>
Az államháztartásról szóló 1992. évi XXXVIII. törvény 98. § (7) bekezdése szerint a Kbt. alkalmazása szempontjából a költségvetési szervnél a pénzügyi fedezetet rendelkezésre állónak kell tekintetni, ha a beszerzés<br>
a) a költségvetési szerv részére a költségvetési törvényben, költségvetési rendeletben meghatározott dologi kiadási elõirányzat vagy felhalmozási elõirányzat terhére valósul meg, vagy<br>
b) a 12/A § (2) bekezdése szerinti kötelezettségvállalást jelent, vagy<br>
c) a költségvetési törvényben meghatározott központi beruházás kiadási jogcímeihez tartozó beruházások és beruházási programok megvalósítását szolgálja.<br>
Az idézett jogszabályból következik, hogy a fedezetet rendelkezésre állónak kell tekinteni a különkeretes gyógyszerek esetében. Bármilyen gyakorisággal változik is a népjóléti miniszteri rendelet, ez a felhasználható keretösszegen nem változtat. Természetszerûleg a népjóléti miniszteri rendelet csak azon változtathat, hogy a korábbiakhoz képest a rendelkezésre álló keretösszegen belül milyen fajta gyógyszerek (termékek) szerezhetõk be. Nyilvánvaló azonban az is, miután a jogszabályoknak visszamenõleges hatálya nincs, hogy a már korábban beszerzett gyógyszerek a jogszabály-módosítást követõen is felhasználhatók. Ily módon a költségvetési keret nincs olyan szoros összefüggésben az NM rendelettel, mint ahogyan azt ajánlatkérõ állítja. A keretösszeg felhasználását ugyanis alapvetõen a beszerzendõ mennyiség és nem a készítmények fajtája határozza meg. Az NM rendelet pedig nem a beszerzendõ mennyiségre, hanem a készítmények fajtájára tartalmaz rendelkezést. Az a körülmény pedig, hogy az elmúlt hónapokban az NM rendelet a készítmények fajtáját, tulajdonképpen az ún. választékot több ízben is bõvítette, amelynek közvetlen hatása a keretösszegre nincs.<br>
Minderre tekintettel a Döntõbizottság a rendkívüli sürgõsségre történõ hivatkozást megalapozatlannak találta.<br>
Fentiek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjában foglaltakat.<br>
Ajánlatkérõ eljárása során megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésében foglaltakat is. A Kbt. e hivatkozott törvényhely elsõ mondata kimondja, hogy az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
Ajánlatkérõ a fentebb részletesen ismertetett bírálati szempontok tekintetében elsõ helyen említette a szakmai és minõségi követelményeket. A Döntõbizottság ugyanakkor semmilyen olyan dokumentum birtokában nincs, és ajánlatkérõ sem tudott ilyet becsatolni, amely tükrözte volna ajánlati felhívásának 13. pontjában részletezett szakmai, minõségi követelmények szerinti bírálatot. A közbeszerzési eljárásról készült közjegyzõi tanúsítvány nem tartalmaz arra vonatkozólag tényrögzítést, hogy ajánlatkérõ az ajánlati felhívásában közölt legfontosabb (szakmai) bírálati szempont alapján bírálta volna el az ajánlatokat.<br>
Ajánlatkérõ azzal, hogy egy-egy konkrét termékrõl tárgyalt ajánlattevõkkel mintegy "árverésszerûen", tulajdonképpen csak az ár alapján döntött, mert pl.: a vér eredete vagy a vírusmentesítési mechanizmus szempontjaiból nem állította rangsorba a felkínált gyógyszereket, így a deklarált szakmai minõségi követelmények mint elsõ és legfontosabb bírálati szempont figyelembevétele csak az ajánlati felhívás 11. és 13. pontjaiban is többször hivatkozott törzskönyv és alkalmazási elõirat alapján történt.<br>
A lefolytatott jogorvoslati eljárás során a Döntõbizottság megállapította, hogy ajánlatkérõ megsértette a Kbt. hivatkozott rendelkezéseit. Erre tekintettel a Kbt. 88. § (1) bekezdés d) és f) pontja szerinti jogkövetkezményeket alkalmazta.<br>
A jogszerûtlenül lefolytatott tárgyalásos eljárás következtében az egyéb tekintetben hozott ajánlatkérõi döntések megsemmisítése is indokolt lett volna, erre azonban a megkötött szerzõdésekre tekintettel nincs lehetõség.<br>
A Döntõbizottság ideiglenes intézkedést nem alkalmazott, továbbá ajánlatkérõ által indítványozott szakértõ meghallgatását az ügy megítélése szempontjából szükségtelennek tartotta, figyelemmel arra, hogy nem volt olyan szakkérdés, amelynek eldöntése különleges szakértelmet igényelt volna.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés a), d), f) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 16.<br>
<br>
Hámori András s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>