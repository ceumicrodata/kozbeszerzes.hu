<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5651)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.129/12/1999<br>
<br>
Tárgy: a Greco Kft. jogorvoslati kérelme Jász Nagykun-Szolnok Megyei Munkaügyi Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Vincze Gyula ügyvéd (5002 Szolnok, Kossuth tér 5.) által képviselt Greco Kft. (1203 Budapest, Hársfa sétány 19., a továbbiakban: kérelmezõ) jogorvoslati kérelmét, amelyet a Jász-Nagykun-Szolnok Megyei Munkaügyi Központ (5000 Szolnok, Kossuth Lajos út 6–8., a továbbiakban: ajánlatkérõ) "az ajánlattevõ eszközeivel és anyagaival végzett napi takarítás, évente kétszeri nagytakarítás, valamint az épületekhez tartozó közterületek tisztán tartása" tárgyú közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. április 14-i számában nyílt eljárás keretében kért ajánlatot épületeinek takarítására. Az ajánlati felhívás 3. d) pontjában ismertette a 11 db teljesítési helyszínt, valamint azok rendeltetését és a takarítandó felületet. Részajánlattétel épületenként biztosított volt, míg a többváltozatú ajánlattétel lehetõségét kizárták.<br>
Az ajánlati felhívás 13. pontjában meghatározásra kerültek az összességében legelõnyösebb ajánlat elbírálási szempontjai. Ezek:<br>
– ajánlati ár (fix ár+áfa megjelöléssel),<br>
– ajánlattevõ referenciái,<br>
– az alkalmazott technológia és a felhasznált anyagok, különös tekintettel a fertõtlenítõszerekre,<br>
– tevékenységgel kapcsolatos felelõsségbiztosítás, egyéb garanciák,<br>
– elvégzett munkáért vállalt szavatosság,<br>
– pénzügyi, gazdasági megfelelõség.<br>
Ajánlatkérõ dokumentációt is kibocsátott, amelyben meghatározta az általános szerzõdési feltételeket, a teljesítés helye szerinti egyedi igényekhez igazodó különös szerzõdési feltételeket, az ajánlat formai és tartalmi követelményeit, valamint a kötelezõ mellékleteket. A dokumentáció mellékleteként részletesen közölte a takarítandó épületek adatait.<br>
Az 1999. május 25-i ajánlattételi határidõre 16 ajánlattevõ nyújtott be ajánlatot: Civil Kft. (Budapest), Granpol Kft. (Esztergom), Hocz és Medvegy Kft. (Békéscsaba), Marikó Kft. (Miskolc), Tamax Kft. (Budapest), Farkas Péter egyéni vállalkozó (Szolnok), GLANC 2000 Bt. (Karcag), Jánosik és Társai Kft. (Miskolc), Molnár Béla egyéni vállalkozó (Jászberény), Plural Kft. (Székesfehérvár), Tesz-MM Bt. (Budapest), Defend Kft. (Budapest), Granite Kft. (Szolnok), Greco Kft. (Budapest), Szõke Sándorné egyéni vállalkozó (Kunhegyes), Euro-Sec 2012 Bt. (Tiszafüred).<br>
Ajánlatkérõ az ajánlatok felbontását követõen Szõke Sándorné egyéni vállalkozó és az Euro-Sec 2012 Bt. ajánlatát érvénytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározott igazolások teljes, illetve részleges hiánya miatt. A többi ajánlatot ajánlatkérõ érvényesnek fogadta el, ezeket elbírálta. Az 1999. június 9-én tartott eredményhirdetésen<br>
– Szolnok, Kossuth Lajos u. 6–8. sz. alatti épület vonatkozásában a Tesz-MM Bt.-t (második helyezett Jánosik és Társai Kft.);<br>
– Szolnok, Szabadság tér 3., Jászberény, Teleki út 17. I. em., Törökszentmiklós, Táncsics út 1., Kunhegyes, Szabadság tér 9–10., Karcag, Madarasi út 27. sz. alatti épületek vonatkozásában a Jánosik és Társai Kft.-t (második helyezett: Tamax Kft.);<br>
– Szolnok, Hõsök tere 6., Mezõtúr, Rákóczi út 3., Kunszentmárton, Mátyás kir. u. 5., Martfû, Lenin út 1/C, Tiszafüred, Fõ út 14. sz. alatti épületek vonatkozásában a Tamax Kft.-t (második helyezett: Jánosik és Társai Kft.) hirdette ki nyertesnek.<br>
Szerzõdéskötés elõtt a Tamax Kft. visszalépett, így a második helyezettel, a Jánosik és Társai Kft.-vel kötötte meg a szerzõdést.<br>
Valamennyi szerzõdés megkötésére 1999. június 23-án került sor.<br>
1999. június 22-én kérelmezõ jogorvoslati kérelemmel fordult a Döntõbizottsághoz. Kérte, hogy a Döntõbizottság állapítsa meg, ajánlatkérõ nem a legelõnyösebb ajánlatot tevõt hirdette ki nyertesnek, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését. Állítása szerint az elbírálás szempontjai alapján saját ajánlata tekinthetõ összességében a legelõnyösebbnek. Ajánlati ára lényegesen jobb volt, mint a nyertesé, a többi elbírálási szempontot pedig ajánlatkérõ helytelenül értékelte. A referenciájára (2. elbírálási szempont) az adható 20 pontból mindössze 15 pontot adott ajánlatkérõ, holott az általa adott referencialista, amely névvel, telefonszámmal került megadásra, megfelelõen mutatja a társaság tevékenységének dinamizmusát.<br>
Az alkalmazott technológia, tisztítószerek (3. elbírálási szempont) vonatkozásában részletes ismertetõt mellékeltek, a megjelölt tisztítószereket az ajánlatkérõ ellenõrizte is. Ennek során ajánlatkérõ meggyõzõdhetett arról, hogy az alkalmazott technológia és tisztítószerek az általánosan elfogadott kiváló minõségû termékek. Ennek tükrében megalapozatlannak tartják, hogy a nyertesnek hirdetett ajánlattevõ lényegesen nagyobb pontszámot kapott e tekintetben. Megítélésük szerint sem technológiában, sem a tisztítószerekben az ajánlatkérõ által adott pontszámok szerinti különbség nem nyilvánulhat meg, figyelembe véve a hibaelhárításra és a soron kívüli takarításra adott ajánlati részeket is.<br>
A 4. elbírálási szempont alapján (felelõsségbiztosítás, egyéb garanciák) ajánlatkérõ 0 ponttal értékelte ajánlatát arra hivatkozva, hogy a felelõsségbiztosítását nem csatolta fénymásolatban az ajánlathoz. Állítása szerint ennek csatolása nem volt kötelezõ, azokat az adatokat pedig, amelyek a kötvény beazonosításához szükségesek voltak, rendelkezésre bocsátották.<br>
Állítása szerint a Tamax Kft. irreálisan alacsony ellenszolgáltatást jelölt meg az ajánlatában, amelyre történõ magyarázatkérést ajánlatkérõ törvénysértõen elmulasztotta.<br>
Kérelmezõ hivatkozott arra is, hogy a pályázati dokumentáció 2. oldal negyedik bekezdése kizárja, hogy a szerzõdés teljesítése körében a nyertes munkanélkülit alkalmazzon. Ezzel szemben kérelmezõi állítás szerint a Jánosik és Társai Kft. által alkalmazásra került Balkó Istvánné, akit korábban a munkaügyi központ munkanélküliként regisztrált. Érvénytelen a Jánosik és Társai Kft. és a TESZ-MM Bt. ajánlata abból a szempontból is, hogy nem rendelkeznek szolnoki székhellyel vagy fiókteleppel. A Jánosik és Társai Kft. ezen túlmenõen Szolnok környéki településeken nem közvetlenül, hanem alvállalkozók útján kívánja a takarítási feladatokat ellátni.<br>
Kérelmezõ ajánlatkérõ jogsértésének megállapításán túl kérte megállapítani, hogy a TESZ-MM Bt. is jogsértést követett el, állítása szerint hamisan szolgáltatott adatot, amikor olyan nyilatkozatot tett az ajánlatában, amelyben a bt. beltagjai által korábban egyéni vállalkozóként végzett tevékenységet, mint jogelõd szervezet tevékenységét tünteti fel referencia tekintetében.<br>
Ajánlatkérõ a kérelem elutasítását kérte megalapozatlanság címén. Állítása szerint az ajánlatokat az elbírálási szempontok alapján helyesen értékelte. A referencia tekintetében úgy a Jánosik és Társai Kft., mint a TESZ-MM Bt. (a két nyertes) kedvezõbb pontszámot kapott, figyelemmel arra, hogy ajánlataikban nem csak nevesítették a referenciahelyeket, hanem referencialeveleket is csatoltak. Hivatkozott arra, hogy nem volt kötelezõ ugyan referencialeveleket csatolni, azonban nyilvánvaló, hogy kedvezõbb az az ajánlat, amelyek ezek csatolásával igazolja azt is, hogy a feltüntetett referencia valójában jó teljesítést takar. A technológia tekintetében szintén kedvezõbb volt a nyertesek ajánlata. Mindkét ajánlat részletesen bemutatta a munkafolyamatot, a rendelkezésre álló eszközöket, a takarítószereket. Ezzel szemben a kérelmezõ ajánlatában a technológiára mindössze 8 soros bemutatást adott.<br>
Az alkalmazott technológia és a felhasznált anyagok vonatkozásában kérelmezõ ajánlatában ugyanazt a technológiát jelölte meg, amit 5 éve már ajánlatkérõnél alkalmaz. Ez pedig mind korszerûségében, mind színvonalában elmarad az ISO 9002 minõségbiztosítási tanúsítvánnyal rendelkezõ Jánosik és Társai Kft. technológiájától. A felelõsségbiztosítás megléte nem érvényességi kelléke volt az ajánlatoknak, hanem az elbírálásnál kedvezõen vették figyelembe, ha azzal rendelkezett ajánlattevõ és azt megfelelõen igazolta is. Kérelmezõ ajánlata e szempontból értékelhetetlen volt, figyelemmel arra, hogy a biztosítási kötvény másolatából nem lehetett megállapítani, hogy ki a biztosítási szerzõdés jogosultja. Hivatkozott arra, hogy a dokumentáció nem azt zárta ki, hogy munkanélkülit alkalmazzon, hanem azt, hogy munkanélkülit törvénytelenül alkalmazzon az ajánlattevõ. A Jánosik és Társa Kft. ajánlatában nem nyilatkozott arra, hogy alvállalkozót kíván igénybe venni, ajánlatuk ezen nyilatkozat alapján került értékelésre, a szerzõdést ennek megfelelõen kötötték meg. Amennyiben a Jánosik és Társai Kft. a szerzõdéstõl eltérõen alvállalkozót vesz igénybe, ez a tény már a szerzõdésszegés és nem a jogorvoslati kérelem elbírálása körébe tartozó kérdés. A Tamax Kft. ajánlatával kapcsolatban magyarázatot az alacsony ellenszolgáltatás miatt kérniük nem kellett. A benyújtott ajánlatokból megállapíthatóan nem is a legalacsonyabb árajánlatot adta meg a kft., így irreálisan alacsonynak ezekhez viszonyítva sem tekinthetõ. Ajánlatkérõ kérte elutasítani a TESZ-MM Bt. hamis adatszolgáltatásával kapcsolatos jogorvoslati kérelmet is, állítása szerint a neki tulajdonított tartalommal a bt. nyilatkozatot nem tett. Az Állami Számvevõszéktõl származó referencialevél nem szolgálhat alapul hamis adatszolgáltatás megállapítására.<br>
A Jánosik és Társai Kft. a jogorvoslati kérelem elutasítását kérte. Állítása szerint a kérelemben foglaltak megalapozatlanok, ugyanakkor a valóságnak nem megfelelõ adatokat tartalmaznak a Jánosik és Társa Kft. tevékenységével kapcsolatban.<br>
A Döntõbizottság a rendelkezésre álló iratok és a tárgyaláson elhangzottak alapján megállapította, hogy a jogorvoslati kérelem nem megalapozott.<br>
Az ajánlati felhívás és a dokumentáció szerint 11 épület(rész) takarítására kellett ajánlatot tenni oly módon, hogy az egyes épületekre részajánlat tétele biztosított volt. A részajánlattétel biztosítása következtében ajánlatkérõnek az ajánlatokat részenként kellett összehasonlítani és a legkedvezõbb ajánlatokat részenként kiválasztania. Így kerülhetett sor 3 nyertes ajánlat kihirdetésére. A Szolnok, Kossuth u. 6–8. sz. épület takarítása tekintetében a TESZ-MM Bt.-t hirdette nyertesnek. A nyertes és a kérelmezõi ajánlat értékelése alapján a Döntõbizottság megállapította, hogy a nyertesnek hirdetett ajánlat az elbírálási szempontok alapján kedvezõbb. Az elsõ elbírálási szempont, az ajánlati ár tekintetében a nyertes 166 625 Ft/hó ajánlata kedvezõbb, mint a kérelmezõ 175 000 Ft/hó ajánlata. Ár szempontjából kedvezõbb a nyertes ajánlata a külsõ (járdatisztítás, hóeltakarítás) tekintetében is. A nyertes 380 Ft/óra, míg kérelmezõ 400 Ft/óra munkadíjért vállalta ez utóbbi munkát, míg az áremelésre vonatkozó ajánlatuk azonos volt.<br>
Második elbírálási szempontként az ajánlattevõ referenciái kerültek meghatározásra. E szempontból ajánlatkérõ a nyertes ajánlatot kedvezõbbnek azért minõsítette, mert a nyertes alkalmasságának alátámasztására csatolta az elmúlt 3 évben kötött szerzõdéseinek jó minõségû teljesítését igazoló referencialeveleket. Az ajánlatkérõi értékelést a Döntõbizottságnak el kellett fogadnia. Kétségkívül kedvezõbb az az ajánlat, amely azon túlmenõen, hogy felsorolja az elmúlt évek referenciáit, igazolja azt is, hogy az valójában jó teljesítést takar. A referencia, az alkalmasság megítélése nem alapulhat kizárólag azon, hogy az ajánlatkérõ számba veszi, melyik ajánlat tartalmaz nagyobb számú referenciát, ha ugyanis az egyes nevesített korábbi szerzõdést nem megfelelõen teljesítettek, az nem értékelhetõ kedvezõen. Így az esetlegesen nagyobb számban felsorolt referencia is lehet kedvezõtlenebb, ha mögötte nem megfelelõ teljesítés húzódik, mint a kis számban nevesített referencia.<br>
A harmadik elbírálási szempont – alkalmazott technológia – tekintetében az ajánlatkérõi értékelés ugyancsak megalapozott. Kérelmezõ ténylegesen nem is mutatta be az általa alkalmazni kívánt technológiát. A takarítási tevékenységek felsorolása nem azonos a technológiai folyamat leírásával, azaz annak bemutatásával, hogy milyen módon, milyen eszközökkel, tisztítószerekkel fogja ajánlattevõ a feladatot elvégezni. Ily módon a nyertes ajánlat, amely bemutatást adott a munkafolyamatról, jobb megítélése indokolt volt.<br>
Ugyancsak indokolt volt a negyedik elbírálási szempont alapján adott jobb minõsítés, miután kérelmezõ felelõsségbiztosítási kötvényének mindössze egy részletét csatolta fénymásolatban. A kötvény csatolását érvényességi feltételként nem írta elõ ajánlatkérõ, emiatt nem is nyilvánította érvénytelennek az ajánlatot. A felelõsségbiztosítás értékelési szempontként került beépítésre az ajánlati felhívásba. Ennek körében a kérelmezõi nyilatkozat, illetve a csatolt kötvényrészlet alapján értékelte ajánlatkérõ úgy, hogy számára nem meggyõzõ a felelõsségbiztosítás megléte.<br>
Az utolsó két elbírálási szempontból ajánlatkérõ kérelmezõ ajánlatát kedvezõbbnek értékelte, mint a nyertes ajánlatot. Összességében azonban, miután az elõzõ négy elbírálási szempontból a nyertes kedvezõbb ajánlatot tett, nem volt kedvezõbb kérelmezõ ajánlata.<br>
A Jászberény, Telki út 17., Karcag, Madarasi út, Törökszentmiklós, Táncsics M. út, Kunhegyes, Szabadság tér és Szolnok, Szabadság tér épületeire (5 db) ajánlatkérõ nyertesnek a Jánosik és Társai Kft.-t hirdette. A Szolnok, Hõsök tere, Mezõtúr, Rákóczi út, Tiszafüred, Fõ út, Kunszentmárton, Mátyás király tér és a martfûi épületekre pedig a Tamax Kft.-t hirdette ki, azonban ennek visszalépése miatt ezen épületekre (5 db) is ajánlatkérõ a szerzõdést a Jánosik és Társai Kft.-vel, mint második helyezettel kötötte meg. A tíz épület közül hat esetben a nyertes, Jánosik és Társai Kft. árajánlata kedvezõbb, mint a kérelmezõ árajánlata. Ezek az épületek Jászberény, Karcag, Mezõtúr, Tiszafüred, Kunszentmárton, Martfû. E részajánlatok tekintetében a nyertes Jánosik és Társai Kft. ajánlata az elsõ elbírálási szempontból jobb, a többi épület vonatkozásában kedvezõtlenebb, amelyet egyébként ajánlatkérõ pontozása is a valóságnak megfelelõen visszatükröz. Az utolsó két elbírálási szempontból ajánlatkérõ az ajánlatokat egyenértékûnek minõsítette, míg a második, harmadik, negyedik elbírálási szempontból a Jánosik és Társai Kft. indokoltan kedvezõbb megítélést kapott. A Jánosik és Társai Kft. kiemelkedõen jó referenciát igazolt, nagyszámú referenciahelyet jelölt meg a jó teljesítéseket igazoló referencialevelekkel. Indokoltan adott jelentõs mértékben eltérõ pontszámot a nyertesnek az ajánlatkérõ a technológiát illetõen is, míg kérelmezõ technológiai folyamata nagyrészt rejtve marad, addig a nyertesnek hirdetett ajánlattevõ azt egzakt módon számonkérhetõen, részletesen bemutatta. Mindezeken túlmenõen ISO-minõsítésének folyamata az eredményhirdetésig gyakorlatilag csaknem befejezõdött. A harmadik elbírálási szempont felelõsségbiztosítás tekintetében az ajánlatkérõ ugyanabból a megfontolásból értékelte kedvezõbbnek a Jánosik és Társa Kft. ajánlatát, mint a TESZ-MM Bt. esetében. Ezt az értékelést a Döntõbizottság elfogadta, az elõzõekben kifejtett indokolás alapján.<br>
A fentiekbõl megállapíthatóan összességében a Jánosik és Társa Kft. ajánlata az elbírálási szempontok alapján kedvezõbb volt, mint a kérelmezõé.<br>
Minderre tekintettel a Döntõbizottság a jogorvoslati kérelmet e tekintetben megalapozatlannak találta.<br>
Ugyancsak megalapozatlannak találta a Döntõbizottság a hamis adatszolgáltatás, illetve a nyertes ajánlattevõ szolnoki székhelyével, telephelyével kapcsolatban benyújtott jogorvoslati kérelmet. A TESZ-MM Bt. nem tett olyan tartalmú nyilatkozatot, amelyben a korábban a beltag által végzett takarítási tevékenységet a bt. által végzett takarítási tevékenységnek tüntette volna fel. Az ajánlati felhívás, illetve a dokumentáció nem írta elõ szolnoki székhely/telephely létét, egyébként pedig az elvégzendõ feladatok gyors ellátásához ez nem is feltétlenül szükséges.<br>
A nyertes ajánlattevõ részérõl alvállalkozó jogosulatlan igénybevételével, illetõleg az ajánlatban megjelölt tisztítószerektõl eltérõ tisztítószerek használatával kapcsolatban elõadottak a szerzõdés teljesítésébe tartozó kérdések, amelyeknek elbírálására a Döntõbizottság hatáskörrel nem rendelkezik, így szükségtelennek tartotta a Döntõbizottság az indítványozott tanúk meghallgatását.<br>
Nem tartozik a jogorvoslati kérelem vizsgálata tárgyába, hogy a nyertes ajánlattevõ alkalmaz-e olyan személyt, akit korábban munkanélküliként regisztráltak, megjegyzi azonban a Döntõbizottság, hogy a dokumentáció 2. oldal negyedik bekezdése nem értelmezhetõ úgy, hogy ezt az ajánlatkérõ kizárta volna. A hivatkozott rendelkezésben az ajánlatkérõ csak arra hívta fel a figyelmet, hogy a munkavállalók alkalmazásának törvényesnek kell lennie.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján a rendelkezõ részben írtak szerint határozott.<br>
A költségek viselésére vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének g) pontján alapul, a jogorvoslat lehetõségét a Kbt. 89. § (1) bekezdése biztosítja.<br>
A Döntõbizottság a jogorvoslati eljárás során ideiglenes intézkedést nem hozott, tekintettel arra, hogy annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében elõírt feltételei nem álltak fenn.<br>
<br>
Budapest, 1999. augusztus 10.<br>
<br>
Hámori András s. k.	Dr. Magasi Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>