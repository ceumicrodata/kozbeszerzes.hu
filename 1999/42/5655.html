<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5655)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.168/7/1999<br>
<br>
Tárgy: a Hódmezõvásárhelyi Útépítõ Kft. jogorvoslati kérelme a Szabolcs-Szatmár-Bereg Megyei Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Zsoldos Mária ügyvéd (6800 Hódmezõvásárhely, Lázár u. 10.) által képviselt Hódmezõvásárhelyi Útépítõ Kft. (6800 Hódmezõvásárhely, Lázár u. 12–14., továbbiakban kérelmezõ) jogorvoslati kérelmét – melyet dr. Váradi Jenõ jogtanácsos (4400 Nyíregyháza Búza, tér 1., továbbiakban ajánlatkérõ) által képviselt Szabolcs-Szatmár-Bereg Megyei Állami Közútkezelõ Kht. útburkolatok helyreállítása tárgyú közbeszerzési eljárása ellen indított –, a Döntõbizottság elutasítja. Az eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Kormány 1042/1999. (IV. 29.) számú határozata forrást biztosított az árvizek és belvizek által megrongálódott közutak és önkormányzati utak burkolatainak helyreállítására. A jogszabály nem határozza meg a munkák elvégzésének határidejét.<br>
Ajánlatkérõ – mint közútkezelõ – az 1999. június 28-án kelt ajánlati felhívásával tárgyalásos eljárást kezdett a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) és h) pontjaira hivatkozva.<br>
A meghívólevélben az ajánlattételi határidõt július 15. 10.00 órában határozta meg, a munkák befejezési határidejét: aszfaltozási munkánál 1999. október 15., felületi zárásnál 1999. augusztus 31., recycling eljárásnál 1999. augusztus 31. Az ajánlattevõk pénzügyi, gazdasági, mûszaki alkalmasságának igazolására elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdése szerinti igazolások és nyilatkozatok csatolását.<br>
Meghatározta továbbá a tárgyalások idõrendjét, valamint az elbírálási szempontokat. Mellékelte az elvégzendõ munkák létesítményjegyzékét a következõ technológiára utaló csoportosításban:<br>
– profiljavítás, burkolaterõsítés – 29 különbözõ kódszámú feladat,<br>
– hideg recycling – 3-féle kódszámú feladat,<br>
– felületi bevonat – 16-féle kódszámon jelzett feladat.<br>
Az ajánlati dokumentáció általános útmutatót, részletes szerzõdési feltételeket, kitöltendõ formanyomtatványokat, a nyilatkozatmintákat, mennyiségkimutatást és mûszaki terveket tartalmazott. A 13. oldalon a 3.3.1. pont alatt tételesen felsorolta a kötelezõ hatósági igazolásokat, megnevezve az illetékhivatal igazolását is.<br>
Az 1999. július 15-i ajánlattételi határidõig 11 ajánlattevõ nyújtott be ajánlatot a kiírásban szereplõ mûszaki tartalom – kódszámokkal részekre bontott – kisebb, nagyobb tartományára. Ajánlatot tett a kérelmezõ, a Stravia Kft., a Magyar Aszfalt Kft., a kft. Nyíregyházi Területi Igazgatósága, az Egri Útépítõ Rt., a Betonútépítõ Nemzetközi Építõ Rt., az rt. Tiszántúli Fõ-építésvezetõsége, a Mota Hungária Rt., a Debreceni Magas-, Mély- és Útépítõ Rt. és a Finn-Út Kft.<br>
Ajánlatkérõ az elõre meghatározott idõpontokban külön-külön tárgyalt az ajánlattevõkkel. A tárgyalásokról felvett jegyzõkönyvek az áralku eredményét rögzítik, valamint 3 ajánlattevõnél az ajánlat hiányosságait: kérelmezõt illetõen az illetékhivatali igazolás hiánya, a Betonútépítõ Rt.-re vonatkozóan a dokumentációban kért technológiai terv hiánya és a Stravia Kft.-t illetõen a Munkaerõ-piaci Alap igazolásának hiánya.<br>
Ajánlatkérõ július 27-én eredményt hirdetett. Minden meghirdetett kódszámú munkára nézve egyenként határozta meg a nyertest, míg a kérelmezõt és a Stravia Kft.-t kizárta az eljárásból ajánlatuk érvénytelenségére hivatkozva.<br>
Kérelmezõ 1999. július 28-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az eredményhirdetésen az illetéktartozásra vonatkozó igazolás hiányára hivatkozva érvénytelenné nyilvánította ajánlatát, annak ellenére, hogy vele érdemi tárgyalásba bocsátkozott, és módja lett volna ajánlatkérõnek a Közbeszerzések Tanácsa 4/1996-os számú ajánlása alapján õt a hiány pótlására felhívni. Közölte, hogy ajánlatkérõ egyébként is rendelkezett ezzel az igazolással, mert egy korábban meghirdetett nyílt eljárásban 1999. április 20-án benyújtott ajánlata tartalmazta azt. Kérte ideiglenes intézkedésként a szerzõdéskötés megtiltását, ajánlatkérõ eljárást lezáró döntésének megsemmisítését azon munkákra nézve, melyekre õ ajánlatot tett, a szerzõdés megkötése esetére a jogsértés megállapítását, bírság kiszabását, valamint a jogorvoslati eljárás költségeiben az ajánlatkérõ marasztalását.<br>
Ajánlatkérõ az augusztus 4-én kelt észrevételében kérte a jogorvoslati kérelem elutasítását. Védekezésül elõadta, hogy az eljárás során betartotta a Kbt. szabályait. Az illetéktartozásra vonatkozó igazolás hiánya miatt a kérelmezõ ajánlata nem felelt meg az ajánlatkérési dokumentáció 3.3.1. pontjában foglaltaknak, az ajánlat érvénytelenítésére a Kbt. szabályai szerint egészen az eredményhirdetésig lehetõsége volt. Hivatkozott arra, hogy a Közbeszerzések Tanácsa 4/1996-os ajánlása nem teszi kötelezõvé a hiányok pótlásának lehetõvé tételét. Észrevételében kitért a tárgyalásos eljárási forma alkalmazásának jogszerûségére, elõadta, hogy azt az ár- és belvízkárok elhárításának sürgõssége indokolta. Közölte, hogy az ideiglenes intézkedésre tekintettel a szerzõdést nem kötötte meg.<br>
A jogorvoslati eljárásban augusztus 16-án tartott tárgyaláson részletezte a tárgyalásos eljárás alkalmazásának indokait. Elõadta, hogy a szóban forgó kormányrendelet alapján a minisztérium csak a június 8-án kelt levélben közölte vele, hogy a tárgyi beszerzésre 1,13 milliárd Ft áll rendelkezésére. A felhívás kibocsátása elõtt még ki kellett dolgoznia azon létesítmények jegyzékét, amelyek leginkább helyreállításra szorulnak, a munkák elvégzéséhez terveket kellett készíttetni. Nyílt eljárás indítása esetén az eredményhirdetésre csak szeptemberben került volna sor, és ezáltal az alkalmazott technológiák által indokolt október 15-i határidõre nem készülnének el a helyreállítási munkák.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és a tárgyaláson elhangzott nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell az ajánlatát elkészítenie. Az 52. § (2) bekezdés d) pontja alapján érvénytelen az ajánlat, ha az nem felel meg a felhívásban, illetve dokumentációban foglalt követelményeknek.<br>
A kérelmezõ ajánlata nem felel meg a részvételi felhívásban és az ajánlati dokumentáció 3.3.1. pontjában foglaltaknak, mert nem tartalmazza az illetékhivatal igazolását az illetéktartozásra nézve.<br>
A Döntõbizottság nem fogadta el a kérelmezõnek az ajánlatkérõ döntésével szembeni érveléseit.<br>
– A törvényben és a felhívásban és dokumentációban meghatározott tartalmi és formai követelményeket mindig az adott közbeszerzési eljárásban kell teljesítenie ajánlattevõnek, az ajánlatkérõ nem veheti figyelembe a birtokában lévõ egyéb közbeszerzési eljárásban benyújtott ajánlat tartalmát. Ajánlatkérõ a kizárási okok vizsgálata során lehetõséget adhat a hatósági igazolások pótlására, amint azt a Közbeszerzések Tanácsa 4/1996. sz. ajánlása is tartalmazza. Ugyanakkor nem köteles a pótlást lehetõvé tenni, e kérdésben az esélyegyenlõség biztosítására tekintettel kell döntenie, vagyis minden egyes ajánlattevõvel szemben azonos módon kell eljárnia. Jelen esetben az ajánlatkérõ a közbeszerzési eljárás egyetlen résztvevõjének sem tette lehetõvé a hatósági igazolások pótlását, a tárgyalásokon kizárólag a szerzõdéses feltételek módosítását fogadta el.<br>
– Ajánlatkérõ nem sértette meg a Kbt. szabályait azáltal sem, hogy a kérelmezõ ajánlatát "csak" az eredményhirdetésen nyilvánította érvénytelennek, ugyanis a Kbt. 52. § (1) bekezdése így rendelkezik: "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek." Miután az ajánlatok vizsgálata és értékelése az eredményhirdetéssel zárul le, az "azt követõen" szövegrész alatt az eredményhirdetés idõpontjáig terjedõ idõszakot kell érteni.<br>
A Döntõbizottság hivatalból vizsgálta, hogy ajánlatkérõ jogszerûen alkalmazta-e a tárgyalásos eljárási formát.<br>
A Döntõbizottság elfogadta az ajánlatkérõ által elõadott indokokat annak ellenére is, hogy a hivatkozott kormányrendelet nem kötött ki határidõt a munkák elvégzésére nézve. Ajánlatkérõnek – mint a közutak kezelõjének – kárelhárítási és kárenyhítési kötelezettsége körébe tartozik, hogy a már amúgy is nagymértékben megrongálódott utakat ne tegye ki egy újabb téli idõjárás viszontagságainak. Ehhez pedig a téli idõjárás beállta elõtt, október hónapban el kell végeztetni a helyreállítási munkákat.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 1999. augusztus 25.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>