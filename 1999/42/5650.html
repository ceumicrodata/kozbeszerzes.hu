<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5650)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.164/9/1999.<br>
<br>
Tárgy: KVENTA Kft. jogorvoslati kérelme Nógrád Megye Közgyûlése közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KVENTA Kft. (1067 Budapest, Podmaniczky F. u. 37., továbbiakban: kérelmezõ) jogorvoslati kérelmének, melyet a Nógrád Megye Közgyûlése (3100 Salgótarján, Rákóczi u. 36., továbbiakban: ajánlatkérõ) Madzsar József Kórház és Rendelõintézet integrált számítógépes informatikai rendszerének megvalósítása tárgyú közbeszerzési eljárása ellen nyújtott be, helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel az 59. § (1) bekezdését, ezért vele szemben 3 000 000 Ft, azaz hárommillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. március 10-én megjelent 10. számában tett közzé ajánlati felhívást a 600 ágyas Madzsar József Kórház és 30 000 eset/hó forgalmú rendelõintézet integrált számítógépes informatikai rendszerének több ütemben történõ megvalósítása tárgyában nyílt eljárás megindítására. A részajánlattétel nem, a többváltozatú ajánlattétel megengedett volt.<br>
Az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket az ajánlati felhívás 11. pontja az alábbiak szerint írta elõ:<br>
– Pénzintézettõl származó nyilatkozat az ajánlattevõ fizetõképességének megállapítására az alábbi tartalommal:<br>
– mióta vezeti az ajánlattevõ bankszámláját,<br>
– az ajánlattevõ fizetési kötelezettségének pontosan eleget tesz-e,<br>
– számláján sorban állás volt-e és utoljára mikor,<br>
– Cégbíróságtól származó, az ajánlattevõ jelenlegi állapota szerinti, a benyújtási határidõt megelõzõ 30 napnál nem régebbi eredeti vagy hitelesített cégkivonat, eredeti vagy hitelesített címpéldány.<br>
– 1995., 1996., 1997. év beszámolója (mérleg és eredménykimutatás, kiegészítõ melléklet) és ha kötelezõ volt, a könyvvizsgálói jelentés is,<br>
– mûszaki alkalmasság igazolását a közbeszerzés tárgyára korlátozottan a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c), d), e) és h) pontjaiban elõírtak szerint,<br>
– az ajánlattevõi nyilatkozat, illetve hatósági igazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározottak szerint, figyelembe véve a Közbeszerzések Tanácsa Elnökének a Közbeszerzési Értesítõ 1999. évi 4. számában megjelent pénzalapokkal kapcsolatos igazolások tekintetében.<br>
Az ajánlati felhívás 13. pontja alapján az ajánlatkérõ az összességében legelõnyösebb ajánlatot kívánta kiválasztani a megadott elbírálási szempontok alábbi fontossági sorrendje alapján:<br>
– mûszaki, szakmai követelményeknek való minél tökéletesebb megfelelõség, az informatikai rendszer elemeinek illesztettségi (integritási) foka,<br>
– a megajánlott hardver és szoftver korszerûsége, továbbfejleszthetõsége, üzemi és adatbiztonsága, EU-normáknak való megfelelõsége,<br>
– ajánlati ár és fizetési feltételek,<br>
– rendszerkövetési biztosítékok és feltételek a garanciális idõszakot követõen,<br>
– az ajánlattevõ referenciái,<br>
– pénzügyi, gazdasági stabilitás.<br>
Ajánlatkérõ dokumentációt is bocsátott ajánlattevõk rendelkezésére.<br>
A dokumentáció 5.8. pontja a szerzõdés teljesítésére való alkalmasság igazolására vonatkozó követelményeket tartalmazott.<br>
Ezek között szerepelt az alábbi elõírás: ajánlattevõknek mellékelni kell:<br>
– az elõzõ három év legjelentõsebb szállításainak, szolgáltatásainak ismertetését, referenciáit (kiemelten kórházi informatikai rendszerekre vonatkozóan), minimum 2 db megvalósult magyarországi kórházi referenciáról üzemeltetõi igazolás melléklendõ!<br>
Az ajánlati dokumentáció elõírta, hogy a számítógépes rendszer mely elemeire kér opcionális ajánlatot.<br>
Ajánlatkérõ a K. É. 1999. április 21-én megjelent 16. számában az ajánlati felhívását módosította, ennek eredményeként az ajánlattételi határidõ is módosult, idõpontja 1999. június 7. lett.<br>
Az ajánlati felhívás módosítását követõen ajánlatkérõ a dokumentációt is kiegészítette, pontosította, valamint a potenciális ajánlattevõk által feltett kérdésekre adott válaszokat írásba is foglalta, és 1999. május 12-én kelt levelében valamennyi dokumentációt megvásárló részére postai úton megküldte. Ezen levél 4. pontja a referenciákkal kapcsolatosan az alábbi követelményt fogalmazta meg egy ajánlattevõi kérdésre:<br>
"Ajánlható-e olyan fejlesztési kórházi informatikai program vagy annak moduljai, amely a pályázati felhívás egyéb követelményeinek megfelelõ, nemzetközileg ismert, de újdonsága miatt idehaza még csak bevezetéses fázisban van és így magyarországi kórházkörnyezetben nem rendelkezik felhasználói referenciával?<br>
Igen ajánlható, ez esetben a külföldi üzemeltetõi referenciaigazolások mellékelendõk, valamint az ajánlattevõnek igazolnia kell, hogy rendelkezik a megajánlásra kerülõ szoftverek adaptált magyar nyelvû változatával.<br>
(A hazai referenciák elõnyösebb elbírálásban részesülnek.) Figyelemmel a rövid teljesítési határidõre, a megajánlásra kerülõ rendszer, illetve moduljainak mûködés közbeni magyar nyelvû demonstrációs lehetõséget szükséges biztosítani."<br>
Az ajánlattételi határidõig ajánlatot nyújtottak be:<br>
Siemens Telefongyár Kft., HospNET Egészségügyi Informatikai Kft., Béker Soft International Kft., Polygon Informatikai Fejlesztõ és Tanácsadó Kft., SMS Magyarország Egészségügyi Információs Rendszerek Kft., Albacomp Számítástechnikai Rt. és kérelmezõ.<br>
A bontási jegyzõkönyv mellékletét képezte a dokumentációban elõírt l. sz. melléklet, az ún. felolvasólap, mely tartalmazta az ajánlattevõk nevét, székhelyét, a beszerzés tárgyát, ajánlati árakat, az opciós árajánlatokat és a vállalt teljesítési határidõt.<br>
A késõbb nyertesként kihirdetett Siemens Telefongyár Kft. felolvasólapon szereplõ és ismertetésre került alapajánlati ára 60 000 000 Ft, mely áfával növelt ár volt. Az opciós árajánlata a passzív hálózat bõvítésére bruttó 4 507 524 Ft, a szünetmentes áramellátás megvalósítására 1 664 793 Ft volt. A hardvereszközök bérleti díjára, valamint az informatikai szoftverkövetési díjra összesen 5 322 272 Ft/hó áfával növelt árajánlatot tett.<br>
A felolvasólapon ugyan nem szerepelt, de az ajánlatban ajánlattevõ a különbözõ típusú monitorokra is tett ajánlatot, köztük a MCM 1510 típusra is 54 660 Ft+áfa/ db összegben.<br>
Az ajánlatkérõ az ajánlatok elbírálási határidejét – szabályosan – 30 nappal meghosszabbította, így az eredményhirdetésre 1999. július 20-án került sor.<br>
Az ajánlatkérõ nyertesként a Siemens Telefongyár Kft. ajánlatát hirdette ki. A nyertes árajánlata: beruházási összeg bruttó 78 470 816 Ft, átlagos havi bérleti és supportdíj 5 022 272 Ft. Második helyezett az SMS Magyarország Egészségügyi Információs Rendszerek Kft. ajánlata lett.<br>
Az ajánlatkérõ a felolvasólapon nem szereplõ, de az ajánlatban megtalálható MCM 1510 típusú monitorokból 180 db-ot választott, és ennek összegével megnövelte (180x54 660 = 9 838 800+25%) 12 298 500 Ft-tal a felolvasólapon is szereplõ árat. Így alakult ki a nyertesként elfogadott 78 470 816 Ft-os beruházási árajánlat.<br>
Az átlagos havi bérleti díj összege ajánlatkérõ belsõ számítási hibájának következményeként került eredményhirdetéskor 5 022 272 Ft-ban megjelölésre.<br>
A megkötött szerzõdésben ez már helyesen a felolvasólapon szereplõ 5 322 272 Ft összeggel megegyezõen szerepel.<br>
A szerzõdést ajánlatkérõ a nyertessel 1999. augusztus 6-án megkötötte.<br>
Az eredményhirdetést követõen 1999. július 28-án a törvényes határidõn belül az ajánlatkérõ döntése ellen kérelmezõ nyújtott be jogorvoslati kérelmet.<br>
A jogorvoslati kérelmében ideiglenes intézkedés alkalmazását, ajánlatkérõ jogsértésének megállapítását és az eljárást lezáró döntés megsemmisítését kérte. Indokolásként elõadta, hogy a nyertesként kihirdetetett ajánlattevõ érvénytelen ajánlatot tett, mert nem csatolta az ajánlati dokumentációban elõírt üzemeltetõi igazolást megvalósult magyarországi kórházi referenciáról.<br>
Az ajánlati kötöttség elve is megsérült a közbeszerzési eljárás során, mert a nyertesként kihirdetetett ajánlattevõ eredményhirdetéskor megjelölt ajánlati ára eltér a bontási jegyzõkönyvben rögzített ajánlati ártól.<br>
Az ajánlatkérõ a jogorvoslati kérelmet annak megalapozatlansága címén kérte elutasítani. Érdemi észrevételében hivatkozott az 1999. május 12-én kelt ajánlatkérõi levélre, melyben a referencia fogalma pontosításra került.<br>
Ennek elõírása volt, hogy ajánlattevõnek biztosítani kellett a rendszer mûködése közbeni magyar nyelvû demonstrációs lehetõséget. Ennek a nyertes eleget tett.<br>
Álláspontjuk szerint a jogorvoslati kérelem e tárgyban elkésett, mert ezen tájékoztató levél kézhezvételétõl számított 15 napon belül kellett volna kérelmezõnek a jogorvoslati kérelmét elõterjeszteni, amennyiben ezt sérelmesnek találta.<br>
Az ajánlati kötöttség elvét az eljárás során nem sértették meg, mert a felolvasólapon szereplõ összegek csak az alapajánlatra vonatkoznak, amelyekhez az elbírálás során az opciós ajánlatok beemelésre kerültek úgy, mint a passzív hálózat bõvítése, a szünetmentes áramforrás – ezek a felolvasólapon is szerepeltek –, valamint az MCM 1510 típusú monitorok beszerzése.<br>
Így megállapítható, hogy az alapajánlat az opcionális tételekkel kiegészítve valóban 78 470 816 Ft, ez azonban nem minõsül ajánlatmódosításnak.<br>
A Döntõbizottság a közbeszerzési eljárásban keletkezett iratok és a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
Ajánlatkérõ a dokumentáció 5.8. pontjában a mûszaki alkalmasság igazolása körében egyértelmûen elõírta, hogy minimum 2 db megvalósult magyarországi kórházi referenciáról üzemeltetõi igazolás mellékelendõ.<br>
A dokumentáció kiegészítését, pontosítását és értelmezését tartalmazó, 1999. május 12-i ajánlatkérõi levél ezt a követelményt annyiban bõvítette, hogy magyarországi referencia hiányában lehetõvé tette külföldi üzemeltetõi referenciaigazolások csatolását is.<br>
Ajánlatkérõ a dokumentáció pontosítása alapján értelemszerûen érvényesnek kívánta minõsíteni azokat az ajánlatokat is, amelyek magyarországi üzemeltetõi referenciaigazolásokat ugyan nem, de külföldi üzemeltetõi referenciaigazolást tartalmaznak.<br>
Ajánlatkérõ ezen eljárásának jogszerûsége nem vitatható, hiszen az ajánlattevõ ajánlata elkészítéséhez a szükséges információkat az ajánlati felhívásból, a dokumentációból és az esetlegesen tartott konzultációkból, illetve az ajánlattevõk által feltett kérdésekre adott ajánlatkérõi válaszokból meríti. Ajánlatkérõ a dokumentáció pontosítását valamennyi ajánlattevõ részére eljuttatta, eljárásával a verseny tisztaságát és az esélyegyenlõséget nem sértette meg.<br>
Ajánlatkérõnek ezt az elõírását az ajánlattevõk tudomásul vették, a jogorvoslati kérelem elõterjesztésére nyitva álló törvényes határidõben nem kifogásolták. Ennek alapján érvényes ajánlatnak kell minõsíteni mindazokat az ajánlatokat, amelyek ugyan magyarországi referenciaigazolást nem, de külföldi üzemeltetõi referenciaigazolást tartalmaznak.<br>
A nyertes ajánlata azonban ennek az elõírásnak nem felelt meg.<br>
A nyertes ajánlata széles körben sorol fel, nevez meg referenciaként svájci egészségügyi intézményeket, azonban az ezekre vonatkozó – az ajánlatkérõ által elõírt – üzemeltetõi referenciaigazolást az ajánlata nem tartalmaz. A referenciaigazolás hiányát ajánlatkérõ tárgyaláson tett nyilatkozatában maga sem vitatta.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján "az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja "az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek".<br>
A (2) bekezdés d) pontja kimondja, érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A nyertes ajánlata a dokumentációban elõírt üzemeltetõi referenciaigazolást nem tartalmazta, így az ajánlata nem felelt meg a dokumentációban foglaltaknak, ebbõl eredõen az ajánlat érvénytelen volt.<br>
Az ajánlatkérõ az ajánlatok érvényességének vizsgálatakor az érvénytelenséget nem észlelte, az ajánlatot érdemben elbírálta és nyertesként kihirdette.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A hivatkozott rendelkezés szerint csak érvényes ajánlatok bírálhatók el, és az érvényes ajánlatok közül választható ki a megadott elbírálási szempontok alapján a legjobb ajánlat.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat megsértette, amikor az érvénytelen ajánlatot elbírálta és nyertesként ki is hirdette.<br>
Ajánlatkérõnek e tárgyban az elkésettségre való hivatkozását a Döntõbizottság elfogadni nem tudta.<br>
A kérelmezõ elsõdlegesen ugyanis nem az ajánlatkérõi elõírásnak, azaz a referenciaigazolások kérésének jogszerûségét vagy jogszerûtlenségét vitatta, hanem azt, hogy ennek az elõírásnak a nyertes nem tett eleget, és így ajánlata érvénytelen volt.<br>
Az ajánlatok érvényessége, illetve érvénytelensége tárgyában legkésõbb az eredményhirdetés idõpontjáig kell ajánlatkérõnek dönteni. Jelen esetben az eredményhirdetés idõpontjában, azaz 1999. július 20-án vált ismertté az ajánlatkérõ döntése, így e döntés ellen 1999. július 28-án benyújtott jogorvoslati kérelem az elõterjesztésére nyitva álló 15 napos határidõn belül volt.<br>
Figyelemmel arra, hogy a referenciaigazolások hiányára tekintettel már a nyertes ajánlat érvénytelensége megállapítható, így további érvénytelenségi és egyéb, a kérelemben elõadott okok vizsgálata az ügy érdemi elbírálása vonatkozásában relevanciával nem bírnak.<br>
A Döntõbizottság megállapította azonban, hogy az eredményhirdetésen a nyertes átlagos havi bérleti és supportdíj összege 5 022 272 Ft-ban került rögzítésre, a felolvasólapon ez az összeg az összeadások eredményeként 5 322 272 Ft.<br>
Az ajánlatkérõ egy belsõ számításában (ajánlatok értékelése IV–2. számú ajánlati alternatíva árainak összehasonlítása c. táblázatban) a bérleti díj havi átlagának számításakor adminisztratív tévedés miatt hibás adatot rögzített, és ebbõl eredõen hirdették ki az 5 022 272 Ft-os havi bérleti díj összeget.<br>
Az ajánlatkérõ által a nyertes ajánlattevõvel megkötött szerzõdésbe azonban az ajánlatból átvételre került a bérleti díjösszegeket bontásban tartalmazó táblázat, így a szerzõdés a felolvasólapon szereplõ összegre került megkötésre.<br>
A nyertes alapajánlati ára a felolvasólapon nem szereplõ, de az ajánlatban fellelhetõ monitorok árával került megnövelésre.<br>
A Döntõbizottság az eljárása során ideiglenes intézkedést nem alkalmazott, mert a jogorvoslati kérelem benyújtását követõ három napon belül annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott feltételei nem voltak megállapíthatók.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) és g) pontjai szerinti jogkövetkezményeket alkalmazta, mert megállapította ajánlatkérõ jogsértését,  a jogsértés súlyára, a beszerzés értékére tekintettel állapította meg a bírság mértékét, figyelemmel a Kbt. 88. § (4) bekezdésének utolsó mondatára. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. augusztus 31.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>