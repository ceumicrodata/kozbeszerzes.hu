<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5654)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.146/14/99<br>
<br>
Tárgy: az AQUA-ÉP Kft. jogorvoslati kérelme<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Bartha István ügyvéd (6722 Szeged, Mikszáth Kálmán u. 24.) által képviselt AQUA-ÉP 2000 Kft. (6762 Sándorfalva, Sövényházi út 1., továbbiakban: kérelmezõ) jogorvoslati kérelmének – melyet a Szeged Megyei Jogú Város Önkormányzata (6720 Szeged, Széchenyi tér 10., képviseli: dr. Ádám Attila ügyvéd, 6721 Szeged, Vadász u. 4/A, továbbiakban: kérelmezett) Szeged város víz- és csatornaberuházás közbeszerzési eljárás mellõzésével történt megvalósítása miatt indított – a Döntõbizottság helyt ad.<br>
Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdését.<br>
Kötelezi a kérelmezettet, hogy jelen határozat kézhezvételétõl számított 15 napon belül költségtérítésként fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezett 1994. május 20-án 15 évre szóló keret-megállapodást kötött a Compagnie Générale Des Eaux (továbbiakban: CGE) francia céggel Szeged város víz- és csatornahálózata beruházásokra. A megállapodás gazdasági céljainak elérése érdekében a felek közös társaságok – a Szegedi Vízmû Kft. (SzV Kft.), Városi Vízügyi Beruházási Kft. (VVB Kft.), Magyar Vízügyi Kivitelezõ Kft. (MVK Kft.) – alapításában állapodtak meg.<br>
A beruházási munkák finanszírozására kérelmezett vállalta, hogy szervezetén belül létrehoz egy Építési Alapot, az alap felügyeletére pedig felállítja a Víz és Csatorna Bizottságot (VCSB).<br>
Kérelmezett az írásbeli észrevételében és a jogorvoslati eljárásban július 23-án tartott tárgyaláson elõadta, hogy ezen alapból 1994. és 1998. évek között kb. 1 milliárd Ft értékû beruházási munka megvalósítására jött létre szerzõdés, 1999. évre pedig 400 millió Ft van elõirányozva.<br>
A keretmegállapodás szerint az annak 1. sz. mellékletében megjelölt felújítási, kapacitásbõvítési, korszerûsítési és hálózatbõvítési munkákat kizárólag az SzV Kft., vagy megrendelésére az MVK Kft. végzi, a munkák lebonyolítását ellátó VVB Kft.-vel kötendõ szerzõdések alapján.<br>
Az 1. sz. melléklet szerint az SzV Kft. végzi a következõ kivitelezési munkákat:<br>
a) Az ivóvízellátás területén:<br>
– Minden bekötéssel és vízmérõkkel kapcsolatos munka.<br>
– Minden 400 mm-nél kisebb átmérõjû vezetékkel kapcsolatos munka (fektetés, bontás, felhasznált eszközök, szerelvények, földmunkák).<br>
– Minden, ami a hálózatokhoz tartozó berendezésekkel – hálózatöblítõ-csap, tûzcsap, légtelenítõ, kifolyócsõ, visszacsapó szelep stb. – kapcsolatos.<br>
– Minden kisebb építõipari munka: vízmérõakna, szelepház, vezetékburkolat.<br>
b) A csatornahálózat területén:<br>
– Minden, ami a bekötéssel és a hozzá tartozó aknával kapcsolatos.<br>
– Minden 0,5 m2-nél kisebb metszetfelületû vezetékkel kapcsolatos munka (fektetés, bontás, felhasznált eszközök, szerelvények, földmunkák).<br>
– Minden, ami a hálózatokhoz tartozó berendezésekkel kapcsolatos.<br>
A megállapodásban rögzítést nyert az is, hogy a kivitelezési munkák egységárait, az árak indexálásának módszereit – az új vállalkozások létrehozásából adódó körülményekre tekintettel – egy kétéves bevezetõ idõszak után elfogadásra kerülõ melléklet fogja tartalmazni, amely szerves része lesz a VVB Kft. és az SzV Kft. által megkötendõ szerzõdésnek.<br>
A keretmegállapodás alapján kötendõ szerzõdések vállalkozói díjának megállapítására szolgáló, a Városi Víz és Csatorna Bizottság 12-591-61/1996. sz. határozata alapján készült "egységárjegyzék"-et az SzV Kft., a VVB Kft., a MKV Kft. és a VCSB 1996. október 8-án írta alá.<br>
A kérelmezett megbízásából eljáró VVB Kft. 1994. május 20-tól kezdõdõen folyamatosan kötötte a vállalkozási szerzõdéseket az SzV Kft.-vel Szeged város víz- és csatornarekonstrukciós és beruházási munkáira.<br>
Kérelmezõ 1999. július 6-án jogorvoslati kérelmet terjesztett elõ a Döntõbizottsághoz, kérte ideiglenes intézkedésként a szerzõdéskötések megtiltását, a jogsértés megállapítását, valamint a jogorvoslati eljárás költségeiben kérelmezett marasztalását.<br>
Sérelmezte, hogy kérelmezett egy 1994-ben kötött keretmegállapodás alapján a Szeged város víz- és csatornaépítési munkáit közbeszerzési eljárás lefolytatása mellõzésével, a SzV Kft.-vel végezteti el, évente több százmillió Ft-os nagyságrendben. Közölte, hogy a sérelmezett magatartásról 1999. június 30-án szerzett tudomást, azáltal, hogy elõzetes piacfelmérést végeztetett a térségben lévõ, profiljába illeszkedõ munkákról. Becsatolta a piacfelmérõ cég 1999. június 30-án kelt "Összefoglaló jelentését", miszerint a "Szeged Megyei Jogú Város víz -és csatornaberuházásainak kivitelezéseire a Szegedi Vízmû Kft. és rajta keresztül a Magyar Vízügyi Kivitelezési Kft. kizárólagos joggal rendelkezik egy 1994. májusában létrejött szerzõdés alapján".<br>
Közölte, hogy kérelmezett az utóbbi idõben mely munkákat végeztette el a keretmegállapodás alapján, a munkákra kötött szerzõdéseket a kérelmezett becsatolta, ezen adatok szerint a kérelmezett által sérelmezett beszerzések a következõk:<br>
Palánkai u. csatornaépítés, szerzõdéskötés 1999. március 23.	10 645 624 Ft<br>
Belvárosi csomópontok, szerzõdéskötés 1999. április 30.	8 639 152 Ft<br>
Fõ fasor vízvezeték, szerzõdéskötés 1999. május 12.			13 417 219 Ft<br>
Ádám u. vízvezeték, szerzõdéskötés 1999. június 9.			6 140 988 Ft<br>
Fõ fasor szennyvízcsat., szerzõdéskötés 1999. június 9.		2 084 222 Ft<br>
Kérelmezett az 1999. július 21-én kelt észrevételében kérte a jogorvoslati kérelem elutasítását. Védekezésül elõadta, hogy a keretmegállapodást a Kbt. hatálybalépése elõtt kötötte meg, annak teljesítéseként végeztette a kivitelezési munkákat az SzV Kft.-vel. Becsatolt egy kimutatást, miszerint 1995. évben 40, 1996. évben 41, 1997. évben 39, 1998. évben 43, 1999. évben pedig a kérelmezõ által megjelölt szerzõdésekkel együtt összesen 27 szerzõdést kötött a keretmegállapodásban foglaltak realizálására. A jogorvoslati kérelem elõterjesztéséig kötött szerzõdések értéke meghaladja a 30 millió Ft-ot.<br>
A Döntõbizottság a kérelmezett által becsatolt iratok, dokumentumok, a felek írásbeli észrevételei és a tárgyaláson szóban elhangzott nyilatkozatai alapján megállapította, hogy a jogorvoslati kérelem megalapozott.<br>
A közbeszerzésekrõl szóló 1995. évi XL. törvény 1995. november 1-jén lépett hatályba, rendelkezéseit a törvény hatálya alá tartozó szervezeteknek az ezt követõen megkezdett, értékhatárt meghaladó beszerzéseire kell alkalmazni.<br>
A beszerzés kezdõ idõpontja a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>2) bekezdése alapján az ajánlati/részvételi felhívás közzétételének idõpontja. Közbeszerzési eljárás mellõzésével történõ beszerzés megkezdésének viszont a beszerzés céljából kötött szerzõdés létrejöttének idõpontját kell tekinteni, mert ez az idõpont, amikor a beszerzõ akarata véglegessé válik a beszerzés módja tekintetében.<br>
Kérelmezett a jogorvoslati kérelem tárgyát képezõ beszerzést a CGE francia székhelyû céggel 1994. május 20-án kötött keretmegállapodás útján, közbeszerzési eljárás mellõzésével eszközölte, a jogorvoslati kérelemmel szemben azzal védekezett, hogy keretmegállapodás megkötése megelõzte a Kbt. hatálybalépését, és így arra nem terjed ki a Kbt hatálya.<br>
A Döntõbizottság nem fogadta el a kérelmezett védekezését.<br>
Tény, hogy a Kbt. hatálybalépése elõtt kötött szerzõdések alapján a hatálybalépés elõtt megkezdett beszerzésekre nem kell alkalmazni e törvény rendelkezéseit, amennyiben egyértelmûen megállapítható, hogy azok a szerzõdés teljesítése körébe esnek. A kérelmezett 1995. november 1-jét követõ beszerzéseinek jogszerûségét tehát abból a szempontból kell vizsgálni, hogy a keret-megállapodás egyáltalán szerzõdésnek minõsül-e és az egyes beszerzések tekinthetõk-e a szerzõdésben foglaltak teljesítésének.<br>
A megállapodás akkor tekinthetõ szerzõdésnek, ha az tartalmazza a szerzõdésekre vonatkozóan a Ptk. által támasztott minimumfeltételeket: a szolgáltatás tárgyát, az ellenszolgáltatást és a teljesítési határidõt.<br>
A keretmegállapodás a három feltétel közül az elsõ kettõt tartalmazza, az ellenszolgáltatásra nézve pedig úgy rendelkezik, hogy a kivitelezési munkák egységárait, az árak indexálásának módszereit a felek kétéves bevezetõ idõszakot követõen határozzák meg, azaz a szerzõdés ezen feltételében a felek két év múlva állapodnak meg. Az ellenszolgáltatásnak ekkénti meghatározása a bírói joggyakorlatban elfogadott, a keretmegállapodás tehát szerzõdésnek minõsül.<br>
Az egységárképzésre és az árak indexálásának módszerére nézve több mint két év elteltével, 1996. október 8-án került sor, a szerzõdés ezen feltételét rögzítõ, "A Szegedi Vízmû Kft. egységárjegyzéke Általános szolgáltatások A VCSB 12591-61/1996. (VII. 30.) határozata alapján" megjelölésû dokumentumot (továbbiakban: egységárjegyzék) azonban az egyik szerzõdõ fél, a CGE nem írta alá.<br>
Az egységárjegyzék elsõ oldalának utolsó elõtti és utolsó bekezdésének szövege a következõ: "Különleges viszonyok esetén speciális technikákat alkalmazhatunk. E technikák-technológiák a Keretszerzõdés: 4.5, 4.5.1., 4.5.2., 4.5.3. pontjaiban kerültek felsorolásra.<br>
Ezen árkatalógus nem tartalmazza azon speciális technikákat, amelyeket a fenti esetekben kell használni. Ilyenkor a kivitelezési munkák ára minden egyes esetben külön kerül megállapításra."<br>
Az idézett szövegrészbõl következik, hogy a keret-megállapodásban rögzített szerzõdéses akaratnak, az árfeltételekre vonatkozó megállapodásnak az egységárjegyzék nem felel meg, mert csak részben – a speciális technikák ára nélkül – tartalmazza a kivitelezési munkák árát.<br>
Megállapítható tehát, hogy a beszerzés tárgyát képezõ munkák végzése 1996. május 20-ig szerzõdés alapján, annak teljesítéseként történt, azt követõen pedig már csak egy kialakult gyakorlat folytán. A kérelmezett 1996. május 20-át követõ beszerzései akkor lettek volna az 1995. november 1-jén hatályba lépett Kbt. alapján is jogszerûek, ha kérelmezett következetesen a keretmegállapodásnak megfelelõen járt volna el, az abban foglalt határidõben gondoskodik a szerzõdés kiegészítésérõl, az ellenszolgáltatás mint alapvetõ szerzõdésfeltétel pontos meghatározásáról és a kiegészítõ szerzõdésnek – az egységárjegyzéknek – a másik szerzõdõ fél általi aláírásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése elõírja, hogy a törvény alanyai "az árubeszerzéseik, valamint építési beruházásaik és a szolgáltatások megrendelése (a továbbiakban együtt: közbeszerzés) során – ha azok 4. § (1) bekezdés szerinti értéke eléri vagy meghaladja – kötelesek e törvény szabályai szerint eljárni." A törvény hatálya alóli kivételeket tartalmazó 6. § nem nevesíti, ily módon a Kbt. nem teszi lehetõvé azt, hogy egy közbeszerzésieljárás-köteles beszerzésre nézve az ajánlatkérõ azzal az indokkal mellõzze az alapesetben kötelezõ nyílt közbeszerzési eljárás lefolytatását, hogy kialakult gyakorlata folytán a beszerzés tárgyát egy meghatározott személy szolgáltatja részére.<br>
A Döntõbizottság a tárgyi hatály szempontjából megvizsgálta a kérelmezett által kötött szerzõdéseket és megállapította, hogy a beszerzésekre kérelmezettnek közbeszerzési eljárást kellett volna lefolytatnia.<br>
A közbeszerzések tekintetében irányadó értékhatárt (tárgyi hatály) 1996. december 31-ig a Kbt., ezt követõen a mindenkori költségvetési törvény állapítja meg, ez 1999. évben árubeszerzésre vonatkozóan 15 millió Ft, szolgáltatásokra 7,5 millió Ft, építési beruházásokra 30 millió Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>5) bekezdése értelmében a törvényt alkalmazni kell az idõszakonként visszatérõ, határozatlan vagy egy évnél hosszabb idõre kötött szerzõdés alapján megvalósuló közbeszerzés esetén, ha az egy évre számított ellenszolgáltatás összege eléri az értékhatárt. Miután a kérelmezett 1999. évi beszerzése meghaladta a beruházásokra irányadó 30 millió Ft-os, illetve a Kbt. alapján szolgáltatásnak minõsülõ felújításokra (rekonstrukcióra) vonatkozó 7,5 millió Ft-os értékhatárt, kérelmezett csak közbeszerzési eljárás lefolytatása útján választhatta volna ki tárgyi beszerzés kivitelezõjét.<br>
A Döntõbizottság megállapította, hogy ajánlatkérõ a közbeszerzés mellõzése által megsértette a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés d) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 17.<br>
<br>
Dr. Csitkei Mária s. k.	Bújdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>