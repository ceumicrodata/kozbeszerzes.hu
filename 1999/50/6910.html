<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6910)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.223./7/1999.<br>
<br>
Tárgy: a Váradi Mérnökiroda Kft. jogorvoslati kérelme a Fõvárosi Szabó Ervin Könyvtár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Váradi Mérnökiroda Kft. (1114 Budapest, Fadrusz u. 4. fszt. 1., a továbbiakban: kérelmezõ) jogorvoslati kérelmét, amelyet a Fõvárosi Szabó Ervin Könyvtár (1088 Budapest, Szabó Ervin tér 1., a továbbiakban: ajánlatkérõ) tömör raktári állványrendszer beszállítása és helyszíni telepítése a dokumentációban részletezett kialakításban tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 30. számában, 1999. július 28-án ajánlati felhívást tett közzé nyílt eljárás lefolytatására a Fõvárosi Szabó Ervin Könyvtár Központi Könyvtára dokumentációban részletezett kialakítású állványrendszer beszállítására és helyszíni telepítésére vállalkozási szerzõdés keretében.<br>
Az ajánlati felhívás szerint csak teljes körû ajánlatot lehetett tenni. Ajánlatkérõ a többváltozatú ajánlattétel lehetõségét nem biztosította a közbeszerzési eljárásban.<br>
Az ajánlati felhíváson kívül a dokumentációban részletesen meghatározta a beszerzés tárgyát és mennyiségét és az ehhez kapcsolódó mûszaki specifikációt, arról mûszaki (belsõépítészeti) tervet készíttetett.<br>
Ajánlatkérõ a dokumentációval összefüggésben 1999. augusztus 27-én konzultációt tartott, ahol az ajánlattevõk képviselõi kérdéseket intézhettek az ajánlatkérõhöz. A felhívás 13. pontjában kerültek meghatározásra az összességében legelõnyösebb ajánlat kiválasztásának fontossági sorrend szerinti szempontjai:<br>
– vállalkozási ár,<br>
– mûszaki paraméterek, minõség,<br>
– mûszaki alkalmasság,<br>
– pénzügyi, gazdasági alkalmasság.<br>
Kérelmezõn kívül még kilenc cég nyújtotta be ajánlatát a közbeszerzési eljárásban.<br>
A nyilvános eredményhirdetésre 1999. szeptember 14-én került sor, amelyen kérelmezõn kívül egy ajánlattevõ ajánlatát nyilvánította érvénytelennek ajánlatkérõ. A közbeszerzési eljárás nyertese a Dexion Kft., míg a második legkedvezõbb ajánlatot tevõ a Vasszer Kft. lett.<br>
Ajánlatkérõ a nyertes ajánlattevõvel a vállalkozási szerzõdést 1999. október 5-én megkötötte.<br>
Kérelmezõ 1999. szeptember 15-én írásban kérte ajánlatkérõ kizáró döntésének megindokolását, melyre a választ 1999. szeptember 16-án kapta meg.<br>
Kérelmezõ ezt követõen 1999. szeptember 28-án jogorvoslati kérelmet nyújtott be a Döntõbizottsághoz. Sérelmezte ajánlatkérõ azon döntését, mely szerint ajánlatát érvénytelennek nyilvánította. Álláspontja szerint a felhívás és a dokumentáció követelményének megfelelõ ajánlatot tett.<br>
Kérte a Döntõbizottságtól ajánlatkérõ döntésének megsemmisítését. A jogsértõ esemény tudomásszerzésének idõpontját 1999. szeptember 14-ében jelölte meg.<br>
A Döntõbizottság ideiglenes intézkedést a kérelem alapján és hivatalból nem rendelt el, mivel arra az álláspontra helyezkedett, hogy annak törvényi feltételei nem állnak fenn.<br>
Ajánlatkérõ írásbeli ellenkérelmét 1999. október 7-én nyújtotta be a Döntõbizottsághoz. Elõadta, hogy kérelmezõ ajánlata mind a mennyiségi, mind a mûszaki specifikációjában eltérõ volt a dokumentáció követelményeitõl. Álláspontja szerint döntése jogszerû volt, és kérte a Döntõbizottságtól a jogorvoslati kérelem alaptalanság miatti elutasítását.<br>
A Döntõbizottság tárgyalás tartása nélkül, a beszerzett iratok alapján megállapította, hogy a jogorvoslati kérelem alaptalan.<br>
Ajánlatkérõ az ajánlata 3. a) pontjában meghatározta a dokumentációban megfogalmazott mûszaki specifikációjú részletezettség mellett a beszerzés tárgyát és mennyiségét. Helyszíni bejárással egybekötött konzultációra is lehetõséget adott az ajánlattevõknek abból a célból, hogy ajánlataik elkészítéséhez szükséges helyismerettel és valamennyi információval az ajánlatok elkészítésekor rendelkezzenek.<br>
Az ajánlati dokumentáció vonatkozó mûszaki terveit a T 0030398 számú BÉ–5–B, BÉ–6–B, BÉ–7–B, BÉ–8–B sz. belsõépítészterv lapjai tartalmazzák, ahol az 5, 6, 7, 8-as számok a szinteket jelölik. A tervlapok tartalmazták a B500, 600, 700, 800 jelû állványokon belül a fix és a mobil (mozgatható) állványokat és azok mennyiségi darabszámát. Ennek megfelelõen a B500 jelû állványokon belül a fix állványok összes darabszáma a dokumentáció szerint 10 db volt 4+4+2, a mobil állványból 32+20+10 = 62 db elrendezésben, ezzel szemben kérelmezõ a saját maga által megjelölt 621 335 0–210 sz. tervének megfelelõen a fix állványra a kiírás szerinti mennyiséget, a mobil állványra 31+20+10 = 61 db, 1 darabbal kevesebb mennyiséget ajánlott meg.<br>
A BÉ–6–B tervlap szerint a B600 jelû állványoknál a fix 12+4 = 16, a mobil 96+35 = 131 db-os elõírás mellett kérelmezõ a 621–0-220 számú terve szerint a fix állványra 3+13 = 16 db, a mobil állványra 95+35 = 130 db-ot ajánlott meg.<br>
A BÉ–7–B tervlap szerint a B700 jelû állványoknál a fix állványok 4+2+4 = 10 db-os elrendezésûek, a mobil 24+8+14 = 46 db-os elrendezésûek, ezzel szemben a kérelmezõ ajánlata a következõ: a 621 335–0 230 számú terve alapján a fix állványra 3+13 = 16 db-os elrendezésû, a mobil 24+14+10 = 48 db-os elrendezésû.<br>
A BÉ–8–B tervlap szerint a B800 jelû állványoknál a fix állványok 2+4+2+3+2 = 13 db-os elrendezésûek, a mobil állványok 18+4+6+10+39 = 77 db-os elrendezésûek, ezzel szemben kérelmezõ ajánlata a következõ: a 621-335-240 számú tervre adott ajánlatok fix állványnál 2+6+2+4 = 14 db-os elrendezésben, a mobil állványnál 18+44+9 = 71 db-os elrendezésben.<br>
A Döntõbizottság a dokumentáció mûszaki specifikációja és kérelmezõ ajánlata összehasonlításakor megállapította, hogy kérelmezõ sem a mûszaki specifikációban, sem az állványok mennyiségében nem a dokumentáció szerinti követelményeknek megfelelõen adta meg ajánlatát. Ezért ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés és annak d) pontja szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ döntése, az összehasonlításnál is kitûnik, jogszerû volt kérelmezõvel szemben, amikor ajánlatát érvénytelennek nyilvánította.<br>
A Döntõbizottság ugyanakkor megvizsgálta a nyertes Dexion Kft. ajánlatát is, és megállapította, hogy az megfelel a felhívás és a dokumentáció tartalmi és formai követelményének, többek között a mûszaki specifikációnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította. A jogorvoslati eljárásban felmerült költségek viselésérõl a rendelkezõ részben foglaltak szerint döntött, figyelemmel a Kbt. 88. § (1) bekezdés g) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 12.<br>
<br>
Dr. Eke Pekács Tibor s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>