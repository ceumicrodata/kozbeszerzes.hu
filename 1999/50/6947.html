<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6947)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.131/6/1999<br>
<br>
Tárgy: Mozsgai Péter és társai jogorvoslati kérelme Szigetvár Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Mozsgai Péter (7900 Szigetvár, Radován tér 3.), Magyar Sándor (7900 Szigetvár, Alapi Gáspár u. 61.), Pöttendi János (7900 Szigetvár, Kárpátok u. 64.), Varga Zoltán (7900 Szigetvár, Zárda u. 1.) és dr. Berta József (7900 Szigetvár, Radován tér 9., továbbiakban: kérelmezõk) jogorvoslati kérelmét, melyet a Szigetvár Város Önkormányzata (7900 Szigetvár, Zrínyi tér l., továbbiakban: kérelmezett) "önkormányzati intézmények energiatakarékos fûtésrendszerének kialakítása" tárgyú beszerzési eljárása ellen nyújtottak be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõk 1999. június 23-án jogorvoslati kérelmet nyújtottak be a Döntõbizottsághoz, melyben kérték a Szigetvár Város Önkormányzata 1999. június 8-án hozott 195/1999. sz. határozatának felülvizsgálatát.<br>
Álláspontjuk szerint a kérelmezett határozata sérti a közbeszerzésekrõl szóló 1995. évi XL. törvény (a továbbiakban: Kbt.) rendelkezéseit.<br>
A kérelmezett olyan beszerzést valósított meg közbeszerzési eljárás mellõzésével, melynek értékhatárára tekintettel a közbeszerzési eljárás lefolytatása kötelezõ.<br>
Kérelmezett érdemi észrevételében a jogorvoslati kérelem elutasítását kérte. Ismertette a megvalósításra kerülõ beruházások szerzõdés szerinti összegeit. Álláspontjuk szerint teljesen elkülönült egységek fûtõrendszereinek korszerûsítése valósul meg, amelyek külön-külön nem haladják meg a közbeszerzési törvényben elõírt 30 M Ft-os értékhatárt.<br>
A Döntõbizottságnak elsõdlegesen abban a kérdésben kellett állást foglalnia, hogy kérelmezõk rendelkeznek-e jogorvoslati kérelem elõterjesztéséhez szükséges ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint kérelmet az ajánlatkérõ, az ajánlattevõ, vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvényben ütközõ tevékenység vagy mulasztás sérti vagy veszélyezteti.<br>
Kérelmezõk – figyelemmel a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontjára – a kérdéses beszerzésnek ajánlatkérõi nem voltak, nem voltak továbbá az eljárás ajánlattevõi sem. A fent idézett rendelkezés külön nevesíti a kérelem elõterjesztésére jogosultak között az egyéb érdekeltet is, azonban a Döntõbizottság jogi álláspontja szerint ez nem eredményezheti az ügyfélképesség olyan tág értelmezését, amelybõl az következne, hogy erre hivatkozással bármely személy jogosult lenne jogorvoslati kérelem elõterjesztésére. Ez az értelmezés nem tenné lehetõvé annak a szabályozásnak az érvényre juttatását, hogy az államigazgatási eljárás szabályairól szóló 1957. évi IV. törvény általános szabályaihoz képest a Kbt. eltérõen, szûkebb körben határozza meg az ügyfélképességet, és meglehetõsen rövid határidõk elõírásával teszi lehetõvé jogvita kezdeményezését a Döntõbizottság elõtt. A Kbt. idézett rendelkezésébõl az következik, hogy egyéb érdekeltként csak azok a személyek nyújthatnak be jogorvoslati kérelmet akiknek jog- vagy érdeksérelme közvetlenül kimutatható a vitatott beszerzéssel összefüggésben. Nem nevezhetõ közvetlen érdeknek az a körülmény, hogy az állami és önkormányzati szervek által végzett beszerzések közpénzbõl történnek, és így gyakorlatilag mint adófizetõnek minden állampolgárnak jogos érdeke fûzõdhet ahhoz, hogy ezek felhasználása miként történik. Az ilyen értelmezés ugyanis valójában ahhoz vezetne, hogy bármely személy ügyfélképességét el kellene fogadni.<br>
A jogorvoslati kérelmet elõterjesztõk közül Mozsgai Péter, Magyar Sándor, Pöttendi János, Varga Zoltán a kérelemmel támadott önkormányzat képviselõi, míg dr. Berta József a pénzügyi ellenõrzési bizottság tagja. A helyi önkormányzatokról szóló 1990. évi LXV. törvény, amely szabályozza a képviselõ-testület mûködését, illetve a képviselõk és a bizottságok jogait és kötelezettségeit, ugyancsak nem ad felhatalmazást az önkormányzati képviselõknek a jogorvoslati kérelem elõterjesztésére.<br>
A fentiekre tekintettel a Döntõbizottság a kérelmezõk kérelmét érdemi vizsgálat nélkül hivatalból elutasította a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdésére tekintettel, mivel megállapítható volt, hogy a kérelmezõk nem tartoznak a Kbt. 79. § (3) bekezdés hatálya alá.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 3.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>