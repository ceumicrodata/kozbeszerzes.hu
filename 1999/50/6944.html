<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6944)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.60/18/99.<br>
Üi.: dr. Csitkei Mária<br>
<br>
Tárgy: a Pikosystem Kft. és a Minkovill Kft. jogorvoslati kérelme a Borsod-Abaúj-Zemplén Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Szabadi Attila ügyvéd (1042 Budapest, Munkásotthon u. 18.) által képviselt Pikosystem Kft. (1141 Budapest, Paskál u. 60., továbbiakban: I. r. kérelmezõ) és dr. Fónyad Dezsõ ügyvéd (3527 Miskolc, Soltész Nagy Kálmán u. 4.) által képviselt Minkovill Kft. (3516 Miskolc, Ginzery S. u. 30., továbbiakban: II. r. kérelmezõ) jogorvoslati kérelmének – melyet a Borsod-Abaúj-Zemplén Megyei Önkormányzat (3525 Miskolc, Városház tér 1., továbbiakban: ajánlatkérõ) Borsod-Abaúj-Zemplén Megyei Önkormányzat Kórháza sebészeti pavilon hotelrészében 313 betegágyhoz szükséges ágylámpasáv, nõvérhívó rendszer és szükség szerinti intenzív- sáv szállítása és helyszíni szerelése tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés b) és d) pontjára tekintettel megsértette az 52. § (1) bekezdését, valamint a Kbt. 24. § (2) bekezdését, ezért az ajánlatkérõvel szemben 3 500 000 Ft, azaz hárommillió-ötszázezer forint bírságot szab ki. Az ajánlatkérõ köteles a bírságot a határozat kézbesítésétõl számított 30 napon belül megfizetni a Közbeszerzések Tanácsa 10032000-01720361-00000000 sz. bankszámlájára.<br>
A Döntõbizottság kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg I. r. és II. r. kérelmezõ részére 30 000-30 000 Ft igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 1999. január 27-én megjelent, 4. számában, a rendelkezõ részben megjelölt beszerzés tárgyában. Az ajánlati felhívás 15. pontjának második "–" bekezdésében elõírta, hogy az ajánlat benyújtásának feltétele az ajánlati dokumentáció megvásárlása.<br>
Ajánlatkérõ a felhívás 11. pontjában az ajánlattevõk pénzügyi, gazdásági és mûszaki alkalmasságának igazolására elõírta:<br>
– érvényes cégkivonat,<br>
– ajánlattevõ fizetõképességére vonatkozó, a számláját vezetõ pénzintézettõl származó nyilatkozat,<br>
– az elõzõ év pénzügyi forgalmi adatai,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében foglaltakra az ajánlattevõ elsõ számú vezetõjétõl származó nyilatkozat becsatolását.<br>
A mûszaki alkalmasságot:<br>
– az elõzõ három év legnagyobb szolgáltatásainak ismertetésével és hasonló jellegûek bemutatásával,<br>
– a szolgáltatásoknál alkalmazni kívánt eszközök kiemelése útján a mûszaki, technikai felszereltség ismertetésével,<br>
– a végrehajtásért felelõs mûszaki személyzet megnevezésével, különös tekintettel a minõség-ellenõrzésért felelõs személyekre,<br>
– a 15%-nál nagyobb mértékben igénybe venni kívánt alvállalkozók fenti adatainak ismertetésével,<br>
– az ajánlattevõ bármely nemzeti rendszerben akkreditált minõségbiztosító intézménytõl származó tanúsítvánnyal kellett igazolni.<br>
Ajánlatkérõ az ajánlatokat az összességében legelõnyösebb ajánlat elbírálási szempont alapján kívánta elbírálni, az elbírálási szempontok fontossági sorrendje a következõ:<br>
– mûszaki tartalom, korszerûség,<br>
– ajánlati ár,<br>
– a pénzügyi ellenszolgáltatás kedvezõ konstrukciója,<br>
– referenciák,<br>
– egyéb kapcsolódó szolgáltatások, kedvezmények.<br>
Ajánlatkérõ ajánlati dokumentációt is készített, melyben részletesen meghatározta az ajánlatokkal szembeni tartalmi és formai követelményeket. Elõírta, hogy az ajánlatnak tartalmaznia kell 4 példány aláírt szerzõdéstervezetet, 2 db árazott költségvetést, az ajánlati felhívásban és dokumentációban rögzítettek elfogadására vonatkozó nyilatkozatot, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ában elõírt igazolásokat, 2 db ajánlati kivonatot, 2 példányban az ajánlati biztosíték befizetésére vonatkozó igazolást és 2 db referenciajegyzéket.<br>
Elõírta továbbá, hogy az ajánlatokat sorszámozott oldalakkal, lefûzve, minden oldalon cégszerûen aláírva, 2 példányban kell benyújtani, feltüntetve azt, hogy melyik az eredeti és a másolati példány.<br>
A február 10-i ajánlatidokumentáció-kiegészítésben is közölte, hogy az ajánlatkészítés ideje alatt kéri bemutatni a megajánlásra kerülõ ágysávokat, valamint be kell mutatni az egyes ajánlattevõk által forgalmazott berendezések ORKI-engedélyét.<br>
Az ajánlati dokumentáció részét képezõ terveket, mûszaki leírásokat a Mûépítész Kft. készítette.<br>
Az ajánlatokat az ajánlati felhívás közzététele napját követõ elsõ munkanaptól számított 41. napig lehetett benyújtani.<br>
Az ajánlatok március 9-én történt bontásáról jegyzõkönyv készült, miszerint 4 ajánlat került benyújtásra. Az ajánlatok az ajánlattevõk által készített ajánlati kivonat alapján kerültek ismertetésre, ezen ajánlatok a következõk voltak:<br>
– a Kojair-Med Kft. – 47 188 444 Ft<br>
– Pikosystem Kft. – a fizetési ütemezés, valamint az üzemeltetésre adott lehetõség függvényében adott I. és II. jelû ajánlatot. Ezek közül az üzemeltetési lehetõség nélküli ár 73 000 499 Ft volt,<br>
– Kortex Kft. – a fizetési ütemezés függvényében adta meg az ajánlati árat, 1999. évi szállítás és kifizetés esetén 80 281 100 Ft, 2000. évi kifizetés esetén 88 309 210 Ft,<br>
– Minkovill Kft. – a fizetési ütemezés függvényében adja meg az ajánlati árat, 1999. évi kifizetés esetén 35 056 035 Ft+áfa, 2000. évi kifizetés esetén 42 768 362 Ft+áfa.<br>
A jegyzõkönyvben rögzítették a Pikosystem Kft. kifogását a Kojair-Med Kft. ajánlattételére vonatkozóan, mivel az ajánlati dokumentációt nem õ, hanem a Vagyonvill Bt. vásárolta meg. Ajánlatkérõ válasza szerint erre közös ajánlattétel esetén lehetõség van.<br>
Rögzítésre került továbbá, hogy a mintadarab bemutatására 1999. március 11-ig ajánlatkérõ póthatáridõt ad.<br>
Az ajánlatok értékelése 1999. március 12-én történt, melyrõl jegyzõkönyv készült.<br>
Az értékelés során felmerült a Pikosystem Kft. összeférhetetlensége, mivel ajánlatában a referenciák között szerepel, hogy a Mûépítész Kft. alvállalkozójaként a Borsod-Abaúj-Zemplén Megyei Kórház nõvérhívó rendszerének tervezésében részt vett.<br>
A jegyzõkönyvhöz csatolták a Kojair-Med Kft. és a Vagyonvill Bt. között 1999. február 10-én létrejött megállapodást, miszerint:<br>
– a közbeszerzési eljárásban "közösen lépnek fel",<br>
– az ajánlatot a Kojair-Med Kft. fõvállalkozóként nyújtja be,<br>
– az ajánlati dokumentációt a Vagyonvill Bt. vásárolja meg,<br>
– a Kojair-Med Kft. szerzi be az anyagokat,<br>
– a Vagyonvill Bt. végzi a szerelést és az üzembe helyezést.<br>
A bizottság részletes vizsgálati anyagban rögzítette az ajánlatok hiányait és megállapította, hogy a Minkovill Kft. ajánlata a mérleg és ORKI-engedély, a Kortex Kft. ajánlata pedig a mérleg, az érvényes cégkivonat, a minõségbiztosítási tanúsítvány és az ORKI-engedély hiánya miatt érvénytelen. A bizottság a Kojair-Med Kft. 47 188 444 Ft-os ajánlatát javasolta elfogadásra. Ajánlatkérõ az április 6-án tartott eredményhirdetésen a Kojair-Med Kft. ajánlatát hirdette ki nyertesnek, vele a szerzõdést ugyanazon a napon megkötötte.<br>
I. r. kérelmezõ április 21-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlattevõt hirdetett ki nyertesnek, aki nem tett eleget az ajánlati felhívás azon feltételének, amely szerint csak olyan ajánlattevõ nyújthat be ajánlatot, aki az ajánlati dokumentációt megvásárolta.<br>
Sérelmezte azt is, hogy ajánlattevõ az õ ajánlatát érvénytelennek nyilvánította, de nem jelölte meg konkrétan, hogy mely igazolások hiánya miatt döntött így. Álláspontja szerint az ajánlata megfelelt az ajánlati felhívásban foglalt feltételeknek, és olcsóbb volt, mint a nyertes ajánlati ára.<br>
Kérte ideiglenes intézkedésként a szerzõdéskötés megtiltását, ha a szerzõdés nem került megkötésre, akkor ajánlatkérõ döntésének megsemmisítését, ha pedig megkötésre került, akkor a jogsértés megállapítását és bírság kiszabását, valamint ajánlatkérõ kötelezését a jogorvoslati eljárással felmerült költségek viselésére.<br>
Az április 20-án elõterjesztett kérelmében a II. r. kérelmezõ is sérelmezte a Kojair-Med Kft. nyertessé nyilvánítását.<br>
Kérelmét azzal indokolta, hogy az ajánlati dokumentáció megvásárlásának, valamint az ajánlat oldalai folyamatos sorszámozásának hiánya folytán a nyertes ajánlata nem felelt meg az ajánlati felhívásban foglaltaknak. Közölte, hogy a Kojair-Med Kft. azért sem lehetett a nyertes, mert a vele közös ajánlattevõként megjelölt Vagyonvill Bt.-re vonatkozó igazolások hiányoztak az ajánlatból, ily módon az ajánlati dokumentációt a közös ajánlattétel céljából megvásárló Vagyonvill Bt. sem társajánlattevõ, sem alvállalkozó nem lehetett.<br>
Kifogásolta, hogy rajta kívül egyik ajánlattevõ sem tett eleget az ajánlati dokumentáció III. fejezet 2. pontja szerinti feltételnek, mert az ajánlattételi határidõ lejártáig nem mutatta be a megajánlásra került ágysávok mintadarabját, és ajánlatkérõ az esélyegyenlõséget megsértve biztosította a március 11-ig történõ pótlás lehetõségét.<br>
A két jogorvoslati kérelmet a Döntõbizottság egyesítette.<br>
Ajánlatkérõ az április 23-án kelt észrevételében kérte a jogorvoslati kérelem elutasítását. Álláspontja szerint úgy az érvénytelen ajánlatok kizárása, mint a legkedvezõbb ajánlat kiválasztása terén jogszerûen járt el.<br>
Közölte, hogy a termékekrõl a mintadarab bemutatását az ajánlati dokumentációban nem feltételként írta elõ, azt csak az értékeléshez kérte.<br>
A Vagyonvill Bt.-vel kapcsolatos kérelmezõi kifogást nem tartja megalapozottnak, mert a bt. 4 912 000 Ft+áfa összegû munkát fog végezni, ez csak 13%-a a szerzõdés teljes értékének.<br>
A Kojair-Med Kft. a május 3-án kelt észrevételében kérte a jogorvoslati kérelem elutasítását. Vitatta, hogy az ajánlati dokumentációt neki is meg kellett volna vásárolni, állítása szerint sem a jogszabályi elõírás, sem az ajánlati felhívás nem tiltja az ajánlati dokumentáció megbízott általi megvásárlását. Vitatta azt is, hogy a Vagyon-vill Bt.-re vonatkozó igazolásokat be kellett volna csatolni, indokként elõadta, hogy a bt. által szállítandó termékek értéke a jogszabályban elõírt határ alatti. Közölte, hogy a mintadarabot az elõírt határidõben ajánlatkérõ rendelkezésére bocsátotta.<br>
A Döntõbizottság a közbeszerzési eljárásban keletkezett iratok, a felek írásos észrevételei és a tárgyaláson tett szóbeli nyilatkozatai alapján megállapította, hogy a jogorvoslati kérelmek megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megvizsgálta az ajánlatokat és megállapította, hogy a nyertes ajánlat érvénytelen. Ezen ajánlatot a Kojair-Med Kft. és a Vagyonvill Bt. közösen terjesztette elõ. A közös ajánlattétel szándéka kétséget kizáróan megállapítható az ajánlat elsõ oldalának mindkét cég általi aláírásából, valamint az általuk 1999. február 10-én kötött megállapodásból. Közös ajánlattevõk esetén valamennyi ajánlattevõre önállóan is vonatkoznak a Kbt.-nek, az ajánlati felhívásnak és dokumentációnak az ajánlattétel feltételeit rögzítõ elõírásai, az ezekben foglaltakat a közös ajánlatot tevõk mindegyikére nézve tartalmaznia kell az ajánlatnak. A közös ajánlatból hiányoztak:<br>
– A Kojair-Med Kft.-re vonatkozóan a minõségbiztosítási tanúsítvány, a technikai felszereltség ismertetése, a végrehajtásért felelõs mûszaki személyzet és a minõség-ellenõrzésért felelõs személyek megnevezése.<br>
– Vagyonvill Bt.-re vonatkozóan az elõzõ év mérlegadatai, valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti nyilatkozatok, igazolások.<br>
– Az ajánlat 70–71., 73–86. és 87. oldalai nincsenek cégszerûen aláírva, a több példányban csatolandó iratokból – például 4 példány szerzõdéstervezet, 2 példány árazott költségvetés stb. – csak 1-1 példány volt csatolva.<br>
Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel érvénytelenné kellett volna nyilvánítania a Kojair-Med Kft.–Vagyonvill Bt. közös ajánlatát, az érvénytelenné nyilvánítás elmulasztása folytán ajánlatkérõ megsértette a Kbt. 52. § (1) bekezdését.<br>
Az I. r. kérelmezõ ajánlata is érvénytelen volt. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése ugyanis elõírja, hogy az ajánlati felhívás, illetve dokumentáció elkészítése során az eljárásba bevont személyek nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban. A Döntõbizottság az ajánlati dokumentáció részét képezõ, a Mûépítész Kft. által készített tervdokumentáció "külzetlap"-ján szereplõ "Orvosinformatika: Kamasz Imre PIKOMED" szövegrész és Kamasz Imre, az I. r. kérelmezõ fõmérnökének aláírása alapján megállapította, hogy az I. r. kérelmezõ közremûködött az ajánlati dokumentáció, azaz az annak részét képezõ tervdokumentáció elkészítésében, ezáltal a közbeszerzési eljárásba bevontnak minõsül. Az I. r. kérelmezõnek a tervdokumentáció elkészítésében való közremûködése tényét az ajánlatok értékelésérõl készült március 12-i jegyzõkönyv tanúsága szerint az ajánlatkérõ is észlelte, ennek ellenére nem nyilvánította az ajánlatot érvénytelennek. Ajánlatkérõ ezáltal a Kbt. 52. § (2) bekezdés b) pontjára tekintettel megsértette az 52. § (1) bekezdését.<br>
A Döntõbizottság nem fogadta el az ajánlatkérõnek a tárgyaláson elõadott védekezését, miszerint az I. r. kérelmezõ csak közvetetten és kis mértékben vett részt a tervezésben, mert a Kbt. hivatkozott rendelkezése nem tesz különbséget kis- és nagymértékû közremûködés között.<br>
A Döntõbizottság nem fogadta el az I. r. kérelmezõnek a tárgyaláson és annak berekesztését követõ, 1999. május 20-án kelt levelében elõadott védekezését sem, miszerint úgy a tervdokumentáció elkészítésekor, mint az ajánlat benyújtásakor Kamasz Imre úr a cég fõmérnöke és nem tervezõi munkakörben álló alkalmazottja volt. A terv külzetlapjának aláírását ugyanis nevezett a tervben foglaltakért való teljes körû felelõsségvállalásával tette; ezen felelõsségvállalást csakis az abban foglaltak ismeretében tehette. A tervben foglaltaknak az I. r. kérelmezõ vállalkozási fõmérnöke általi ismerete pedig I. r. kérelmezõt elõnyös helyzetbe hozta a többi ajánlattevõvel szemben. A hivatkozott törvényhely második fordulata alapján is megállapítható az I. r. kérelmezõ összeférhetetlensége. Kamasz Imre fõmérnök úr a tervmunkarész aláírása által a közbeszerzési eljárásba bevont személy lett. Az ilyen személy azonban nem lehet a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban, mivel a hivatkozott törvényhely ezt kizárja.<br>
Ajánlatkérõ az ajánlatok március 9-én történt felbontásakor a mintadarabok pótlására március 11-i póthatáridõt adott mindazon ajánlattevõknek, akik az ajánlatok benyújtásának határidejéig – az ajánlati dokumentációban foglalt elõírás ellenére – nem mutatták be azokat ajánlatkérõ részére. Ajánlatkérõ ezáltal kedvezõbb helyzetbe hozta a mintadarab bemutatását elmulasztó ajánlattevõket az ezen ajánlati feltételt teljesítõ ajánlattevõkkel szemben. Amennyiben egy közbeszerzési eljárásban az ajánlatkérõ magatartására visszavezethetõ okból vannak kedvezõbb és ennél fogva kedvezõtlenebb helyzetben lévõ ajánlattevõk is, akkor nem áll fenn esélyegyenlõség az ajánlattevõk között. Ebben a helyzetben sérült az esélyegyenlõség, már csak azért is, mert azok az ajánlattevõk, akik a mintadarabot az ajánlattételi határidõ letelte után mutatták be, a többi ajánlat lényeges tartalmi elemeinek – így például az ajánlati árnak – az ajánlatok bontásakor megszerzett ismeretében készíthették el az ajánlatuk tárgyát reprezentáló mintadarabot.<br>
Ajánlatkérõ tehát a mintadarabok bemutatására egyes ajánlattevõk részére adott póthatáridõ adásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését.<br>
A Döntõbizottság nem fogadta el ajánlatkérõnek a tárgyaláson elõadott védekezését, amely szerint az ajánlatok bontásától, illetve a mintadarab becsatolására vonatkozó március 11-i válaszlevelétõl a jogorvoslati kérelmek beadásáig letelt a 15 napos jogvesztõ határidõ, így a Kojair-Med Kft.–Vagyonvill Bt. közös ajánlatának érvényessége, illetve a Pikosystem Kft. ajánlatának érvényessége nem vitatható.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek". Ezen rendelkezésnek az "illetõleg azt követõen" szövegrésze értelmében ajánlatkérõ a bontást követõen is vizsgálhatja – sõt köteles vizsgálni – az ajánlatok érvényességét, mégpedig egészen az eljárás eredményének kihirdetéséig. Az április 6-i eredményhirdetés idõpontjához képest az április 20-i és április 21-i jogorvoslati kérelmek a 15 napos jogvesztõ határidõn belül kerültek elõterjesztésre, így azok nem késtek el.<br>
A Döntõbizottság nem vizsgálta az ajánlatkérõ döntését az eljárás nyertesének kiválasztására vonatkozóan, tekintettel arra, hogy valamennyi ajánlat érvénytelen volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a szerzõdésnek a nyertesnek minõsített ajánlattevõvel történt megkötésére is figyelemmel, 88. § (1) bekezdés d) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 25.<br>
<br>
Dr. Eke Pekács Tibor s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>