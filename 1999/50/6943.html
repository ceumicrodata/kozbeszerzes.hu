<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6943)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.99/7/1999.<br>
<br>
Tárgy: a Neo-Motors Hungaria Kft. jogorvoslati kérelme a Miskolc Város Közlekedési Rt. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Neo-Motors-Hungária Kft. (1141 Budapest, Egressy u. 186., továbbiakban: kérelmezõ) jogorvoslati kérelmének, melyet a Miskolc Város Közlekedési Rt. (3527 Miskolc, Szondi György u. 1., továbbiakban: ajánlatkérõ) "2 db autóbusz beszerzése" tárgyú közbeszerzési eljárása ellen indított, a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára és az 56. § (1) bekezdésére tekintettel az 59. § (1) bekezdését, valamint a 61. § (1) bekezdését, ezért 7 000 000 Ft, azaz hétmillió forint bírság megfizetésére kötelezi az ajánlatkérõt.<br>
Az ajánlatkérõ a bírságot a határozat kézbesítésétõl számított 15 napon belül a Közbeszerzések Tanácsa 10032000-01720361-00000000 sz. számlájára köteles befizetni.<br>
Kötelezi továbbá a Döntõbizottság az ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. március 17-én megjelent 11. számában ajánlati felhívást tett közzé 2 db autóbusz 1999. évben történõ beszerzése tárgyában.<br>
A beszerzésre kerülõ autóbuszokkal szemben támasztott követelményeket az ajánlati dokumentáció tartalmazta. A dokumentáció 1. pontjában ajánlatkérõ elõírta az alapvetõ mûszaki jellemzõket, a 2. pontban a speciális konstrukciós elvárásait, követelményeit a motorra, a sebességváltóra, a hajtott futómûre, a kormányzott futómûre, a kormányrendszerre, a levegõellátó rendszerre, a légfékrendszerre, a felépítményre és szerelvényeire, az elektromos rendszerre, a gumiabroncsra és kerékre nézve. A 3. pont az ajánlatkérõ jótállási igényeit, a 4. pont az oktatással kapcsolatos elvárásokat, az 5. pont a jármûvek átvételével kapcsolatos kérdéseket rögzítette. A 6. pontban a csatolandó igazolások, nyilatkozatok köre és egyéb feltételek szerepelnek.<br>
Az ajánlati felhívás 13. pontja szerint ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni, az elbírálási szempontok fontossági sorrendben a következõk: 1. ajánlati ár, 2. mûszaki tartalom, 3. szakmai, mûszaki megbízhatóság, 4. garancia idõtartama, feltételei, 5. megbízhatóság.<br>
Az ajánlati felhívásra három ajánlat érkezett:<br>
– a kérelmezõ ajánlata 33 980 000 Ft+áfa/db ellenszolgáltatással, 1999. december 31-i szállítási határidõvel,<br>
– az Ikarus Trade Kft. ajánlata 36 500 000 Ft+áfa/db ellenszolgáltatással, 1999. december 31-i szállítási határidõvel,<br>
– az MB Autó Magyarország Kft. ajánlata 53 150 100 Ft+áfa/db ellenszolgáltatással, 1999. december 20-i szállítási határidõvel.<br>
Ajánlatkérõ az ajánlatok értékelésére bizottságot hozott létre. A bizottság a május 10-én készült jegyzõkönyvben rögzítette megállapításait. A jegyzõkönyvben szerepel egy értékelési táblázat, miszerint a bizottság minden egyes értékelési szempont alapján 1–5-ig terjedõ pontszámot adott az ajánlatokra. Az értékelési táblázatban az ajánlati felhívásban közzétett elbírálási szempontokon túl további két bírálati szempont – a pénzügyi megbízhatóság és a fizetési feltételek – is szerepelt.<br>
Az ajánlatok mûszaki tartalmára nézve a jegyzõkönyvben rögzítést nyert, hogy az Ikarus Trade Kft. ajánlata két lényeges ponton eltér az ajánlati dokumentációban meghatározott igényektõl, nevezetesen: az ajtók nyílásszélessége nem egyforma méretû, a tárcsafékes hajtott futómû helyett ZF dobfékkel ellátott futómû képezi az ajánlat tárgyát.<br>
A bizottság javasolta, hogy a nyertes az Ikarus Trade Kft. ajánlata legyen. Ajánlatkérõ a május 12-én kelt levelével írásban értesítette a három ajánlattevõt az eljárás eredményérõl és közölte, hogy a nyertes ajánlattevõvel, az Ikarus Trade Kereskedelmi Kft.-vel a szállítási szerzõdés megkötésére vonatkozó tárgyalásokat rövidesen megkezdi. Az ajánlatkérõ és a nyertes a szállítási szerzõdést május 21-én megkötötte.<br>
Kérelmezõ 1999. május 28-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem a legkedvezõbb ajánlatot hirdette ki nyertesnek. Közölte, hogy a tájékoztatást kérõ levelére adott ajánlatkérõi válaszban foglaltakat nem tudja elfogadni, mert az abban foglaltakkal ellentétben az egyes elbírálási szempontok tekintetében az õ ajánlata jobb volt, mint a nyertesé. Hivatkozott továbbá arra is, hogy a nyertes ajánlatának mûszaki tartalma két ponton eltér a kiírástól.<br>
Kérte ideiglenes intézkedésként a szerzõdéskötés megtiltását, valamint az ajánlatkérõ döntésének megsemmisítését, a szerzõdés létrejötte esetén pedig ajánlatkérõvel szemben bírság kiszabását. Kérte továbbá a jogorvoslati eljárásban felmerült költségeinek ajánlatkérõ általi megtérítését.<br>
A Döntõbizottság az 1999. május 28-án kelt D.99/3/1999. számú határozatával a szerzõdés megkötését megtiltotta.<br>
Ajánlatkérõ a június 2-án kelt észrevételében kérte a jogorvoslati kérelem elutasítását. Közölte, hogy az ajánlati felhívásban közölt elbírálási szempontok alapján bírálta el az ajánlatokat. Azt nem vitatja, hogy a kérelmezõ ajánlati ára autóbuszonként 2,5 millió Ft-tal kedvezõbb volt, mint a nyertesé, de a mûszaki tartalom tekintetében a nyertes javára mutatkozó elõny kompenzálta azt. A szakmai, mûszaki megbízhatóságot illetõen a kérelmezõ ajánlata olyan mûszaki megoldásokat tartalmaz, ami álláspontja szerint egy "kiforratlan konstrukciót tükröz", így ezen harmadik elbírálási szempontból a nyertes ajánlatát tekintette jobbnak. A garanciák szempontjából a két ajánlatot egyenértékûnek tartotta. Az ötödik elbírálási szempont vonatkozásában nem látta megalapozottnak a kérelmezõ referenciáit, mert az általa ajánlott típusú autóbuszok kis számban és még csak néhány hete üzemelnek, ugyanakkor a nyertes által ajánlott autóbuszok mûszaki jellemzõirõl már többéves tapasztalattal rendelkezik.<br>
Az Ikarus Trade Kft. mint egyéb érdekelt, június 4-én kelt beadványában közölte, hogy ajánlatkérõ vele a szállítási szerzõdést május 21-én megkötötte. A Döntõbizottság a közbeszerzési eljárásban keletkezett iratok, dokumentumok tartalma és a felek írásbeli nyilatkozatai alapján megállapította, hogy kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek.<br>
Az Ikarus Trade Kft. az ajánlatához becsatolt egy "Eltérések listája a tenderdokumentációban megfogalmazott követelményektõl, ajánlatunk, vállalásunk az alábbi pontokban tér el" megnevezésû dokumentumot, amelyik 16 olyan pontot sorol fel, ahol az ajánlata eltér az ajánlati dokumentációban rögzített feltételektõl. Ajánlatkérõ az észrevételében eltérésként két fontosabbnak ítélhetõ tételre utalt, de ezeket nem tekintette érvénytelenségi oknak, mert lényegesen nem befolyásolják a jármû üzemeltethetõségét.<br>
A Döntõbizottság megállapítja, hogy az Ikarus Trade Kft. ajánlata a fenti dokumentumban felsorolt eltérések miatt érvénytelen. A Döntõbizottság felhívja ajánlatkérõ figyelmét arra, hogy egy ajánlat már akkor is érvénytelen, ha az ajánlati felhívásban, illetõleg ajánlati dokumentációban meghatározott feltételek közül egyetlenegy feltételnek nem felel meg. Miután ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése értelmében az ajánlati felhívásban és dokumentációban meghatározott feltételhez kötve van, nem áll jogában mérlegelni, hogy az eltérés ellenére elfogadja-e vagy nem az ilyen ajánlatot, azt érvénytelenné kell nyilvánítania.<br>
Ajánlatkérõ a közbeszerzési eljárásban érvénytelen ajánlatot hirdetett ki nyertesnek. Ezen túlmenõen megállapítható az is, hogy az ajánlatok értékelését nem a törvény rendelkezéseinek megfelelõen végezte.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése kimondja, hogy ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
A Döntõbizottság megvizsgálta az ajánlatkérõ által becsatolt értékelési dokumentumokat, és arra a következtetésre jutott, hogy egyrészrõl nemcsak az ajánlati felhívásban közzétett értékelési szempontok alapján, másrészrõl nem az elbírálási szempontok fontossági sorrendjét tükrözõ pontszámok alkalmazásával történt az ajánlatok értékelése.<br>
– A közzétett elbírálási szempontokon kívül ajánlatkérõ pontozta az ajánlatokat pénzügyi megbízhatóság és fizetési feltételek alapján is. Észrevételében közölte ugyan, hogy e két vizsgálati szempont az eredmény kialakításában nem volt meghatározó, de a Döntõbizottság álláspontja szerint ajánlatkérõ eljárása önmagában már attól is jogsértõ, hogy ki nem hirdetett elbírálási szempontokat alkalmazott az értékelés során, mert ez a módszer alkalmas az objektív eredmény szubjektív módon történõ befolyásolására.<br>
– Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerinti "összességében legelõnyösebb ajánlat" elbírálási szempontot választotta a legmegfelelõbb ajánlat kiválasztásához, ezért az értékelésnél az elbírálási szempontok fontossági sorrendjét tükrözõ pontszámokat kellett volna alkalmaznia. Ajánlatkérõ ezzel szemben az ajánlatokra minden egyes elbírálási szempontot illetõen 1–5-ig terjedõ pontszámot adott.<br>
A Döntõbizottság megállapítja, hogy ajánlatkérõ egy érvénytelen ajánlat nyertessé minõsítése, valamint az ajánlatoknak az ajánlati felhívásban meghatározott elbírálási szempontoktól eltérõ értékelése által megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, mely kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott elbírálási szempontok szerint a legkedvezõbb ajánlatot tette.<br>
A Döntõbizottság eltekintett annak vizsgálatától, hogy a két érvényes ajánlat közül melyik a kedvezõbb, tekintettel arra, hogy az ajánlatkérõ a nyertes ajánlattevõvel a szerzõdést megkötötte. Mindamellett helyt adott a kérelmezõ jogorvoslati kérelmének, mert érvénytelen ajánlatot nem lehet a legkedvezõbb, azaz nyertes ajánlatnak tekinteni, valamint az ajánlatkérõ által alkalmazott értékelési szempont alapján nem lehet az elbírálási szempontok fontossági sorrendje szerinti legkedvezõbb ajánlatot kiválasztani.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy ajánlatkérõ az ajánlatok elbírálására vonatkozó döntését nyilvánosan hirdeti ki. Ajánlatkérõ az ajánlatok elbírálására vonatkozó döntését írásban közölte az ajánlatevõkkel, nyilvános eredményhirdetést nem tartott, ezáltal megsértette a 61. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés d), f) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 21.<br>
<br>
Dr. Csitkei Mária s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>