<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6895)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.224/10/1999.<br>
<br>
Tárgy: a Penta Általános Építõipari Kft. jogorvoslati kérelme Budapest X. Kerület Kõbánya Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Penta Általános Építõipari Kft. (1105 Budapest, Mádi u. 12., képviseli: Szabóné dr. Oszlánszky Judit ügyvéd, Csorba és Társai Ügyvédi Iroda, 1051 Budapest, Bajcsy-Zs. u. 22. I/11., a továbbiakban: kérelmezõ) jogorvoslati kérelmének, melyet Budapest Fõváros X. Kerület Kõbánya Önkormányzata (1102 Budapest, Szent László tér 29., a továbbiakban: ajánlatkérõ) Budapest X., Kõrösi Csoma Sándor sétány átépítése a Szent László tértõl a Liget térig, díszburkolat kialakítással, a közmûvek szükség szerinti áthelyezésével, díszvilágítás kiépítése az utcabútorokkal összhangban, kertészeti munkák elvégzése öntözõhálózat kialakítással I–II. építési szakaszban tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1), 59. § (1) és 63. § (2) bekezdéseit, ezért vele szemben 3 000 000 Ft, azaz hárommillió forint összegû bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (K. É.) 28. számában 1999. július 14-én nyílt eljárás lefolytatására ajánlati felhívást tett közzé vállalkozási szerzõdés keretében megvalósítandó, a sétány kb. 7000 m2 díszburkolása, közmûvek kiváltása közmûtervek szerint, ELMÜ Rt. által engedélyezett díszvilágítás kandeláberekkel, csövezett alapvezetékekkel, utcabútorok beszerzése elhelyezéssel, kertészeti tevékenység terv szerinti kialakítással, öntözõhálózat kiépítése. A felhívás 11. pontjában részletesen elõírta az ajánlattevõk pénzügyi, gazdasági és mûszaki alkalmasságának igazolására kért adatokat, a 13. pontban pedig az ajánlatok elbírálásának fontossági sorrend szerinti szempontjait. Ezek a következõk voltak:<br>
– mûszaki alkalmasság, azonos vagy hasonló körben végzett referenciamunkák,<br>
– mûszaki tartalom és ajánlati ár közötti összhang,<br>
– az ajánlatok kidolgozottsága,<br>
– szerzõdéses garanciák.<br>
Ajánlatkérõ részajánlatot, illetve többváltozatú ajánlatot nem fogadott el. Dokumentációt is az ajánlattevõk rendelkezésére bocsátott, amelynek tartalma az alábbi volt:<br>
– a TEKTON Stúdió Kft. generáltervezõ által készített "Kivitelitender-tervek". Ebben szakáganként találhatók meg a mûszaki tervek, mûszaki leírások és a tételes mennyiségi kimutatások. Ez utóbbiak beárazását kellett ajánlattevõknek elvégezni.<br>
Ajánlatkérõ 1999. augusztus 12-én helyszíni konzultációt is tartott. Ez alkalommal kiegészítette, illetve pontosította a dokumentáció mûszaki tartalmát több tételt illetõen. A konzultációról emlékeztetõ készült, amelyet ajánlattevõk részére megküldött. <br>
Az emlékeztetõ utal arra, hegy a beárazott tételes költségvetés az ajánlatok része, abban a költségeket anyag-, díj- és gépköltségre külön-külön kell bontani, és 10% tartalékkeretet kell szerepeltetni a fõösszesítõben.<br>
Az 1999. augusztus 24-i ajánlattételi határidõre összesen 7 db ajánlat érkezett a következõ cégektõl: kérelmezõ, KÖVÁKI Kft., Magyar Aszfalt Kft., MASZER Rt., Strabag Rt., Progress-B 90 Kft., MOR-BAU Kft. Ajánlatkérõ már a bontással egyidejûleg vizsgálta az ajánlatok tartalmát, és a MASZER Rt. ajánlatával kapcsolatban megállapította, hogy az nem tartalmazza a 10%-os kötelezõen beállítandó tartalékkeretet.<br>
Az ajánlatok elbírásának idõszakában 1999. szeptember 2-án a kérelmezõ írásban megkereste ajánlatkérõt. E levelében jelezte, hogy ajánlata tételes költségvetésének készítése során a csapadékvíz-elvezetés fejezet 12. tételénél a vízelvezetõ folyókarendszer anyagköltséget – 4 138 710 Ft – tévedésbõl nem vette figyelembe. A bontáskori ajánlati áron azonban változatlanul fenntartja ajánlatát, a kimaradt anyagárakat saját kockázatára vállalja és késõbb sem kívánja érvényesíteni.<br>
Ajánlatkérõ az ajánlatokat részletesen elbírálta, majd a képviselõ-testület 1999. szeptember 7-én hozta meg a közbeszerzési eljárásban döntését. E szerint a MASZER Rt. és kérelmezõ ajánlatát érvénytelennek nyilvánította, mert nem a kiírásnak megfelelõ pályázatot nyújtott be. Továbbá az eljárás nyertesének a KÖVÁKI Kft.-t hirdette ki bruttó 235 935 759 Ft összegû árajánlatával, második helyezettként pedig a MOR-BAU Kft.-t. A nyilvános eredményhirdetésre 1999. szeptember 10-én került sor. Ezen az ajánlattevõk képviselõinek kizárólag a KÖVÁKI Kft. nyertességére vonatkozó döntést hirdették ki. Nem közölték viszont, hogy a kérelmezõ ajánlatát érvénytelennek nyilvánították. Ezt követõen kérte annak indokát, hogy az ajánlatkérõ milyen szempontok alapján hirdette ki nyertesnek a KÖVÁKI Kft. ajánlatát.<br>
Ajánlatkérõ és a nyertes ajánlattevõ 1999. szeptember 20-án a vállalkozási szerzõdést megkötötte.<br>
Kérelmezõ 1999. szeptember 28-án benyújtott jogorvoslati kérelmében kérte a jogsértés megállapítását, bírság alkalmazását és az eljárási költségekben történõ marasztalását ajánlatkérõnek. Álláspontja szerint ajánlatkérõ nem a felhívásban elõírt elbírálási szempontok szerinti legelõnyösebb ajánlatot hirdette ki nyertesnek. Kérelmezõ a nyertesnél olcsóbb ajánlatot tett és az elsõ szempontként megjelölt mûszaki alkalmasság, referenciák tekintetében is jobb ajánlatot nyújtott he. Ajánlatkérõ azzal is jogsértést követett el, hogy a nyilvános eredményhirdetésre csak telefonon hívta meg az eljárás résztvevõit, és kérelmére határidõben nem kapott választ ajánlata elutasításának indokairól.<br>
Ajánlatkérõ a megalapozatlan kérelem elutasítását kérte érdemi ellenkérelmében. Elõadta, hogy az 1999. augusztus 12-i helyszíni konzultáción a mûszaki tartalom pontosításra került, ezen belül kötelezõ ajánlati tartalomként lett elõírva a csapadékvíz elvezetésére szolgáló folyóka. Az ajánlatok elbírálásakor kiderült, hogy kérelmezõ a csapadékvíz-elvezetõ folyóka anyagköltségét nem szerepeltette ajánlatában, ezért a lényeges anyagköltséget az ár nem tartalmazta. Ezt a tényt maga kérelmezõ is elismerte szeptember 2-án kelt, ajánlatkérõnek megküldött levelében. Fentiekre tekintettel kérelmezõ ajánlata érvénytelen volt. Az eredményhirdetés idõpontjáról telefonon értesítette ajánlattevõket, ezzel kapcsolatos kérelem 15 napon túli, tehát elkésett.<br>
Kérelmezõ nem tett a felhívásnak megfelelõ ajánlatot, tehát nyertes sem lehetett. Álláspontja szerint a jogorvoslati kérelem is elkésett, mivel kérelmezõ az 1999. szeptember 10-én megtartott nyilvános eredményhirdetésen részt vett, és a kérelem szeptember 28-án benyújtási idõpontjához képest 15 napon túli elõterjesztésnek minõsül.<br>
A Döntõbizottság 1999. október 1-jén a D.224/4/1999. sz. határozatában a közbeszerzési eljárás során létrejövõ szerzõdés megkötését megtiltotta.<br>
A Döntõbizottság a beszerzett iratokból, a tárgyaláson elhangzott nyilatkozatokból megállapította, hogy a jogorvoslati kérelem részben alapos.<br>
A Döntõbizottságnak vizsgálnia kellett, hogy a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerinti határidõben nyújtották-e be. Ezzel kapcsolatban a Döntõbizottság megállapította, hogy a kérelem postára adásának a napja 1999. október 24. volt, amely idõpont a nyilvános eredményhirdetés idõpontjára tekintettel a Kbt. 79. § (5) bekezdése és az államigazgatási eljárás általános szabályairól szóló 1957. évi IV. törvény (a továbbiakban: Áe.) 39. § (3) bekezdés szabálya szerint nem minõsül a jogvesztõ határidõn túli elõterjesztésnek.<br>
A Döntõbizottság a nyertes és a kérelmezõ ajánlatát érvényességi vizsgálatnak is alávetette, és ezzel kapcsolatban az alábbiakat állapította meg.<br>
A dokumentációhoz tartozó mennyiségi kimutatás tartalmazta a csapadékvíz-elvezetéshez tervezett elõre gyártott betonelemeket, összesen 365 db-ot. A kérelmezõ ajánlatában a tételes árazott költségvetésben a tétel szerepel, azt a kérelmezõ a munkadíj tekintetében árazta be, míg anyagdíjat tekintve üresen hagyta, azaz ellenszolgáltatási érték nélkül szerepeltette. Ugyanakkor ajánlati nyilatkozata szerint az ajánlata a teljes felhívás és dokumentáció szerinti mûszaki tartalomra szól. A felhívásnak tehát megfelel, ezért ajánlata érvényes. Az ajánlatkérõnek lehetõsége lett volna – ha számára az ajánlat nem egyértelmû – kérdést feltenni, e lehetõséggel nem élt, tehát az ajánlatot el kellett bírálnia. A kérelmezõ szeptember 2-i levelének tartalma a bírálat szempontjából következménnyel nem járt. Az áfamegadás módja nem befolyásolhatta az ajánlat érvényességét, ugyanis az ajánlatok többségében a kertészeti munkákra is 25%-os áfatartalmat vettek figyelembe az ajánlattevõk, ezt a helyzetet viszont a nettó árakon való értékelésnél ajánlatkérõ kezelni tudta, fel sem merült az érvénytelenség kérdése e tekintetben a többi ajánlattal kapcsolatban sem.<br>
A nyertes ajánlat a csapadékvíz-elvezetés 49. tételénél a dokumentáció 16 db-ra szóló tételkiírásával szemben 12 db öntöttvas aknafedlapot tartalmazott, és még számítási hiba is jelentkezik ugyanezen tétel anyagköltségén belül (12 dbx69 E Ft = 828 000 Ft lett volna helyesen, az ajánlatban a szorzás eredménye 110 400 Ft). Ajánlatkérõ ez esetben nem kért magyarázatot, hanem az ajánlatot elbírálta. A nyertes ajánlattevõ tehát a felhívástól e tételben mûszaki tartalomban különbözött, azonban a nyertes is ajánlati nyilatkozatot tett, amely szerint a felhívás összes feltételét elfogadja.<br>
A Döntõbizottság álláspontja szerint az esélyegyenlõségre figyelemmel mindkét ajánlatot érvényesnek kell tekinteni, mindkét ajánlattevõ vállalta a felhívás és a dokumentáció szerinti munkák teljes körû elvégzését, az adott ajánlati áron. Ajánlatkérõ viszont nem egyformán mérlegelt kérelmezõ és a nyertes ajánlata értékelésekor érvényességi szempontból, ezért azon magatartásával, mely szerint kérelmezõ ajánlatát érvénytelennek nyilvánította, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, mely szerint ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az ajánlati felhívás 15. pont 7. bekezdése szerint az ajánlatkérõ az ajánlatokat a bontást követõ 30 napon belül bírálja el, és az eredményhirdetésre írásban hívja meg az ajánlattevõket. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdése elõírja az eredményhirdetéssel kapcsolatos szabályokat. A (2) bekezdés elõírja, hogy a kihirdetésre az ajánlattevõket meg kell hívni. A kérelmezõ nem vitatja, hogy õt az ajánlatkérõ meghívta az eredményhirdetésre és õ ott meg is jelent szeptember 10-én. Az értesítést telefonon kapta.<br>
A Döntõbizottság ezzel összefüggésben megállapította, hogy a közbeszerzési eljárásban az ajánlattevõk esélyegyenlõsége nem sérült, mivel az említett Kbt. törvényhely nem határozta meg az írásbeliség kizárólagosságát a meghívás módját illetõen. Kérelmezõ kérelmének e része tehát alaptalan, de az tény, hogy az ajánlatkérõ az eredményhirdetésre szóló meghívásul a saját maga által elõírtaktól eltért.<br>
A kérelmezõ és a nyertes ajánlatának a bírálati szempontok szerinti összehasonlítása során a Döntõbizottság az alábbiakat állapította meg.<br>
– Mûszaki alkalmasság, hasonló referenciák. Ezen belül vizsgálhatta ajánlatkérõ a felhívásban megjelölt <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), c) és d) pontjainak megfelelõ adatokat (referencia, bevont szakemberek, alvállalkozók).<br>
Kérelmezõ hasonló tárgyú referenciát, közöttük jelentõs díszburkolat-építést jelölt meg ajánlatában. Szakmai önéletrajzokat csatolta, minõségbiztosítás rendszerét tanúsította. Alvállalkozót nem jelölt meg.<br>
Nyertes referenciái fõleg épületátalakításokra és -felújításokra vonatkoznak. 1999-ben jelölt meg 2 db térburkolatkészítést, de azoknál sem a volument, sem a felelõs személyt nem jelöli. Szakmai életrajzokat csatolt, minõségtanúsítási rendszere van fõvállalkozásra és tervezésre. Alvállalkozót jelölt: – Aszfaltbeton Kft.-t járda- és útépítés, kátyúzási munkákra, és a SB Bau Kft.-t térburkolatra –, melyek volumene max. 30 M Ft.<br>
A Döntõbizottság álláspontja, hogy kérelmezõ mûszaki alkalmassága, különös tekintettel a saját nagyszámú, hasonló referenciára: jobb.<br>
– Mûszaki tartalom és ár közötti összhang szempontnál<br>
kérelmezõé	220 211 542 Ft bruttó<br>
nyertes	235 935 759 Ft bruttó<br>
Mindketten a teljes mûszaki tartalomra vonatkozóan tettek ajánlatot, a költségvetés kisebb hibáival. Azonos mûszaki tartalmat feltételezve kérelmezõ ajánlati ára kedvezõbb, mint a nyertes ajánlati ára.<br>
– Ajánlat kidolgozottsága szempontnál mindkét ajánlat a fentebb felsorolt hiányosságokat leszámítva, beltartalmában azonosnak tekintendõ.<br>
– Szerzõdéses garanciát bírálati szempontoknál a kérelmezõ 1 év jótállási idõt, a nyertes 3 év jótállási idõt ajánlott meg ajánlatában. Kötbér kérelmezõnél 50 E Ft/napot, a nyertes 250 E Ft/napot vállalt. Kérelmezõ a mûszaki átadásig 2,5% teljesítési, és azután egy évre további 2,5% jóteljesítési garanciát ajánlott meg.<br>
A nyertes teljesítési és jóteljesítési garanciát nem ajánlott meg ajánlatában. A Döntõbizottság ennél a bírálati szempontnál a nyertes ajánlatát az elsõ két alszempontot figyelembe véve kedvezõbbnek tekinti.<br>
Kérelmezõ ajánlata az elsõ két bírálati szempontot figyelembe véve kedvezõbb, mint a nyertes ajánlat, a harmadik elbírálási szempontból az ajánlatok azonosak, a negyedik szempontból pedig a nyertes ajánlata kedvezõbb. Összességében tehát a kérelmezõ tette a kedvezõbb ajánlatot.<br>
Ajánlatkérõ azzal a magatartásával, hogy az általa elõírt bírálati szempontok fontossági sorrendje szerinti, összességében legelõnyösebb ajánlatként a KÖVÁKI Kft. ajánlatát értékelte és hirdette ki nyertesnek, megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, amely kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság további jogsértésként megállapította ajánlatkérõ terhére, a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésének megsértését, mivel az elõírt 15 napos határidõn belül kérelmezõ részére nem adott tájékoztatást ajánlata elutasításának indokairól. E szerint az ajánlattevõt kérelmére, a kérelem kézhezvételétõl számított 15 napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt jogkörében eljárva a Kbt. 88. § (1) bekezdés d), f) és g) pontja szerinti jogkövetkezményeket alkalmazta ajánlatkérõvel szemben, figyelemmel a Kbt. 88. § (5) bekezdésében foglaltakra, valamint a szerzõdéskötés tényére.<br>
A bírság összegét a beszerzés értékére és a jogsértés súlyára tekintettel állapította meg a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 1.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>