<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6904)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.189/12/1999.<br>
<br>
Tárgy: a SUD-EST Kooperator Kft. jogorvoslati kérelme a MÁV Rt. Gépészeti Központ Anyaggazdálkodási Osztálya közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SUD-EST Kooperator Kft. (1089 Budapest, Vajda Péter u. 12., képviseli dr. Benyák György ügyvéd, 1051 Budapest, Vigyázó Ferenc u. 4. fszt. l., a továbbiakban: kérelmezõ) jogorvoslati kérelmét, amelyet a MÁV Rt. Gépészeti Központ Anyaggazdálkodási Osztálya (1045 Budapest, Elem u. 5–7., képviseli dr. Baritsa Katalin ügyvéd, 1087 Budapest, Kerepesi u. 9., a továbbiakban: ajánlatkérõ) 800 db, Ø 920 mm R7T. keréktárcsa tárgyú közbeszerzési eljárása ellen nyújtott be, alaptalanság miatt elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (K. É.) 22. számában, 1999. június 2-án nyílt eljárás lefolytatására ajánlati felhívást tett közzé szállítási szerzõdés keretében 800 db  Ø 920 mm R7T. keréktárcsa beszerzése tárgyában.<br>
A felhívás szerint rész- és többváltozatú ajánlattétel lehetõségét nem biztosította. A közbeszerzési eljárásban dokumentációt is rendelkezésre bocsátott, melyben meghatározta a szállítás ütemezését, a monoblokk kerék gyártási, mûszaki specifikációját, az ehhez kapcsolódó mûszaki blokksémát és szállítási szerzõdéstervezetet.<br>
A felhívás 13. pontjában meghatározta az összességében legelõnyösebb ajánlat kiválasztásának bírálati szempontjait, amelyek fontossági sorrendben a következõk voltak:<br>
<br>
1. minõség,<br>
<br>
2. ár,<br>
<br>
3. fizetési feltétel,<br>
<br>
4. jótállási feltétel,<br>
<br>
5. referenciák a beszerzés tárgyára vonatkozóan,<br>
<br>
6. az ajánlattevõ által (a dokumentációban elõírt feltételeken felül) megajánlott kedvezmények.<br>
A közbeszerzési eljárásban ajánlatot a következõ ajánlattevõk nyújtottak be: kérelmezõ, Gyõr-Sopron-Ebenfurti-Vasút Rt., Diósgyõri Szerszámgépgyár Kft. és MAVEX Rekord Kft.<br>
Az ajánlatok bontására – közjegyzõ jelenlétében – 1999. július 13-án került sor, melyrõl készült tanúsítvány szerint ajánlatkérõ az ajánlatok érvényességérõl írásban tájékoztatta az ajánlattevõket, 1999. július 21-én kelt levelében.<br>
A Diósgyõri Szerszámgépgyártó Kft. ajánlatát érvénytelennek nyilvánította a Nukleáris Alap igazolása hiánya, az ajánlati kötöttség és a szállítási szerzõdéstervezet feltételének elfogadására vonatkozó nyilatkozatok hiánya miatt.<br>
Az érvényes ajánlatok szakértõi értékelését követõen a nyilvános eredményhirdetésre 1999. augusztus 12-én került sor, ahol a MAVEX Rekord Kft. 109 500/db ajánlatát hirdette ki nyertesnek. Döntésérõl 1999. augusztus 23-án írásban értesítette kérelmezõt és a Gyõr-Sopron Ebenfurti-Vasút Rt.-t.<br>
Kérelmezõ 1999. augusztus 25-én benyújtott jogorvoslati kérelmében sérelmezte ajánlatkérõ eljárást lezáró döntését. Kérte a döntés megsemmisítését, ideiglenes intézkedésként a még meg nem kötött szerzõdés megkötésének megtiltását.<br>
Álláspontja szerint ajánlata megfelelt a felhívás és a dokumentáció feltételeinek, az ajánlata kidolgozásakor figyelembe vették az ajánlatkérõ Gépészeti Szakigazgatóság Gy. 513/156/1997. T.D. sz. belsõ utasítását, amely szerint a nemzetközi tehervonati közlekedés 100 km/h sebességre emelkedett, és a minõsített gyártók között szerepelt az IOB Bals romániai szállítási partnere is. Továbbá elõadta, hogy árajánlata 5%-kal alacsonyabb volt, valamint fizetési feltételeiben is jobb volt, mint a nyertes ajánlata. Szállítási partnere rendelkezik ISO 9001 és ISO 9002, valamint USA ASA AAR-M 1003 minõsítéssel.<br>
Álláspontja szerint sérti az esélyegyenlõséget, hogy az ajánlatkérõ három gyárat, mint lehetséges beszállítót minõsített, és ezek termékeit elõnyben részesítette az ajánlatok elbírálásakor. A jogorvoslati kérelem mellékleteként becsatolta a szállító partnerének külföldi országokba szállított referencialistáját.<br>
Ajánlatkérõ érdemi ellenkérelmében a jogorvoslati kérelem elutasítását kérte. Álláspontja szerint az összességében legelõnyösebb ajánlatot hirdette ki nyertesnek. A bírálati szempontok közül 70% arányban a minõséget és az ehhez kapcsolódó üzembiztonságot kérelmezõ hátrányára értékelte a szállító partnerének gyártmányával, annak minõségi kifogásaival, a több alkalommal történõ keréktörésekbõl eredõ negatív tapasztalat. A nagy sebességû személyszállító kocsikhoz beszerzendõ monoblokk kerékkel szemben támasztott szigorú gyártási, átvételi követelményeknek álláspontja szerint kérelmezõ által megajánlott termék nem felelne meg, habár kérelmezõ ajánlatát attól függetlenül érvényesnek fogadta el. Elismerte, hogy az általa minõsített gyártók között a személyszállító kocsik szállítása körében a kérelmezõ beszállítója nem szerepel, ettõl a beszállítótól kisebb sebességû, gabona szállítására alkalmas vagonoknál használta az általa gyártott kerékabroncsokat.<br>
A MAVEX Rekord Kft. írásban tett észrevételében ajánlatkérõ eljárását és döntését jogszerûnek tartja. Álláspontja szerint a kérelmezõ szállítási partnere termékét saját vasúti társasága sem használja, mivel az minõségi szempontból nem felel meg a "Z1" típusú, 200 km/h végsebességû személyszállító kocsikra vonatkozó nemzetközi szabványnak.<br>
A Döntõbizottság a beszerzett iratokból, a felek tárgyaláson tett nyilatkozataiból megállapította, hogy kérelmezõ jogorvoslati kérelme alaptalan.<br>
Ajánlatkérõ a dokumentációban az UIC 812-2 és UIC 812-3 nemzetközi elõírásnak (döntvény) megfelelõen elõírta, hogy a beszerzésre kerülõ keréktárcsát (monoblokk kerék) "Z1" típusú személyszállító kocsikhoz kívánja alkalmazni.<br>
A "Z1" típusú személyszállító kocsi az UIC 567-2 döntvény szerint 200 km/h végsebesség elérésére képes, kizárólag személyek szállítására alkalmas vasúti kocsi. Az UIC 812-2, 812-3 döntvények meghatározzák ilyen kocsikhoz alkalmazott monoblokk kerekek gyártástechnológiájának és a készre munkált terméknek alkalmassági vizsgálati módszereit, melyet ajánlatkérõ a dokumentációban a minõségi átvétel során mint elõírt követelményeket határozott meg. Így a szakítóvizsgálatokat, keresztmetszeti keménységet, a töréstechnikai, a mikroszkopikus vizsgálatokat stb.<br>
A "Z1" típusú személyszállító kocsikra történõ monoblokk kerék alkalmazására utal az, hogy a dokumentáció blokksémájában meghatározásra került a kerekek kiegyensúlyozatlan tömege, mely maximum 50 g/m lehetett. Kérelmezõ a tárgyaláson úgy nyilatkozott, hogy a beszerzés tárgya, illetve annak alkalmazásával tisztában volt, ezzel kapcsolatosan kiegészítõ, pontosító kérdéseket nem intézett az ajánlatkérõhöz.<br>
Ugyanakkor elismerte nyilatkozatában azt is, hogy a szállítás során partnere által gyártott monoblokk kerék maximum 160 km/h sebesség tartományúnak felel meg mind a nemzetközi elvárásoknak és azon minõségi követelményeknek, amelyek az üzembiztonságot még nem veszélyeztetik. A minõség, mint elsõ, 70%-os súlyarányt képezõ bírálati szempontból kérelmezõ által ajánlott monoblokk kerék a "Z1" típusú személyszállító kocsik minõségi követelményeinek nem felelnek meg, így a minõségi követelménnyel szoros összefüggésben lévõ üzembiztonsága – a korlátozott használhatóságot figyelembe véve  – nem kielégítõ.<br>
Minõség alatt ajánlatkérõ az élet- és vagyonbiztonságot, az üzembiztonságot és a hosszú évek tapasztalatait érti. A nyertes cseh partnerek termékével az ajánlatkérõ az elmúlt két év alatt kedvezõ tapasztalatot szerzett, keréktörések nem fordultak elõ.<br>
Kérelmezõ szállító partnerének termékével azonban több alkalommal történt keréktörések miatt minõségi problémák jelentkeztek, nemcsak az 1985-ös éveket megelõzõen, hanem a 90-es években is, tehát minõségi szempontból egyértelmûen a nyertes ajánlatát értékelték kedvezõbbnek.<br>
A Döntõbizottság a minõség és az üzembiztonság bírálati szempontból megállapította, hogy a kérelmezõ beszállító partnerének terméke a 200 km/h sebességtartományú személyszállító kocsikra vonatkozó követelményeknek, a nemzetközi döntvényekben foglaltaknak csak részben és nem teljeskörûen felel meg. A maximum 160 km/h sebességtartományban megjelölt mûszaki elõírások nem lehetnek azonosak az ettõl magasabb sebességtartományban a monoblokk kerékre ható külsõ tényezõk, erõk kedvezõtlen hatását tompító és kiküszöbölõ mûszaki gyártástechnológiai követelményekkel.<br>
A minõségi követelmények, melyek kihatással vannak az üzembiztonságra, nem azonosak a maximum 160 km/h és az a fölötti sebességtartásnál megkövetelt biztonsági szinttel.<br>
A második bírálati szempontnál az ár 10%-os súlyozással került megállapításra. Ajánlatkérõ a teljesítési idõszakot figyelembe véve (dokumentáció, szállítási ütemezés) átlagárat képezett, mely szerint a kérelmezõ átlagára 102 179 Ft, a nyertesé 109 500 Ft. Ajánlatkérõ ebbõl a szempontból a kérelmezõ ajánlatát értékelte kedvezõbbnek. A Döntõbizottság ajánlatkérõnek az árra vonatkozó értékelését elfogadta. A következõ bírálati szempont a fizetési feltételek, mely 10%-os súllyal került megállapításra. Ajánlatkérõ elõnyben részesítette azt az ajánlattevõt, aki a felhívásban és a dokumentációban foglaltaknál kedvezõbbet ajánlott. A kérelmezõ 60 naptári napban jelölte meg a fizetési határidõt, a nyertes 45 banki napban, a számla kézhezvételétõl számítva. A nyertes további fizetési kedvezményt jelölt meg az ajánlatában, így fuvarkompenzációt, egyéb kompenzációt (ingó, ingatlan adásvételt).<br>
Ajánlatkérõ a további fizetési kedvezmények és szolgáltatások nyújtásával a nyertes ajánlatát kedvezõbbnek értékelte. Kérelmezõ tett egy általános nyilatkozatot, hogy a szállítási szerzõdéstervezetben foglaltakat elfogadja, de annak 5. pontjában a fizetési feltételnél meghatározott szolgáltatásokra konkrétan ajánlatában nem tér ki és nem jelölte meg.<br>
A Döntõbizottság álláspontja szerint az általános nyilatkozat nem helyettesítheti a szerzõdésben meghatározott fizetési szolgáltatási kedvezmények megajánlását, így e szempontokból az ajánlatkérõ értékelését elfogadja, és a nyertes ajánlatát kedvezõbbnek, elõnyösebbnek ítélte meg a kérelmezõénél.<br>
A jótállási feltételben a két ajánlat egyenértékû, mivel kedvezõbbet egyik ajánlattevõ sem tett az általános jogszabályi elõírásoknál.<br>
A negyedik bírálati szempont a beszerzés tárgyához kapcsolódó referenciák értékelése volt. Kérelmezõ ajánlata 200 db vasúti kerékpár, és 10 M Ft értékû kerékabroncs referenciát tartalmazott. A jogorvoslati eljárásban becsatolt külföldi referencialistát a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) és 44. § (2) bekezdés a) pontjára figyelemmel nem lehetett figyelembe venni, mivel az ajánlattevõnek az ajánlattételi határidõig kell benyújtani a mûszaki alkalmassága körében, hogy rendelkezik a beszerzés tárgyához igazodó magyarországi beszerzésekhez kapcsolódó referenciával. Kérelmezõ által az ajánlatban becsatolt referencia nem a beszerzés tárgyára vonatkozik, így az értékelésnél ezeket nem lehet figyelembe venni.<br>
A nyertes a felhívásban megjelölt beszerzési tárgyra rendelkezik megfelelõ referenciával, így ajánlata e szempontból kedvezõbb a kérelmezõ ajánlatánál.<br>
Az utolsó bírálati szempontnál az ajánlatok értékelésére azért nem került sor, mert az ajánlattevõk a dokumentációban elõírt feltételeknél további kedvezményeket nem ajánlottak meg.<br>
Összefoglalva tehát a két ajánlat értékelését megállapítható, hogy a nyertes ajánlata az elsõ, harmadik és ötödik szempontból kedvezõbb, a kérelmezõé a második szempontból kedvezõbb, míg a negyedik és hatodik szempontból azonos volt, amelyre tekintettel a Döntõbizottság álláspontja szerint is a nyertes ajánlata volt az összességében legkedvezõbb ajánlat.<br>
Ajánlatkérõ eljárást lezáró döntése megfelel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltaknak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
A Döntõbizottság ideiglenes intézkedést a jogorvoslati eljárásban nem alkalmazott, mivel a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdés a) pontja szerint a szállítási szerzõdés a felek között létrejött.<br>
A Döntõbizottság a költségek viselésérõl hozott döntésében figyelembe vette a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontját, mely szerint a jogsértõt lehet kötelezni az eljárási díj és költségek viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 22.<br>
<br>
Dr. Eke Pekács Tibor s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>