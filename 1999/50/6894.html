<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6894)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.231/15/1999.<br>
<br>
Tárgy: az Alterra Építõipari Kft. jogorvoslati kérelme Nemesszalók Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ALTERRA Építõipari Kft. (1475 Budapest, Pf. 137, képviseli: dr. Németh László jogtanácsos, a továbbiakban: kérelmezõ) jogorvoslati kérelmének, amelyet Nemesszalók Község Önkormányzata (9533 Nemesszalók, Rákóczi u. 13., a továbbiakban: ajánlatkérõ) a közbeszerzési eljárás lefolytatásával megbízott HYDRO-ÉP Közmû Tervezõ, Szervezõ és Kivitelezõ Kft. (9700 Szombathely, Vépi u. 11., a továbbiakban: megbízott) Nemesszalók, Dabrony, Nagyalásony községek szennyvízcsatornázása tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés utolsó fordulatát, az 56. § (1) bekezdésének elsõ fordulatát, az 59. § (1) bekezdését, a 61. § (3) bekezdését, valamint a 62. § (2) bekezdését, és ezért vele szemben 5 000 000 Ft, azaz ötmillió forint bírságot szab ki.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be, és ugyanezen határidõn belül a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül, keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ részvételi felhívással indított elõminõsítési eljárást követõen – amely megjelent a Közbeszerzési Értesítõ (K. É.) 1998. november 4-i, 44. számában 1999. június 18-án – közvetlen ajánlati felhívást küldött kérelmezõn kívül 8 cégnek, Nemesszalók, Dabrony, Nagyalásony községek szennyvízcsatornázása tárgyában vállalkozási szerzõdés keretében történõ kivitelezésre. Az ajánlattételre felkért cégek a következõk voltak: PÁPA Víz Kft., KÖZVÍZ Kft., SWIETELSKY Kft., BOROSZLÁN Kft., HOFFMANN Rt., HYDROCOMP Kft., Közmûépítõ Kft., Magyar Aszfalt Kft. és kérelmezõ, akik ajánlatukat az ajánlati felhívásban megadott határidõig benyújtották a nyílt eljárásban.<br>
A közbeszerzési eljárás lebonyolítására a HYDRO-ÉP Közmû Tervezõ, Szervezõ és Kivitelezõ Kft.-t bízták meg. Az ajánlattételi idõszakban 1999. július 9-én helyszíni szemlével egybekötött mûszaki konzultációra került sor, amelyrõl felvett jegyzõkönyvet ajánlatkérõ megküldte az ajánlattevõknek. Az ajánlatok értékelésére külön szakértõi bizottságot kért fel ajánlatkérõ.<br>
A nyilvános eredményhirdetésre 1999. augusztus 26-án került sor, ahol az önkormányzatok által létrehozott közbeszerzési bizottság mint döntéshozó testület a Boroszlán Kft. bruttó 494 718 000 Ft összegû ajánlatát hirdette ki nyertesnek. A KÖZVÍZ Kft. ajánlatát érvénytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Kérelmezõ a döntést követõen, 1999. szeptember 2-án a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint kérte ajánlata elutasítása, illetve a nyertes ajánlat kiválasztásának írásbeli összegzés szerinti indokolását ajánlatkérõtõl. Ajánlatkérõ 1999. szeptember 14-én adta meg válaszát kérelmezõnek, amely szerint a nyertes ajánlat több, de üzleti titoknak minõsített szempontból kedvezõbb volt. Kérelmezõ ezt nem fogadta el, és 1999. szeptember 30-án jogorvoslati kérelemmel élt a Döntõbizottságnál.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. sz.</a> melléklete szerinti összegzést az eljárásról 1999. augusztus 26-i keltezéssel küldte meg a Közbeszerzési Értesítõ Szerkesztõségének.<br>
Ajánlatkérõ és a nyertes ajánlattevõ között a vállalkozási szerzõdés 1999. szeptember 20-án került megkötésre.<br>
Kérelmezõ benyújtott jogorvoslati kérelmében kérte a Döntõbizottságtól a jogsértések megállapítását, bírság kiszabását és az eljárási költségekben történõ marasztalását ajánlatkérõnek.<br>
Álláspontja szerint ajánlatkérõ nem az összességében legelõnyösebb ajánlatot hirdette ki nyertesnek az ajánlatok értékelésekor és nem közölte az ajánlattevõkkel, hogy milyen szempontok alapján választotta ki a nyertes ajánlatot.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdését is megsértette azáltal, hogy a döntése kihirdetésekor nem ismertette azokat az ajánlati részeket a nyertes ajánlatánál, amelyeket figyelembe vett eljárást lezáró döntése meghozatalával összefüggésben. Ez végsõ soron sérti a Kbt. esélyegyenlõségének és a verseny tisztaságának alapelvi követelményeit. Kérte a Kbt. 24. §, a 34. §, a 45. §, a 59. § és 63. §-ai megsértésének megállapítását. Elõadta, hogy az általa vélt jogsértések 1999. szeptember 14-én jutottak a tudomására.<br>
Ajánlatkérõ érdemi ellenkérelmében a jogorvoslati kérelem megalapozatlanság miatti elutasítását kérte. Álláspontja szerint a kérelem elkésett, mivel a kérelmezõ 1999. augusztus 26-án megtartott eredményhirdetésen részt vett, ott tudomást szerzett a szerinte törvénysértõ elbírálásról. Az ajánlatok értékelésére az elõminõsítési eljárásban megadott szempontrendszer figyelembevételével került sor. A nyertes ajánlattevõ ajánlata egyes részeinek üzleti titokká nyilvánítása nem volt jogsértõ a Kbt. szerint, mivel az ahhoz fûzõdõ üzleti érdeke indokolttá teheti bármely ajánlattevõ hasonló eljárását. Az ajánlatok elbírálása jogszerûen történt, a nyertes ajánlattevõ ajánlata 67. és 79. oldalán felsorolt kedvezményeket figyelembe véve tett összességében kedvezõbb ajánlatot a kérelmezõnél.<br>
A Boroszlán Kft. írásbeli észrevételében a jogorvoslati kérelem elkésettség és megalapozatlanság miatti elutasítását kérte. Ajánlatkérõ jogszerû döntést hozott akkor, amikor az ajánlatát kedvezõbbnek értékelte a kérelmezõ ajánlatánál.<br>
A Döntõbizottság ideiglenes intézkedést a jogorvoslati eljárásban nem hozott, mivel a rendelkezésre álló iratokból megállapítható volt, hogy a közbeszerzési eljárás során a szerzõdést az ajánlatkérõ és a nyertes ajánlattevõ megkötötte.<br>
A Döntõbizottság a becsatolt iratokból, a tárgyaláson elhangzott nyilatkozatokból, a lefolytatott bizonyítási eljárási adatokból megállapította, hogy a jogorvoslati kérelem részben alapos.<br>
A Döntõbizottságnak elsõdlegesen abban a kérdésben kellett állást foglalni, hogy a jogorvoslati kérelem benyújtása határidõben történt-e meg. Ezzel kapcsolatban megállapította, hogy kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerinti idõpontban nyújtotta azt be, így elkésettnek nem minõsül.<br>
A kérelem 1999. szeptember 30-án érkezett a Döntõbizottsághoz, annak postára adási napja 1999. szeptember 29. napja és az államigazgatási eljárás általános szabályairól szóló többször módosított 1957. évi IV. törvény 39. § (3) bekezdése szerint, valamint ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése alapján történõ válaszadás napjának idõpontját, azaz 1999. szeptember 14-ét figyelembe véve elkésettnek a kérelem elõterjesztése nem tekinthetõ.<br>
Ezt követõen a Döntõbizottság megvizsgálta a kérelemben megjelölt vélelmezett egyes jogsértések elkövetésének körülményeit és az alábbiakat állapította meg.<br>
Ajánlatkérõ terhére nem állapítható meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>és 63. § megsértése, mivel a bírálati szempontok fontossági sorrendjét a részvételi felhívásban és a dokumentációban közölte ajánlattevõkkel. A Kbt. 63. § (1)–(2) bekezdésében elõírt követelményeknek a K. É. szerkesztõségének válaszlevele megküldésével – ez utóbbi esetben ha formálisan is – de eleget tett az ajánlatkérõ. A kérelem e részében tehát alaptalan.<br>
Alapos viszont a kérelem a részvételi felhívásban megadott bírálati szempontoktól eltérõ értékelés körében, valamint az összességében nem a legelõnyösebb ajánlat kiválasztása és az eljárást lezáró döntése tárgyában, valamint a nyertes ajánlat azon tartalmi elemei ismertetésének üzleti titokra történõ hivatkozással való elutasítása miatt, amelyre döntését alapozta az ajánlatkérõ.<br>
Ajánlatkérõ az elõminõsítési eljárás részvételi felhívásában az összességében legelõnyösebb ajánlat bírálati szempontjainak fontossági sorrendjét a következõk szerint állapította meg:<br>
<br>
1. az elõzõ három év referenciamunkái,<br>
<br>
2. az ajánlattevõ mûszaki-technikai felszereltsége,<br>
<br>
3. azoknak a mûszaki szakembereknek és egységeknek az értékelése, akiket az ajánlattevõ be kíván vonni a teljesítésbe, különösen azok bemutatatásával, akik az ellenõrzésért felelõsek,<br>
<br>
4. az ajánlattevõ által kért vállalkozási díj,<br>
<br>
5. a dokumentáció szerinti ellenszolgáltatási ütemezésnél kedvezõbb fizetési feltételek felajánlása,<br>
<br>
6. jótállási feltételek,<br>
<br>
7. a kötbérvállalás mértéke,<br>
<br>
8. teljesítési és jóteljesítési biztosítékok, építési ütemezés, szakaszos üzembe helyezés.<br>
Ezzel szemben az ajánlattevõknek megküldött részvételi dokumentációban és az eljárás eredményérõl készült összegzési hirdetményben az alábbi bírálati szempontok kerültek meghatározásra:<br>
<br>
1. pénzügyi és gazdasági alkalmasság,<br>
<br>
2. referenciamunkák,<br>
<br>
3. ajánlati ár,<br>
<br>
4. teljesítési és jóteljesítési biztosítékok,<br>
<br>
5. mûszaki és személyi felkészültség,<br>
<br>
6. építésütemezés, szakaszos üzembe helyezés,<br>
<br>
7. garanciavállalás mértéke,<br>
<br>
8. kötbérvállalás mértéke,<br>
<br>
9. fizetésütemezés,<br>
<br>
10. alvállalkozók.<br>
Az ajánlattételi idõszakban egyetlen ajánlattevõ sem kifogásolta a bírálati szempontok megváltozását, és annak kibõvülését a részvételi felhíváshoz képest.<br>
Az értékelésre felkért szakértõi bizottság a részvételi dokumentációban megjelölt bírálati szempontokból 3 fõ csoportot és ezen belül 4-4 alszempontot alakított ki. Minden szempont mellé súlyszámot rendelt, továbbá meghatározta a szempontokra adható minimum és maximum pontértéket az alábbi táblázat szerint:<br>
szempontok	súlyszám<br>
I. Pénzügyi, gazdasági alkalmasság, referenciák	0,3<br>
alszempontok	adható 	alszempont	max. elérhetõ<br>
	pontszám	súlya	értékelési <br>
			pont<br>
mérlegadatok,<br>
pénzügyi helyzet	21–31	30%	9,0<br>
kedvezõ<br>
bankinformáció	21–30	5%	1,5<br>
referencia	21–31	25%	7,5<br>
alvállalkozók<br>
aránya mérleg<br>
alapján	21–30	40%	12,0<br>
			össz.: 30<br>
szempontok	súlyszám<br>
II. Ajánlati ár, teljesítési, jóteljesítési biztosíték, személyi feltételek, építési ütemezés	0,55<br>
alszempontok	adható 	alszempont	max. elérhetõ<br>
	pontszám	súlya	értékelési <br>
			pont<br>
ajánlati ár	38–55	50%	27,5<br>
teljesítési,<br>
jótelj. garancia,<br>
felelõsségbizt.,<br>
egyéb	38–55	40%	22,0<br>
mûszaki,<br>
személyi felt.	38–55	5%	2,75<br>
építési ütemezés,<br>
szakaszos üzembe <br>
helyezés	38–55	5%	2,75<br>
			össz.: 55<br>
szempontok	súlyszám<br>
III. Garanciavállalás<br>
kötbér, fizetési ütemezés, alvállalkozók	0,15<br>
alszempontok	adható 	alszempont	max. elérhetõ<br>
	pontszám	súlya	értékelési <br>
			pont<br>
garancia váll. <br>
mértéke	10–15	15%	2,25<br>
kötbérvállalás	10–15	15%	2,25<br>
fizetési ütemezés	10–15	50%	7,5<br>
alváll. <br>
alkalmassága	10–15	20%	3,0<br>
			össz.: 12<br>
A táblázatból megállapítható, hogy a részvételi felhívásban eredetileg meghatározott 8, illetve a részvételi dokumentációban megjelölt 10 db szempont helyett 12 szempont alapján történt meg az ajánlatok értékelése.<br>
A 12 szempontot és azok fontossági sorrendjét az alábbi táblázat mutatja: <br>
Sorrend	súlyszám szerinti<br>
	max. pont<br>
    1.	27, 5	ajánlati ár<br>
    2.	22,0	telj., jótelj. garancia,<br>
		felelõsségbizt.<br>
    3.	12,0	alvállalkozók aránya<br>
		mérlegadatok alapján<br>
    4.	9,0	mérlegadatok,<br>
		pénzügyi helyzet<br>
  5–6.	7,5	referenciák<br>
  5–6.	7,5	fizetési ütemezés<br>
    7.	3,0	alvállalkozók <br>
		alkalmassága<br>
  8–9.	2,75	mûszaki-személyi <br>
		feltételek<br>
  8–9.	2,75	építési ütemezés,<br>
		szakaszos <br>
		üzembe helyezés<br>
10–11.	2,25	garanciavállalás mértéke<br>
10–11.	2,25	kötbérvállalás<br>
<br>
12. 	1,5		kedvezõ <br>
		bankinformáció<br>
Össz.:	100<br>
A táblázatokból a Döntõbizottság megállapította, hogy ajánlatkérõ eltért a részvételi felhívásban saját maga által megállapított bírálati szempontoktól, azt kibõvítette, új szempontokat épített be, és azok fontossági sorrendjét is megváltoztatta az ajánlatok értékelésénél.<br>
Így például a részvételi felhívásban megjelölt elsõ elbírálási szempont: az elõzõ 3 év referenciamunkái, a részvételi dokumentációban második, az ajánlatok értékeléséhez készített, a súlyszámmal képzett maximálisan adható pontszámok szerint pedig az 5–6. helyre került a fontossági sorrendben.<br>
Az ajánlattevõ által kért vállalkozási díj a részvételi felhívásban a negyedik, a részvételi dokumentációban a harmadik, az ajánlatok értékelésekor az adható legmagasabb pontszám szerint az elsõ elbírálási szempont volt.<br>
A felsorolt példákhoz hasonlóan több más bírálati szempont fontossági sorrendjét ajánlatkérõ értékelésekor megváltoztatta.<br>
Új bírálati szempontként került a részvételi dokumentációba a pénzügyi és gazdasági alkalmasság, valamint az alvállalkozók.<br>
Ajánlatkérõ az ajánlatok értékelésekor további szempontként jelölte meg a kedvezõ bankinformációt és az alvállalkozók alkalmasságát a mérleg alapján.<br>
Ajánlatkérõ ezzel a magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés utolsó fordulatát, amely szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Megsértette továbbá a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésének elsõ fordulatát, mely szerint az ajánlatkérõ az ajánlatokat az ajánlati felhívásban (részvételi felhívás) meghatározott értékelési szempontok alapján bírálja el. Ezzel szemben ajánlatkérõ nem a részvételi felhívásban eredetileg meghatározott bírálati szempontoknak és azok fontossági sorrendjének megfelelõen bírálta el az ajánlatokat, hanem a részvételi dokumentációban önkényesen megváltoztatta azt, és az általa meghatározott súlyszámokkal új fontossági sorrendet állított fel a bírálati szempontok körén belül.<br>
A kérelmezõ jogorvoslati kérelmében feltételezte és ezért sérelmezte, hogy ajánlatkérõ eljárást lezáró döntését a nyertes ajánlatra vonatkozóan nem az eredetileg meghatározott bírálati szempontok fontossági sorrendjében értékelte.<br>
Tény, hogy ajánlatkérõ önkényesen megváltoztatta a bírálat és az értékelés során súlyszámokkal meghatározott fontossági sorrendet, ezért a Döntõbizottság a nyertes, valamint a kérelmezõ ajánlatát a részvételi felhívásban megadott értékelési szempontok szerint hasonlította össze úgy, hogy figyelmen kívül hagyta az ajánlatkérõ pontozásos rendszerét, és az ajánlatkérõ értékelését e nélkül vette figyelembe.<br>
A Döntõbizottság álláspontja szerint a részvételi felhívásban meghatározott elsõ három bírálati szempont nem tekinthetõ másnak, mint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és c) pontjában elõírt, az elõminõsítés mûszaki alkalmassági követelményeinek:<br>
– az elõzõ 3 év referenciái,<br>
– az ajánlattevõ mûszaki, technikai felszereltsége,<br>
– a mûszaki szakemberek és egységek értékelése, akiket az ajánlattevõ be kíván vonni a teljesítésbe, különösen azok bemutatásával, akik az ellenõrzésért felelõsek.<br>
A mûszaki alkalmasság szempontjaiból az ajánlatkérõ mind kérelmezõt, mind a nyertes ajánlattevõt egyaránt a szerzõdés teljesítésére alkalmasnak minõsítette, mivel ajánlattételre felhívta mindkettõjüket.<br>
A Döntõbizottság erre tekintettel ezen bírálati szempontokból az ajánlatokat azonos értékûnek tekintette.<br>
Ajánlatkérõ is bírálata során ezen szempontból az ajánlatokat azonosnak értékelte.<br>
A negyedik bírálati szempont az ajánlattevõ által kért vállalkozási díj volt. A kérelmezõ ajánlati ára bruttó 470 817 000 Ft volt, a nyertes ajánlati ára bruttó 494 718 000 Ft volt. E szempontból kérelmezõ ajánlata kedvezõbb volt a nyertes ajánlatánál, amelyet ajánlatkérõ is így értékelt.<br>
Az ötödik bírálati szempont a dokumentáció szerinti ellenszolgáltatási ütemezésnél kedvezõbb fizetési feltételek felajánlása volt.<br>
Kérelmezõ 3 rész- és 1 végszámlát kívánt benyújtani, a számlázás rendje megfelelt a kiírásnak, 1999. december 10. 80 millió, 2000. április 10. 106 millió, 2000. december 31. 16 millió. 1999. évi számlázása megfelel, 20% alatti. Elfogadta a számlakiegyenlítés 15, ill. 30 napon belüli módját. A saját erõ késedelmes fizetése esetére 10% késedelmi kamatot kért. A 15% visszatartását a számláknál betartja.<br>
Nyertes a részszámlák után fizetendõ áfa összegét meghitelezi 5 millió forint értékben, a kivitelezés teljes idõszakára 20 millió forint értékû számlának a fizetését 180 napban határozta meg.<br>
A Döntõbizottság álláspontja e szempontból megegyezik ajánlatkérõ értékelésével, amely szerint a nyertes ajánlata kedvezõbb volt.<br>
A hatodik bírálati szempont a jótállási feltételek vállalása volt. Kérelmezõ 2 évben, a nyertes 1 évben határozta meg ennek idõtartamát. E szempontból a kérelmezõ ajánlata elõnyösebb a nyertes ajánlatnál, amelyet az ajánlatkérõ is így értékelt.<br>
A kötbérvállalás mértéke a hetedik bírálati szempont volt. Ajánlatkérõ minimum napi 10 000 Ft vállalást írt elõ a dokumentációban, amelyet a nyertes ajánlattevõ ezen értékben vállalt, és felajánlotta, hogy a beruházás meghiúsulása esetén kötbérre nem tart igényt.<br>
A kérelmezõ ajánlatában napi 50 000 Ft kötbért vállalt. Ajánlatkérõ a kérelmezõ ajánlatát e szempontból elõnyösebbnek értékelte, amely a Döntõbizottság álláspontjával és értékelésével megegyezik.<br>
Az utolsó bírálati szempont a teljesítési és jóteljesítési biztosítékok, az építés ütemezése, a szakaszos üzembe helyezése volt. Ajánlatkérõ az ajánlati dokumentáció II. fejezet 4. pontjában minden részszámlából 15% jóteljesítési biztosíték visszatartását írta elõ, amelyet mind a kérelmezõ és a nyertes ajánlattevõ is vállalt. Az építési ütemezésre és a szakaszos üzembe helyezésre a két ajánlat között lényeges eltérést nem talált a Döntõbizottság a 2000. október 31-i teljesítési határidõre is figyelemmel, ezért azokat e szempontból azonosnak ítélte meg, ajánlatkérõ értékelésétõl eltérõen, amely kérelmezõ ajánlatát kedvezõtlenebbnek tartotta.<br>
Az összehasonlítás eredményeként a Döntõbizottság megállapította, hogy az ajánlatok az elsõ három és az utolsó szempontból azonosak, kérelmezõ ajánlata kedvezõbb a vállalkozási díj, a jótállási feltételek és a kötbérvállalás, a nyertes ajánlata az ellenszolgáltatás ütemezése szempontjából volt kedvezõbb.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontjában meghatározott, az összességében legelõnyösebb ajánlatot a részvételi felhívásban megadott bírálati szempontok és fontossági sorrendjük szerint kívánta kiválasztani. A Döntõbizottság álláspontja szerint a kérelmezõ összességében kedvezõbb ajánlatot tett, mint a nyertes ajánlattevõ. Ajánlatkérõ – amennyiben az általa meghatározott súlyszámokkal, valamint további bírálati szempontok figyelembevételével nem változtatta volna meg a részvételi felhívásban eredetileg megadott szempontokat és azok fontossági sorrendjét – maga is erre a következtésre juthatott volna.<br>
A Döntõbizottság álláspontja szerint ajánlatkérõ eljárást lezáró döntése alapján nem az összességében legelõnyösebb ajánlatot hirdette ki nyertesnek, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) elsõ fordulatát, mely szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megállapította azt is, hogy a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(1)–(2) bekezdésében foglaltak nem alkalmazhatók azon tények, adatok és körülményekre tekintettel, amelyet az ajánlatkérõ a döntésével összefüggésben figyelembe vett. Üzleti titokra való hivatkozással nem lehet elzárkózni azon adatok, ajánlati részek ismertetésétõl, melyre ajánlatkérõ a döntését alapozta, és az ajánlatok bírálatakor figyelembe vett az összességében legelõnyösebb ajánlat kiválasztásakor.<br>
Ajánlatkérõ azzal a magatartásával, hogy a döntésével összefüggésben a nyertes ajánlat ajánlati részeit üzleti titokra való hivatkozással nem ismertette, megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdését, amely szerint a döntés kihirdetésekor és azt követõen a 45. § (2) bekezdésében foglaltak nem alkalmazhatók azon tény, megoldás vagy adat tekintetében, melyet az ajánlat elbírálása során – döntése meghozatalával összefüggésben – az ajánlatkérõ figyelembe vett.<br>
Az ajánlatkérõ és a nyertes ajánlattevõ között megkötött vállalkozási szerzõdést áttanulmányozva a Döntõbizottság észlelte, hogy a 180 napos fizetési kedvezmény a 20 millió forint értékû számlára vonatkozóan, mely a nyertes ajánlat kiválasztásának egyik jelentõs indoka volt, a megkötött vállalkozási szerzõdés nem tartalmazza.<br>
Ajánlatkérõ azzal a magatartásával, hogy a közbeszerzési eljárást lezáró szerzõdést nem az ajánlati felhívás, a dokumentáció feltételei és az ajánlat tartalma alapján kötötte meg, megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdés második mondata utolsó fordulatát, amely szerint a közbeszerzési eljárás eredményeképpen létrejött szerzõdést az ajánlati felhívás, a dokumentáció feltételei és az ajánlat tartalma alapján írásban kell megkötni. Döntõbizottság tudomása szerint és a rendelkezésre álló iratokból nem állott fenn olyan körülmény a felek viszonyában, amely a már megkötött szerzõdés módosítására adott volna alkalmat, azaz a 180 napos fizetési kedvezmény a 20 millió forint értékû számlára vonatkozóan ajánlati rész elhagyására (megváltoztatására) késztette volna a Kbt. 73. § (1) bekezdése szerint a szerzõdést kötõ feleket.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(l) bekezdésében biztosított jogkörében eljárva a Kbt. 88. § (1) bekezdés d), f) és g) pontja szerinti jogkövetkezményeket alkalmazta.<br>
A bírság összegét a beszerzés értékére és az elkövetetett jogsértés súlyára tekintettel állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 9.<br>
<br>
Dr. Eke Pekács Tibor s. k.	Bujdosó Gézáné s. k. <br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>