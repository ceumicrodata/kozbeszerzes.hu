<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6946)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt.sz.: D148/14/1999.<br>
<br>
Tárgy: M+A Kft. jogorvoslati kérelme Üllõ Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Szentmártony Kristóf (1051 Budapest, Bajcsy-Zsilinszky u. 22.) ügyvéd által képviselt M+A Épületgépészeti és Közmûépítõ Kft. (2220 Vecsés, Temetõ u. 14–16. továbbiakban: kérelmezõ) Üllõ Nagyközség Önkormányzata (2225 Üllõ, Templom tér 3., továbbiakban: ajánlatkérõ) "szennyvízcsatorna-hálózat beruházásának megvalósítása, a hozzá kapcsolódó átemelõ berendezésekkel és meglévõ üzemeltetési rendszerbe való illesztése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli érdemi észrevétele, a tárgyaláson elhangzott szóbeli nyilatkozatok, ajánlatkérõ közbeszerzési eljárása során keletkezett iratai, a Döntõbizottság D.106/1998. sz. iratai alapján az alábbi tényállást állapította meg.<br>
Vecsés, Üllõ, Gyál községek kistérségi regionális szennyvízgyûjtés, szennyvízkezelés és szennyvízelvezetés tárgyában céltámogatást vettek igénybe. 1997. június 5. napján megjelent Magyar Közlöny 49. számában közzétételre került a céltámogatás folyósításáról szóló közlemény. A beruházás összköltsége 4 336 630 E Ft az alábbi bontás szerint:<br>
Önkormányzat neve:	 Vecsés<br>
Támogatás mértéke: 	40%<br>
Önkormányzat saját forrása: 	672 833 E Ft<br>
Céltámogatás: 	448 556 E Ft<br>
Önkormányzat neve: 	Gyál<br>
Támogatás mértéke: 	40%<br>
Önkormányzat saját forrása: 	1 274 740 E Ft<br>
Céltámogatás: 	849 827 E Ft<br>
Önkormányzat neve: 	Üllõ<br>
Támogatás mértéke: 	40%<br>
Önkormányzat saját forrása: 	654 404 E Ft<br>
Céltámogatás:	 436 270 E Ft.<br>
A céltámogatás felhasználásának határideje 2001.<br>
A fenti önkormányzatok 1997. november 27. napján együttmûködési megállapodást kötöttek, mely értelmében a "gesztor" önkormányzat Vecsés lett.<br>
Vecsés Nagyközség Önkormányzata mint gesztor, két település, Vecsés és Üllõ Önkormányzatait képviselve tett közzé részvételi felhívást a K. É. 1998. január 28-án megjelent 4. számában szennyvízcsatorna kivitelezésére.<br>
A két település szennyvízcsatorna-hálózata két mûszakilag elkülönített létesítmény volt, így a két községre külön-külön kellett ajánlatot tenni. A fenti ajánlatkérõk külön-külön elbírálták saját beszerzéseikre benyújtott ajánlatokat, majd 1998. május 26-án eljárást lezáró döntésüket kihirdették. Vecsés nagyközség csatornahálózata kivitelezésére a Hídépítõ Rt., Üllõ nagyközség csatornahálózata építésére pedig az M+A Kft. lett a nyertes. A szerzõdés megkötésre került 1998. május 26-án az M+A Kft.-vel. A vállalkozási szerzõdést az önkormányzat képviselõ-testülete felülvizsgálta, és annak szerzõdésszerû teljesítésében jogszabályba ütközõ megállapításokat talált. Az önkormányzat a vállalkozót hibás teljesítés kijavítására hívta fel, majd 1998 decemberétõl kezdõdõen a munkálatok nem folytatódtak. Az ajánlatkérõ önkormányzat képviselõ-testülete 1999. március 31-én kelt 10/1999. (III. 3l.) számú ZÖ önkormányzati határozatával a vállalkozási szerzõdést "felmondta". Ezt megerõsítette 1996. április 6. napján kelt levelében "gesztor" Vecsés önkormányzat is.<br>
Ezt követõen a K. É. 1999. május 12. napján megjelent 19. számában nyílt elõminõsítési eljárásra szóló felhívást tett közzé "szennyvízcsatorna-hálózat beruházásának megvalósítása a hozzá kapcsolódó átemelõ berendezésekkel és a meglévõ üzemeltetési rendszerbe való illesztése" tárgyában. Az elõminõsítés eredményrõl szóló hirdetményt ajánlatkérõ a K. É. 1999. július 7. napján megjelent 27. számában tette közzé.<br>
1999. július 9. napján nyújtott be jogorvoslati kérelmet Döntõbizottsághoz a korábbi közbeszerzési eljárás nyertese, kérelmezõ M+A Kft. Elõminõsítési eljárás eredményérõl szóló hirdetménybõl 1999. július 8-án szerzett arról tudomást, hogy az ajánlatkérõ újabb elõminõsítési közbeszerzési eljárást hirdetett meg. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése értelmében nem rendelkezik a szükséges engedélyekkel ajánlatkérõ, amelynek alapján a hirdetmény közzétételére sor kerülhetne. Mivel a jogerõs és végrehajtható vízjogi létesítési engedélyben nem szerepelnek a házi bekötések, továbbá nem rendelkezik ugyanezen törvényhelyben szabályozottak szerint a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában a fedezet a rendelkezésére áll. Álláspontja szerint az úgynevezett házi bekötésekre nincs meg a forrása, hiszen az állami céltámogatás nem vonatkozik, valamint a beruházás szerint a beruházás négy pénzügyi évet érint, a beruházás pénzügyi forrása az ajánlatkéréskor nem állt a rendelkezésére, az ajánlatkérõ éves költségvetésébõl gazdálkodik, így a beruházás fedezetét, illetve annak biztosítékát a felhíváskor nem tudja biztosítani. Továbbá céltámogatást három község, Vecsés Nagyközség Önkormányzata, Gyál Város és Üllõ Nagyközség Önkormányzata kapta közös beruházás megvalósításaként azzal, hogy a társulás gesztora képviseleti joggal Vecsés Nagyközség Önkormányzata. Így erre tekintettel Üllõ Nagyközség Önkormányzata mint ajánlatkérõ ennek megfelelõen nem jogosult a céltámogatás igénybevételére, és ily módon nem is jogosult az eljárás megindítására önállóan.<br>
Álláspontja szerint a tárgyi beruházással kapcsolatos jogi helyzet tisztázatlan. Az M+A Kft. és a gesztor között érvényes szerzõdés van hatályban. M+A Kft.-t megilletõ törvényes zálogjogát bejelentette a már megépített ingatlanon, és a munkaterületet nem bocsátotta az ajánlatkérõ rendelkezésére, és nem is hajlandó ezt megtenni a jogvita rendezéséig. Ezzel a beszerzés gyakorlatilag megvalósíthatatlan álláspontja szerint. Minderre tekintettel kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés második fordulata alapján kösse Üllõ Nagyközség Önkormányzata ajánlatkérõ döntésének meghozatalát feltételhez, mégpedig ahhoz a feltételhez, hogy az ajánlatkérésben meghatározott munkákra korábban megkötött fõvállalkozói szerzõdés megszûnésével kapcsolatos jogi helyzetet rendezze, illetve hívja a jogsértõ ajánlatkérõt a törvény szabályainak megfelelõ eljárásra és a törvény által elõírt feltételek biztosítására, valamint a Kbt. 85. § (1) bekezdés c) pontja alapján semmisítse meg a közbeszerzési eljáráson eddig hozott döntéseket, f) pont alapján szabjon ki bírságot és a g) pont alapján kötelezze az eljárási díj és költségek viselésére, valamint kérte, hogy a Döntõbizottság hozzon ideiglenes intézkedést, az eljárásban még meg nem kötött szerzõdést tiltsa meg.<br>
Ajánlatkérõ a jogorvoslati kérelem elutasítását kérte alaptalanságra, ügyfélképesség-hiányra tekintettel.<br>
Álláspontja szerint õ a közöttük létrejött megállapodást a Ptk. szabályaira tekintettel felmondta, egyébként is a vállalkozási szerzõdés fennállása vagy fenn nem állása bíróság hatáskörébe, illetõleg illetékességébe tartozó kérdés, így ezen jogvita elbírálására Döntõbizottság hatáskörrel nem rendelkezik. A kérelmezõ nem rendelkezik ügyfélképességgel sem, hiszen nem volt ajánlattevõ, és jogát és jogos érdekét sem sértheti az eljárás.<br>
Kérelmezõ jogorvoslati kérelme alaptalan.<br>
A Döntõbizottságnak elsõdlegesen azt kellett megvizsgálnia, hogy a Döntõbizottság rendelkezik-e a jogvita eldöntésével kapcsolatosan hatáskörrel, valamint van-e ügyfélképessége kérelmezõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése a)–c) pontjáig meghatározza, hogy a Döntõbizottság hatáskörébe mely jogviták elbírálása tartozik, így<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása. Ugyanezen törvényhely 2. §-a kimondja, hogy a bíróság hatáskörébe tartozik a közbeszerzésekkel kapcsolatos, az (1) bekezdésben nem említett egyéb jogvita elbírálása.<br>
Ebbõl a törvényi szabályozásból következik tehát, hogy mind az a jogvita, ami a szerzõdés teljesítésébõl, illetõleg szerzõdés nem teljesítésébõl szerzõdés teljesítésével kapcsolatos, a (2) bekezdés szerint a bíróság hatáskörébe tartozik. A Döntõbizottság e rendelkezés alapján hatáskör hiányában utasítja el a kérelem azon részét, melyben a kérelmezõ a korábban megkötött vállalkozási szerzõdés létével kapcsolatosan kéri a jogorvoslati eljárás lefolytatását, a szerzõdés megkötésének megtiltását, a korábbi fõvállalkozói szerzõdés megszûnésével kapcsolatos jogi helyzet rendezését.<br>
A Döntõbizottság a kérelem további részét, mely az ajánlatkérõ ajánlatkérõi jogosultsága, a forráshiány, illetõleg az engedélyek meglétével kapcsolatos, tette vizsgálata tárgyává.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében kimondja, hogy a bizottság eljárása kérelemre vagy hivatalból indul. A kérelmet az ajánlatkérõ, az ajánlattevõ, vagy egyéb olyan érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti. Kétséget kizáróan megállapítható, hogy ebben a vitatott közbeszerzési eljárásban a kérelmezõ nem ajánlatkérõ, nem ajánlattevõ. Nem is lehet ajánlattevõ, hiszen az õ jogi álláspontja szerint a korábbi gesztor önkormányzat és közte egy érvényes megállapodás van, amely szerzõdés értelmében õ teljesíteni kíván a korábbi közbeszerzési eljárás eredményeképpen megkötött szerzõdés alapján, tehát nyilvánvaló, hogy ebben a közbeszerzési eljárásban mint ajánlattevõ nem kíván részt venni. Azonban ez az új közbeszerzési eljárás jogát vagy jogos érdekét sértheti, amennyiben jogszabályba ütközõ módon történik a jelen közbeszerzési eljárás megindítása. Így a Döntõbizottság kérelmezõt ügyfélnek tekintette.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet a rendelkezésére áll. A becsatolt iratokból megállapítható volt, hogy céltámogatásban részesült a három község oly módon, hogy a támogatást önállóan kapták, csupán a lebonyolítás, beruházás megvalósítása érdekében kötöttek együttmûködési megállapodást. A 9/1998. (I. 23.) Kormányrendelet, mely a helyi önkormányzatok címzett és céltámogatásának, a céljellegû decentralizált támogatásának igénybejelentési, döntés-elõkészítési és elszámolási rendjérõl, valamint a Magyar Államkincstár finanszírozási, elszámolási és ellenõrzési feladatairól, továbbá a TÁKISZ feladatairól szól. 9. § lehetõvé teszi a közös beruházás megvalósítását, azonban attól még a közös beruházásban szereplõ önkormányzatok önállóan kapják az igényelt céltámogatást, és rendelkeznek a felhasználásról. A becsatolt iratokból továbbá megállapítható volt, hogy a beruházás forrását jelenti a Víziközmû Társulaton keresztül befolyt lakossági hozzájárulás 27,75%-ban, illetõleg az önkormányzat saját forrása 32,25%-ban. Így a Kbt. 32. § (2) bekezdésében megkövetelt forrás az ajánlatkérõ rendelkezésére állt. Az ajánlatkérõ ajánlati dokumentációt bocsátott az ajánlattevõk rendelkezésére, amely az 1/1996. (II. 7.) KTM rendeleten alapult. Ezen dokumentációnak részét képezi a H.36894-2/98. sz. Közép-Duna-völgyi Vízügyi Igazgatóság által kiadott engedély.<br>
Minderre tekintettel tehát a 32. § (2) bekezdésében foglalt megfelelõ engedéllyel is rendelkezett az ajánlatkérõ. A Döntõbizottság álláspontja szerint, ha egy ajánlatkérõnek bármilyen oknál fogva beszerzési szándéka keletkezik, és a közbeszerzési törvény személyi és tárgyi hatálya alá tartozik, nemcsak hogy jogosult, hanem köteles közbeszerzési eljárást lefolytatni. Jelen esetben megállapítható, hogy ajánlatkérõ a törvény személyi hatálya, beszerzése pedig a tárgyi hatálya alá tartozik, és jogosult önállóan közbeszerzési eljárást megindítani.<br>
Minderre tekintettel tehát a Döntõbizottság a kérelmezõ jogorvoslati kérelmét részben hatáskör hiányára tekintettel, részben pedig a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el. Jogsértés megállapításra nem került, így az eljárásban felmerült költség viselésérõl a Döntõbizottság a rendelkezõ részben foglaltak szerint határozott.<br>
Ideiglenes intézkedést a Döntõbizottság nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában rögzített törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 19.<br>
<br>
Dr. Deli Betty s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>