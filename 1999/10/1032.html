<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1032)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.324/13/1998.<br>
<br>
Tárgy: UNI-LAB Rt. jogorvoslati kérelme az Országos Vérellátó Szolgálat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az UNI-LAB Vegyipari és Szolgáltató Rt. (1103 Budapest, Gergely u. 79. képviseli dr. Csáki Judit ügyvéd, 1012 Budapest, Pálya u. 9. továbbiakban: kérelmezõ) kérelmére indult jogorvoslati eljárást, melyet az Országos Vérellátó Szolgálat (1113 Budapest, Karolina út 19–21., képviseli dr. Fecskovics Erzsébet ügyvéd, továbbiakban: ajánlatkérõ) "donorvérminták vizsgálatára szolgáló tesztkészletek szállítása" tárgyú közbeszerzési eljárása ellen nyújtott be – a jogorvoslati kérelem visszavonása miatt –, megszünteti.<br>
A határozat ellen fellebbezésnek helye nincs.<br>
<br>
INDOKOLÁS<br>
<br>
A kérelmezõ 1998. december 30-án jogorvoslati kérelmet nyújtott be a Döntõbizottsághoz az ajánlatkérõnek a rendelkezõ részben foglalt tárgyú közbeszerzési eljárásban közzétett ajánlati felhívása ellen.<br>
A Döntõbizottság a kérelem érkezése napján D.324/2/1998. sz. alatt a jogorvoslati eljárást megindította a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#76">Kbt.) 76. §</a> (1) bekezdés b) pontjában foglalt jogkörében.<br>
A kérelmezõ 1999. január 29-én írásban bejelentette a Döntõbizottságnak, hogy jogorvoslati kérelmét visszavonja, tekintettel arra, hogy az ajánlatkérõ a jogorvoslati kérelemmel támadott ajánlati felhívását visszavonta.<br>
A közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése kimondja, hogy a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 14. § (1) bekezdése alapján, ha az ügyfél az eljárás megindítására vonatkozó kérelmét visszavonja, a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése rendelkezik arról, hogy közbeszerzési ügyben az eljárás hivatalból történõ megindítását csak a Közbeszerzések Tanácsának tagja kezdeményezheti, a Döntõbizottság tehát nem folytathatja le az eljárást hivatalból, saját hatáskörében.<br>
Elõbbieknek megfelelõen a Döntõbizottság a kérelem visszavonása miatt a jogorvoslati eljárást megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. február 8.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>