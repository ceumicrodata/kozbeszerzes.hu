<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1116)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.323/16/1998.<br>
<br>
Tárgy: SASVÁR Kft. jogorvoslati kérelme a Külügyminisztérium Európai Közösségek Fõosztálya közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A SASVÁR Gazdasági Tanácsadó, Szolgáltató és Kereskedelmi Kft. (8000 Székesfehérvár, Sárvári u. 44., a továbbiakban: kérelmezõ) kérelme alapján lefolytatott jogorvoslati eljárás során, melyet a Külügyminisztérium Európai Közösségek Fõosztálya (1027 Budapest, Bem tér 4–5., a továbbiakban: ajánlatkérõ) az Európai Unió hivatalos lapjában közzétett 176 angol nyelvû irányelv magyar nyelvre lefordított szövegének szakmai lektorálása tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2), az 51. § (3), a 61. § (1), a 69. § (1)–(2) és a 72. § (2) bekezdését, ezért a Döntõbizottság az ajánlatkérõ részvételi és ajánlati felhívását, valamint az eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. szeptember 25-én a K. É. 1998. évi 47. számában részvételi felhívást tett közzé (7313) meghívásos gyorsított eljárás megindítására. A 2. b) pontban az eljárás alkalmazásának feltételeként a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontját jelölte meg, a 2. c) pontban pedig az ajánlattételre meghívottak körében a Protokoll Hungary Kft.-t, a Közlekedéstudományi Intézet Rt.-t, az Infraconsult Kft.-t, a Verzál Kft.-t és a Pákay Ügyvédi Irodát jelölte meg olyan kitétellel, hogy a fentieken kívül mindazok jelentkezhetnek az eljárásban való részvételre, akik alkalmasak a szerzõdés teljesítésére. A 2. e) pontban elõírta, hogy ajánlatot kér megbízási szerzõdésre lektorálás és ehhez kapcsolódó szolgáltatások nyújtására. A beszerzés tárgyát és mennyiségét úgy jelölte meg a 3. a) pontban, hogy kb. 5000 oldal terjedelmû, az Európai Unió hivatalos lapjában közzétett 176 angol nyelvû irányelv magyar nyelvre lefordított szövegének szakmai lektorálását kérte. Ugyanitt közölte azt is, hogy mûszaki leírást a Kbt. 40. § (3) bekezdésének a) pontjára nem határoz meg. A 3. c) pontban azt írta elõ, hogy részajánlat tételére nem ad lehetõséget, míg a 11. pontban kizárta a többváltozatú ajánlattétel lehetõségét. A 4. pontban a teljesítés határidejét 1999. április 30-ban jelölte meg. A 7. pontban rögzítette, hogy a részvételi jelentkezés határidejét követõ három napon belül valamennyi alkalmasnak minõsített jelentkezõ részére írásban közvetlenül megküldi az ajánlati felhívást. A 10. pontban közölte, hogy az összességében legelõnyösebb ajánlatot az alábbi szempontok alapján kívánja kiválasztani az alszempontok csökkenõ fontossági sorrendje szerint:<br>
– az ajánlattevõ és a teljesítésbe bevonni tervezett, 15%-os részesedést meghaladó alvállalkozók, egyéb közremûködõk szakmai referenciái,<br>
– az ajánlati ár,<br>
– teljesítési határidõ,<br>
– az ajánlattevõ pénzügyi alkalmassága.<br>
A részvételi felhívás 13. pontjában – többek között – fenntartotta a jogot arra, hogy az eljárás nyertesének visszalépése esetén a második legkedvezõbb ajánlatot tevõvel kössön szerzõdést.<br>
Ajánlatkérõ ajánlati felhívást is készített "szaklektorálási és szakfordítási feladatok elvégzésére", amely így már a címében is eltért a részvételi felhívásban közzétett közbeszerzés tárgyától. Ezen túlmenõen az ajánlati felhívás alábbi konkrét pontokban is eltért a részvételi felhívásban közzétettektõl:<br>
a) Az ajánlati felhívás 2. pontjában a beszerzés tárgyát és mennyiségét kb. 4000 oldal lektorálásban és mintegy 800 oldalnyi EU-joganyag fordításában jelölte meg.<br>
b) A 4. pontban a teljesítés határidejét 1999. április 28-ra változtatta meg.<br>
c) A 11. pontban az eredeti elbírálási szempontokat megváltoztatta az alábbiak szerint:<br>
– az ajánlattevõ és a teljesítésbe bevonni tervezett alvállalkozók, egyéb közremûködõk szakmai referenciái,<br>
– az ajánlati ár,<br>
– teljesítési képesség (a naponta vállalt lektorált/fordított oldalak száma alapján),<br>
– próbafordítás minõsége.<br>
d) A 13. pontban már azt közölte, fenntartja a jogot arra, hogy az ajánlatok elbírálása alapján külön-külön szerzõdjön a fordítási és a lektorálási feladatokra.<br>
Az ajánlati felhívás 5. pontjában az ajánlattételi határidejét 1998. december 22-ben jelölte meg, a nap órájának megjelölése nélkül, ezért az ajánlati felhívás megküldésére vonatkozó átiratban rögzítette, hogy a határnapon 14.00 óráig lehet az ajánlatokat benyújtani, majd ezt követõen 15.00 órakor történik azok felbontása a benyújtás helyén. Ezen 3329/EKFO/1998. számú átirattal küldte meg az ajánlati felhívást az Országos Fordító és Fordításhitelesítõ Rt., a Közlekedéstudományi Intézet Rt., az Infraconsult Kft. és kérelmezõ részére. Ebben kérte a felektõl a próbafordítás becsatolását 1998. december 15-én 15.00 óráig. A kért próbafordítást ajánlattevõk a megadott határidõig elkészítették.<br>
Az ajánlattételi határidõig, azaz 1998. december 22-én 14.00 óráig mind a négy felhívott benyújtotta ajánlatát, amit ajánlatkérõ a jelzett napon 15.00 órakor felbontott. A SASVÁR Kft. (kérelmezõ) képviseltette csak magát a bontási eljáráson, ahol kérte az árajánlatok ismertetését. E kérését ajánlatkérõ képviselõje nem teljesítette. Közölte kérelmezõvel, hogy az összehasonlíthatóság és egységes mérhetõség érdekében az értékelõbizottság minden ajánlatra kidolgozza az azonos mértékegységre (1000 n/oldal) átszámított árat, amelyet írásban (faxon) megküld a SASVÁR Kft.-nek. E tájékoztatást kérelmezõ jelenlévõ képviselõje elfogadta.<br>
1998. december 23-án két esetben, nevezetesen 16.15 és 17.48 órakor ajánlatkérõ faxon tájékoztatta kérelmezõt az ajánlatok egységárairól. Ezt megelõzõen, 1998. december 22-én 16.00 órától ajánlatkérõ háromtagú értékelõbizottsága elbírálta és rangsorolta (1–4-ig, illetve 1–3-ig helyezte) az ajánlatokat, aminek következtében azt a döntést hozta, hogy a fordítási feladatok elvégzésével a Közlekedéstudományi Intézet Rt.-t, míg a lektorálási feladatok elvégzésével az Infraconsult Kft.-t kívánja megbízni, illetve velük kívánják a szerzõdést megkötni. Arról is döntöttek egyben, hogy az értékelés eredményérõl az ajánlattevõket írásban értesíteni kell, majd haladéktalanul meg kell kötni a szerzõdést a nyertesekkel.<br>
Ajánlatkérõ 1998. december 23-án 15.15 órakor fax- küldeményben értesítette a nyertesek személyérõl a kérelmezõt.<br>
Kérelmezõ 1998. december 29-én jogorvoslati kérelemmel fordult a Döntõbizottsághoz, amelyben kérte jogsértések megállapítását, az ajánlatkérõ által hozott döntés megsemmisítését, bírság kiszabását, új eljárás lefolytatását, eljárási díj és költségek viselésére való kötelezését. Kérte továbbá a közbeszerzési eljárás felfüggesztését, és a még meg nem kötött szerzõdés megkötésének megtiltását. Indokolásul elõadta, hogy a részvételi felhívás és az ajánlati felhívás tartalmában jelentõsen eltér egymástól. Kifogásolta azt is, hogy üzleti titokra hivatkozva az ajánlatok bontása alkalmával nem került sor a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében meghatározott árajánlatok és teljesítési képesség ismertetésére. Elõadta továbbá, hogy ajánlatkérõ nem határozta meg, hogy milyen formában kéri ajánlattevõktõl az elszámolás és a fizetés alapjául szolgáló árak meghatározását, ugyanis nem mindegy, hogy valaki "leütés" vagy "karakter" mértékegységben adta meg az egy oldalra vonatkozó adatát. Arról sem volt tudomása, hogy ajánlatkérõ milyen átalakítási formula alkalmazásával tette ezeket az adatokat összehasonlíthatóvá.<br>
Végezetül elõadta, hogy álláspontja szerint "az Infraconsult Kft. lektorálási ára kimeríti a Kbt.-ben foglalt kirívóan alacsony ellenszolgáltatás fogalmát".<br>
A Döntõbizottság 1998. december 30-án kelt D.323/3/1998. számú határozatával a szerzõdéskötést megtiltotta az ügy érdemi elbírálásáig.<br>
Ajánlatkérõ kérelemre tett észrevételében formai észrevételként elõadta, hogy a bontási eljárás során az értékelõbizottság nem tudta teljesíteni az árak ismertetését, mert az egységárak más-más mértékegységben voltak megadva, ezért az összehasonlíthatóság érdekében azonos mértékegységre (1000 n/oldal) számítja át. Kérelmezõ jelen lévõ képviselõje közölte, hogy az árajánlatokra vonatkozó tájékoztatást írásban is elfogadja.<br>
Ajánlatkérõ észrevételében közölte azt is, hogy a részvételi felhívásban a beszerzés mennyiségére vonatkozó adatok ismertetésénél utalás történt arra, hogy ezek tájékoztató jellegûek. Elismerte, hogy a 800 oldal lefordítása új igényként jelent meg. A teljesítési határidõre vonatkozóan elõadta, hogy az egyértelmûen 1999. április 28-a volt az ajánlati felhívásban közöltek szerint. Közölte továbbá, hogy kérelmezõ árajánlata nem volt teljesen konform a kiírásban írtakkal, mert három ár is szerepelt az ajánlati lapon ugyanarra a szolgáltatásra. Véleménye szerint az értékelõbizottság a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésnek megfelelõen az értékelési szempontokat mérlegelve fogadta el a legkedvezõbb ajánlatot, amely az Infraconsult Kft.-é volt, aki szakmai referenciájára, valamint a közpénzek takarékos felhasználását is szem elõtt tartott kedvezõ lektorálási árára tekintettel lett a nyertes. Úgy nyilatkozott, hogy kérelmezõ azért nem kapta meg az értékelõbizottság ülésérõl készült jegyzõkönyvet, mert 1998. karácsonya és szilvesztere között a KüM-ben csak ügyelet mûködött, majd 1998. december 30-án a Döntõbizottság felfüggesztette a közbeszerzési eljárás továbbvitelét.<br>
Az egyéb érdekeltek közül az Infraconsult Kft. úgy nyilatkozott, hogy az általa megadott árajánlat nem tekinthetõ kirívóan alacsony összegûnek, mert az 1200 Ft/1500 karakter/oldal összeg. Ezen túl a leadott lektorált anyagtól függetlenül 50 000 Ft/hó projektmenedzseri díjat számítottak fel. Állítása szerint ezen ajánlattételi módszer és az összegek is teljes mértékben megfelelnek a jelenleg alkalmazott tarifáknak. A többi érdekelt érdemi észrevételt nem tett. A felek tárgyalás tartását nem kérték.<br>
A Döntõbizottság a tárgyalás tartása nélküli jogorvoslati eljárás során a rendelkezésre álló iratok, dokumentumok és írásos nyilatkozatok alapján megállapította, hogy a kérelem alapos, mert ajánlatkérõ megsértette a rendelkezõ részben írtakat az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25 §-a</a> szerint "a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi."<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése kimondja, hogy "a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van."<br>
E cogens rendelkezést azzal szegte meg ajánlatkérõ, hogy a K. É.-ben közzétett részvételi felhívásának a közbeszerzés tárgyára vonatkozó elõírását, valamint a teljesítés határidejét és az összességében legelõnyösebb ajánlat elbírálásához fontossági sorrendben megjelölt értékelési szempontokat megváltoztatta a kiválasztott ajánlattevõk részére megküldött ajánlati felhívásban.<br>
A Döntõbizottság álláspontja szerint ezt csak a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében írt módon, azaz csak újabb hirdetmény közzétételével tehette volna meg jogszerûen ajánlatkérõ, tehát megsértette a felhíváshoz kötöttség elvét.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt. A Döntõbizottság a kérelmezõ és ajánlatkérõ ellentétes (eltérõ) nyilatkozata alapján azt nem tudta tisztázni, hogy ajánlatkérõ miért nem ismertette az ajánlatok bontásakor az árajánlatokat és a teljesítési határidõket, de a becsatolt iratokból és nyilatkozatokból kétséget kizáróan megállapította a fenti adatok ismertetésének hiányát. Erre való tekintettel a Kbt. 51. § (3) bekezdésében írt kötelezõen betartandó ajánlatkérõi magatartás elmulasztása bizonyított.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése is kötelezõ szabályként azt írja elõ, hogy az ajánlatkérõ az ajánlatok elbírálására vonatkozó döntését nyilvánosan hirdeti ki. E szabályt bizonyítottan megszegte ajánlatkérõ azzal, hogy az ajánlattevõket 1998. december 23-án faxközlemény útján értesítette a döntésérõl. Azt is megállapította a Döntõbizottság, hogy tévesen hivatkozik ajánlatkérõ észrevételében a közbeszerzési eljárás felfüggesztésére, mert a D.323/3/1998. számú határozatával a Döntõbizottság a szerzõdéskötést tiltotta meg, és nem az eljárást függesztette fel. Erre való tekintettel ajánlatkérõ már eleget tehetett volna a nyilvános eredményhirdetési kötelezettségének. A Kbt. 69. §-a az alábbi rendelkezést tartalmazza:<br>
"69. § (1) A részvételi felhívásra a 32. § (2) bekezdésében és a 40. §-ban foglalt rendelkezéseket is alkalmazni kell.<br>
(2) Az ajánlati felhívásnak legalább a következõ adatokat kell tartalmaznia:<br>
a) az ajánlattételi határidõt, a címet, amelyre az ajánlatot be kell nyújtani;<br>
b) a hivatkozást a közzétett részvételi felhívásra;<br>
c) szükség esetén a dokumentáció beszerzési helyét, megkérésének határidejét és pénzügyi feltételeit;<br>
d) az ajánlatkérõ pénzügyi ellenszolgáltatásának feltételeit;<br>
e) az ajánlatok felbontásának idõpontját és helyét, az ajánlatkérõ által a felbontásra meghívottakat;<br>
f) az ajánlati kötöttség idõtartamát;<br>
g) a csatolandó igazolások megjelölését;<br>
h) a szerzõdés elbírálásának részletes szempontjait, ha azokat a részvételi felhívás nem tartalmazta."<br>
Az (1) bekezdés kötelezõen írja elõ, hogy a meghívásos eljárásban sem térhet el ajánlatkérõ a részvételi felhívás elkészítésekor a 40. §-ban foglalt rendelkezésektõl, azaz köteles az ajánlati felhívásban vagy a dokumentációban részletes mûszaki leírást adni. A Döntõbizottság álláspontja szerint ajánlatkérõ nem köthette volna ki a felhívása 3. a) pontjában, hogy mûszaki leírást nem határoz meg. Ezzel megsértette ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#69">Kbt. 69. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#69">Kbt. 69. § </a>(2) bekezdését pedig azzal sértette meg az ajánlatkérõ, hogy ajánlati felhívásában nem tüntette fel a d) pontjában írtakat, az e) pontból a felbontásra meghívottakat, az f) pont szerinti ajánlati kötöttség idõtartamát. Ezen túlmenõen a h) pont elõírásait sem tartotta be, mert a részvételi felhívásában megjelölte már az elbírálás részletes szempontjait, így azt már nem – különösen attól eltérõen – tehette volna meg. A c) pontban jelzett követelményeket azért nem tüntethette fel ajánlatkérõ, mert ahogy azt már korábban kifejtette a Döntõbizottság, jogszabályellenesen döntött annak mellõzésérõl. Az a) pontban feltüntetett ajánlattételi határidõ eltért a részvételi felhívás 4. pontjában írtaktól.<br>
Fenti körülményekre tekintettel határozott úgy a Döntõbizottság, hogy a részvételi felhívást és az ajánlati felhívást is megsemmisíti.<br>
A <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. §-</a>a szabályozza a gyorsított eljárásra vonatkozó, az általános rendelkezésektõl eltérõ követelményeket ajánlatkérõ számára. A (2) bekezdés szerint "a gyorsított eljárásban a részvételre vonatkozó kérelem benyújtásának határideje a részvételi felhívás közzétételétõl számított tíz napnál, az ajánlattételi határidõ pedig az ajánlati felhívástól számított tizenöt napnál rövidebb nem lehet."<br>
A rendelkezésre álló adatokból kétséget kizáróan megállapította a Döntõbizottság, hogy ajánlatkérõ az 1998. december 7-én kelt levelével küldte meg kérelmezõ részére az ajánlati felhívást, amit kérelmezõ 1998. december 11-én vett kézhez. Ebbõl tényszerûen következik, hogy a december 22-i ajánlattételi határidõig a kötelezõ tizenöt nap nem állt rendelkezésre az ajánlat elkészítéséhez, így a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(2) bekezdésének megsértése is megállapítható ajánlatkérõ terhére. Ezt csak súlyosbítja az az ajánlatkérõi magatartás, hogy jogszabályellenesen az ajánlati felhívásban feltüntetett értékelési szempontot, nevezetesen a próbafordítás minõségét indokként felhozva 1998. december 15-ig kérte ajánlatkérõ a próbafordítások benyújtását. E magatartásával már az ajánlattételi határidõ elõtt hét nappal teljesítésre kötelezte ajánlattevõket, tovább rövidítve az egyébként csak rendkívüli esetekben megengedett tizenöt napos ajánlattételi határidõt, amit már jogellenesen 11 napra csökkentett a fentebb írtak szerint ajánlatkérõ.<br>
A fenti indokok alapján, tényekre alapozva állapította meg a Döntõbizottság a határozata rendelkezõ részében írt ajánlatkérõi jogsértéseket, és semmisítette meg az ajánlatkérõ részvételi és ajánlati felhívását, valamint a közbeszerzési eljárást lezáró – a nyertesekre vonatkozó – döntését. Erre való tekintettel a Döntõbizottság az ajánlatok tartalmi összehasonlítását már mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta a Kbt. 88. § (5) bekezdésére tekintettel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 25.<br>
<br>
Dr. Bíró László s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>