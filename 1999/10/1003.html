<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1003)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.288/9/1998.<br>
<br>
Tárgy: PYRUS-RUMPOLD Rt., Eurimex Kft. jogorvoslati kérelme a Honvédelmi Minisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Zamadits Péter (1056 Budapest, Váci u. 44. I/1.) ügyvéd által képviselt PYRUS-RUMPOLD Rt. (1181 Budapest, Zádor u. 4.) és dr. Leli Ferenc Gábor (1056 Budapest, Váci u. 44 I/1.) ügyvéd által képviselt Eurimex Kft. (1023 Budapest, Rózsahegy u. 3/A) – továbbiakban: kérelmezõk – Honvédelmi Minisztérium Infrastrukturális Fõosztály (1055 Budapest, Balaton u. 5–7.) továbbiakban: ajánlatkérõ környezetszennyezés tényfeltárására és kármentesítésére vonatkozó ajánlati terv készítése tárgyú közbeszerzési eljárása ellen benyújtott jogorvoslati kérelemre a Döntõbizottság a kérelmezõk jogorvoslati kérelmének részben helyt ad és megállapítja, hogy az ajánlatkérõ a PYRUS-RUMPOLD Rt. kérelmezõ ajánlata vonatkozásában megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, a Kbt. 52. § (2) bekezdés d) pontjára figyelemmel. Ezt meghaladóan a Döntõbizottság a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy 15 napon belül fizesse meg a kérelmezõknek 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, az ajánlatkérõ érdemi észrevétele, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján a Döntõbizottság az alábbi tényállást állapította meg.<br>
Az ajánlatkérõ a K. É. 1998. október 7. napján megjelent 40. számában nyílt közbeszerzési eljárást hirdetett meg környezetszennyezés tényfeltárására és kármentesítésére vonatkozó ajánlati terv készítése tárgyában. Az ajánlatkérõ a megfelelõ ajánlattételhez szükséges dokumentációt készített, és a dokumentációban többek között annak 5. oldalán meghatározta az ajánlatkérõi kívánalmakat. Felhívta ajánlattevõket megalapozott ajánlati terv készítésére. E körben az ajánlattevõnek az ajánlati terv elkészítéséhez a vizsgált területen általános adatfelmérést kell végeznie, földtani, víztani, topográfiai, meteorológiai és hidrológiai adatokat kell gyûjtenie, lehatárolnia a vizsgálandó területet. Az adatgyûjtéshez tartozik a terület bejárása, a környezetszennyezést okozható tevékenységek számbavétele, a helyszínen szerzett információk alapján a szennyezõdésgyanús területek és a szükséges mintavétel, feltárási pontok kijelölése. Elõírta a mintavételek, feltárások laboratóriumi vizsgálata alapján a szennyezõforrások, anyagok és azok becsült mennyiségének meghatározását. Elõírta elõzetes környezetállapot-értékelés elkészítését a környezeti károsodás, a talajszennyezés, felszíni és felszín alatti vízkészletek szennyezése és hulladékkezelés (lerakás) vonatkozásának vizsgálatával. Elõírta környezetállapot-értékelõ dokumentáció készítését, melynek tartalmaznia kell az alábbiakat:<br>
– lehatárolja a szennyezésgyanús területeket,<br>
– ismerteti a szennyezõforrásokat, anyagokat és azok becsült mennyiségét,<br>
– környezeti veszélyeztetést értékeli.<br>
E dokumentáció szolgál alapul a várpalotai központi lõ- és gyakorlótér környezeti kármentesítése ajánlati dokumentációjának elkészítésére, az ajánlati felhívás (tervezet) és az ajánlati feltételek kidolgozásával az alábbi tevékenységekre:<br>
– részletes tényfeltárás, beleértve a szükséges tûzszerészeti feltárásokat is,<br>
– engedélyezési terv elkészítése,<br>
– szükséges hatósági engedélyek beszerzése,<br>
– kiviteli dokumentáció elkészítése,<br>
– kiviteli munkák elvégzése,<br>
– kármentesítés (üzemeltetés).<br>
Elõírta továbbá ajánlatkérõ, hogy az ajánlati dokumentáció összeállításánál figyelembe kell venni az 1/1996. (II. 7.) KTM rendelet elõírásait.<br>
Az ajánlati felhívásában mind a részajánlattételi, mind az alternatív ajánlattételi lehetõséget kizárta.<br>
Az ajánlati felhívás 11. pontjában az ajánlattevõ pénzügyi, gazdasági és mûszaki alkalmassága igazolására kért adatokat és tényeket rögzítette ajánlatkérõ, míg a 13. pontjában meghatározta, hogy az összességében legelõnyösebb ajánlat szempontja szerint fogja az ajánlatokat értékelni, ily módon meghatározta az általa választott elbírálási szempontokat fontossági sorrendben, ezek az alábbiak voltak:<br>
– mûszaki alkalmasság,<br>
– azonos vagy hasonló körben, elsõsorban a honvédség számára végzett referenciamunkák,<br>
– vállalási ár – az ajánlati felhívásban szereplõ határidõn belüli teljesítési határidõ – az ajánlat kidolgozottsága.<br>
1998. október 27-én helyszíni szemlét tartott az ajánlatkérõ az ajánlattevõk számára, amelyrõl emlékeztetõ is készült. Az 1998. november 17-ei bontásig az alábbi cégek tettek ajánlatot: kérelmezõk, Mélyépterv Kft., Vituki Kft., Deloitte & Touche Kft., Ökoproject Környezetvédelmi Kft., Gerecs Rt. Az ajánlatkérõ a bontáskor érvényesség szempontjából megvizsgálta az ajánlatokat, és a Mélyépterv Kft. kivételével hiánypótlásra hívta fel ajánlattevõket. A pótlási határidõ 1998. november 18-a volt. 1998. november 23-án került sor az eredményhirdetésre, ahol nyertesként a Mélyépterv Kft.-t hirdették ki, és vele a szerzõdést 1998. november 27-én meg is kötötték. Az Ökoproject Kft. ajánlatát érvénytelenné nyilvánították hatósági igazolás hiánya miatt, az Eurimex Kft., a PYRUS-RUMPOLD Kft. és a Gerecs Rt. vonatkozásában ugyancsak érvénytelenné nyilvánították az ajánlatot, mert "a felhívásban meghatározott tartalomtól eltérõ, nem teljes körû pályázat került benyújtásra".<br>
A kérelmezõk 1998. december 1-jén nyújtottak be hiánytalanul jogorvoslati kérelmet, kérték, hogy a Döntõbizottság jogsértés megállapítása mellett a közbeszerzési eljárást lezáró döntését az ajánlatkérõnek semmisítse meg, kötelezze a felmerült költség megfizetésére, valamint ideiglenes intézkedésként a meg nem kötött szerzõdés megkötését tiltsa meg a Döntõbizottság.<br>
Indokaként elõadta, hogy álláspontjuk szerint felhívásnak megfelelõen teljes körû ajánlatot tettek, így nem volt helytálló az ajánlatkérõ döntése, mellyel érvénytelenné nyilvánították az ajánlataikat.<br>
Ajánlatkérõ a jogorvoslati kérelem elutasítását kérte alaptalanságra történõ hivatkozással. Egyik ajánlattevõ sem tett eleget az ajánlati felhívásban, illetve a dokumentációban foglaltaknak, ily módon nem tettek teljes körû ajánlatot. Álláspontja szerint a PYRUS-RUMPOLD Rt. ajánlata nem tartalmazta ajánlati terv elkészítését. A "tételes mûszaki tartalom és a pályázati melléklet elkészítése" címszó alatt szereplõ ajánlattevõi megállapítás nem tartalmazza a teljes területre vonatkozó karsztvízállapotokat, nem vizsgálja a felszíni vizeket és a dokumentációban hivatkozott KTM rendelet szerinti ajánlati tervet nem készíti el. Az Eurimex Kft. ajánlata nem tartalmazta a KTM rendelet szerinti ajánlati terv elkészítését, "vállalkozási díj részletezése" nem tartalmazza az ajánlati terv elkészítését. Mindezekre tekintettel alkalmazta velük szemben a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját. Kérelmezõk jogorvoslati kérelme részben alapos.<br>
A Döntõbizottságnak elsõdlegesen azt kellett megvizsgálni az ajánlatok értékelésekor, hogy azok valóban érvénytelenek, illetõleg szükség volt-e a kizárás jogintézményét alkalmazni.<br>
Az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – 2. sz. mellékletben meghatározott minta szerint – úgy kell meghatároznia, hogy annak alapján az ajánlattevõk egyenlõ eséllyel megfelelõ ajánlatot tehessenek. A Kbt. 37. § (1) bekezdése értelmében, ha az ajánlatkérõ a megfelelõ ajánlati tervhez szükséges dokumentációt készít, a részletes szerzõdési feltételeket a dokumentáció tartalmazza.<br>
Az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Fenti törvényi szabályozásból következik, hogy a 26. § (2) bekezdése értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához a nyílt eljárás során kötve van.<br>
A Döntõbizottság vizsgálat tárgyává tette, hogy valóban teljes körûek voltak-e az ajánlatok. A PYRUS-RUMPOLD Környezetvédelmi és Szolgáltató Rt. ajánlatának értékelése során a Döntõbizottság megállapította, hogy az ajánlata teljes körû volt. Nem volt helytálló az az ajánlatkérõi megállapítás, mely szerint nem tartalmazta ajánlata a felhívásban szereplõ teljes területre vonatkozó karsztvízállapotokat, illetõleg nem vizsgálta a felszíni vizeket, illetõleg ajánlati terv készítését nem vállalta. Ajánlatának 2. és 3. oldala ezzel kapcsolatos ajánlattevõi nyilatkozatokat tartalmaz. Kétségtelen tény, hogy e tekintetben az ajánlat kidolgozottsága más színvonalú, mint egyéb ajánlattevõ – pl. a nyertes – ajánlata, azonban a kidolgozottság színvonalát a teljeskörûség vonatkozásában az ajánlatkérõ nem vizsgálhatta. Elbírálási szempontként írta elõ ajánlatkérõ az ajánlat színvonalát, nyilvánvaló, hogy e körben értékelése során kellett ezt a körülményt mérlegelni. A Döntõbizottság megállapította, hogy az ajánlat teljes körû volt.<br>
Jogsértõen járt el ajánlatkérõ, mikor az 52. § (2) bekezdés d) pontjára figyelemmel az 52. § (1) bekezdése alapján a teljeskörûség hiánya miatt az ajánlatát érvénytelenné nyilvánította.<br>
Döntõbizottság megvizsgálta az Eurimex Kft. ajánlatát is. Az ajánlati dokumentáció korábban részletezett 5. pontjában az ajánlattevõk feladatát jelentette megalapozott ajánlati terv készítése. Az ajánlati terv készítésére vonatkozóan azonban az Eurimex Kft. ajánlatában határozott ajánlattevõi nyilatkozat nem volt fellelhetõ az ajánlati terv készítése tárgyában, azaz ajánlatának "Ajánlat tartalma" rész 3. pontjában a "feladatok végrehajtása" címszó alatt "dokumentáció készítése az állapotot felmért egzakt adatok alapján" megállapítást tartalmaz, azonban ezzel kapcsolatosan ajánlati ár meghatározásra nem került. Ez a "Vállalkozási díj részletezése" címszó alatt fellelhetõ adatokból következik az alábbiak szerint:<br>
<br>
1. Elõkészítõ anyagok begyûjtése és értékelése	1 M Ft<br>
<br>
2. Mintavétel fúrások és különleges szondafúrás és mérés<br>
a) nehézfém szennyezõdés feltárása	300 000 Ft/kút<br>
10 db kút	3 M Ft<br>
b) CH szondázások helyszíni elemzések 500 szonda			2,5 M Ft<br>
<br>
3. tûzszerészeti feltárás	500 000 Ft<br>
<br>
4. környezetállapot-értékelõ dokumentáció elkészítése	600 000 Ft.<br>
Ez mindösszesen 12%-os áfával növelt összege 8 512 000 Ft-ban került meghatározásra. Ezen fentebb részletezett árakból megállapítható, hogy ajánlati dokumentáció készítésére vonatkozóan határozott ajánlatot nem nyújtott be az ajánlattevõ, azaz nem az ajánlati dokumentációban foglaltaknak megfelelõen tette meg az ajánlatát, így az valóban nem volt teljes körû, tehát ajánlatának érvénytelenné nyilvánítása tekintetében helytálló volt az ajánlatkérõ döntése. Ajánlatkérõ azzal a magatartásával, hogy a PYRUS-RUMPOLD Rt. ajánlatát az 52. § (1) bekezdése alapján, az 52. § (2) bekezdés d) pontjára tekintettel – nevezetesen, hogy az ajánlati felhívásnak nem felelt meg az ajánlata – nyilvánította érvénytelennek, jogszabálysértõ volt.<br>
A Döntõbizottság ezt követõen megvizsgálta, hogy összességében ki adta a kedvezõbb ajánlatot, a nyertes ajánlattevõ vagy a PYRUS RUMPOLD Rt., az elbírálási szempontokra tekintettel.<br>
A mûszaki alkalmasság és az "azonos vagy hasonló körben, elsõsorban a honvédség számára végzett referenciamunkák" vizsgálata során megállapítható volt, hogy némileg jobb a nyertes ajánlattevõ ajánlata, szám szerint ugyanis több referenciamunkát jelölt meg, honvédséggel kapcsolatos referenciamunkája azonban egyiküknek sincs.<br>
Vállalási ár vonatkozásában egyértelmûen jobb a kérelmezõ ajánlati ára, ami bruttó 9 520 000 Ft, míg a nyertesé 19 300 000 Ft+áfa.<br>
Az ajánlati felhívásban szereplõ határidõn belüli teljesítési határidõ azonos mind a két ajánlattevõ vonatkozásában, hiszen a teljesítés határidejét, 1998. december 5. napját mind a két ajánlattevõ vállalta.<br>
Az ajánlat kidolgozottsága vonatkozásában azonban lényegesen jobb a nyertes ajánlattevõ ajánlata, mivel lényegesen kidolgozottabb, részletesebb, valamennyi feladatra kiterjed, részletes ütemtervet készít, melybõl látható, hogy a dokumentáció és az ajánlati terv készítése az ajánlat hangsúlyos eleme, a technikai felszereltsége megfelelõ, azt teljeskörûen bemutatja, és ez jól alkalmazható a beszerzés tárgyára. Ezzel szemben a PYRUS RUMPOLD Rt. ajánlata kevésbé kidolgozott. Elsõsorban a részletes állapotfelmérésre vonatkozik, és ebbõl következik, hogy az ajánlati ára is alacsonyabb, mint a nyertesé. Az állapotfelmérés tényleges mûszaki tartalmán belül a feltárásnál alkalmazandó fúrás mélységét nem adják meg, és néhány potenciális szennyezõforrásnál sem terveznek mintavételt, az alapfeltárási dokumentáció és az ajánlati terv készítését, melyet mellékletként szerepeltet, 5 nap alatt elkészíthetõnek ítéli. Ebbõl következik, hogy nem annyira kidolgozott ennek a költségvonzata sem, és így a vállalási ára alacsonyabb, mint a mûszaki tartalmában részletesebben kidolgozott, a konkrét részajánlatokat meghatározó nyertesé. Összegzésképpen megállapítható, hogy a referenciamunka és az ajánlat kidolgozottsága vonatkozásában jobb a nyertes. A vállalási ár második elbírálási szempontból jobb a kérelmezõ PYRUS-RUMPOLD Rt., a határidõ tekintetében viszont azonos színvonalú mind a két ajánlat.<br>
Megállapítható, hogy ugyan érvényes ajánlatot tett a PYRUS-RUMPOLD Rt., de a megadott elbírálási szempontokra figyelemmel kedvezõbb ajánlatot tett a nyertes ajánlattevõ összességében.<br>
A fentiekre tekintettel a Döntõbizottság a jogorvoslati kérelemnek a PYRUS-RUMPOLD Rt. vonatkozásában a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján részben helyt adott, és a rendelkezõ részben foglalt jogszabálysértést állapította meg, míg az Eurimex Kft. vonatkozásában, mint alaptalant a Kbt. 88 . § (1) bekezdés a) pontja alapján utasította el.<br>
Jogsértés megállapításra került, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte az ajánlatkérõt a 30 000 Ft igazgatási szolgáltatási díj megfizetésére.<br>
A Döntõbizottság ideiglenes intézkedést nem alkalmazott, tekintettel arra, hogy annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ban szabályozott törvényi feltételei nem álltak fenn. A Döntõbizottság jogsértés megállapítása mellett – tekintettel a jogsértés súlyára – nem tartotta indokoltnak bírság kiszabását. Ajánlatkérõ a közbeszerzési eljárást lezáró döntésével végül is nem sértette meg a Kbt. rendelkezését, azaz az összességében legkedvezõbb ajánlatot tevõt hirdette ki nyertesnek.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 22.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>