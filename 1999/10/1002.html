<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1002)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.279/7/1998.<br>
<br>
Tárgy: Logika V Kft. jogorvoslati kérelme a Szabolcs-Szatmár-Bereg Megyei TÁKISZ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
LOGIKA-V Kft. (4401 Nyíregyháza, Széchenyi út 47., továbbiakban: kérelmezõ) a dr. Sebõk Cecília ügyvéd (1211 Budapest, Táncsics M. u. 62.) által képviselt Szabolcs-Szatmár-Bereg Megyei Területi Államigazgatási és Közigazgatási Információs Szolgálat (4401 Nyíregyháza, Mártírok tere 8., a továbbiakban: ajánlatkérõ) vizesblokk-felújítási munkái tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja. A Döntõbizottság megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli nyilatkozata, az eljárás során keletkezett iratok, valamint a tárgyaláson elhangzott szóbeli nyilatkozatok alapján az alábbi tényállást állapította meg.<br>
Az ajánlatkérõ közvetlen ajánlati felhívást küldött meg a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> a) pontjára, illetõleg 70. § b) pontjára hivatkozva a gazdálkodó szervezeteknek, az ajánlatkérõ kezelésében lévõ B épületrész víz-, szennyvízhálózat alap- és ejtõvezetékeinek cseréje, az érintett vizesblokkok teljes gépészeti, elektromos, burkoló, festõ, mázoló munkáinak elvégzésére.<br>
Ebben továbbá elõírta az ajánlattétel határidejét, amely 1998. szeptember 11. volt, valamint az eredményhirdetés idõpontját is meghatározta 1998. szeptember 14. napjában. Az ajánlattételi határidõig két ajánlat érkezett: a Betomix Trade Bt.-é és a kérelmezõé.<br>
1998. szeptember 14-én került sor az eredményhirdetésre, amelyre az ajánlattevõket ajánlatkérõ meghívta, így jelen volt kérelmezõ képviselõje is, és az ajánlatkérõ a Betornix Bt. ajánlatát hirdette ki nyertesnek. Még ezen a napon ún. "óvást" nyújtott be a kérelmezõ az ajánlatkérõhöz, amelyben sérelmezte döntését. Az ajánlatkérõ 1998. november 2-án megkötötte a szerzõdést.<br>
1998. november 18-án nyújtott be a Döntõbizottsághoz jogorvoslati kérelmet a kérelmezõ, melyben sérelmezte az ajánlatkérõ egész eljárását, nevezetesen a tárgyalásos eljárási fajta választását, sérelmezte azt, hogy olyan személyt vont be az ajánlatok értékelésébe, akire a kizárás szabályai vonatkoztak, valamint a Kbt.-ben megadott határidõket nem tartotta be. Érvénytelen ajánlatot tett álláspontja szerint a Betomix Trade Bt., és mûszaki tartalmában sem volt megfelelõ az ajánlata. Továbbá kifogásolta, hogy az ún. "óvását" nem küldte meg haladéktalanul a Közbeszerzési Döntõbizottsághoz az ajánlatkérõ. Vitatta az ajánlatkérõ közbeszerzési eljárást lezáró döntését.<br>
Az ajánlatkérõ elsõdlegesen a jogorvoslati kérelem alaptalanság címén történõ elutasítását kérte arra hivatkozással, hogy õ nem a Kbt. szabályai szerint folytatta le eljárását, hanem a 126/1996. (VII. 24.) Korm. rendelet szerinti szabadkézi vétellel történõ beszerzés szabályai szerint kérte be az ajánlatokat. Másodlagosan pedig a jogorvoslati kérelem elutasítását kérte elkésettségre hivatkozással, hiszen 1998. szeptember 14-én történt meg az eredményhirdetés, ahol a kérelmezõ képviselõje is jelen volt, ahol tudomást szerzett arról, hogy nem õ lett az eljárás nyertese. Tehát ehhez a legvégsõ határidõhöz képest valamennyi jogorvoslati kérelme elkésett.<br>
A kérelmezõ jogorvoslati kérelme elkésett.<br>
A Döntõbizottságnak a kérelem vizsgálata során elsõdlegesen abban kellett állást foglalnia, hogy valójában az ajánlatkérõ a Kbt., avagy a 126/1996. (VII. 24.) Korm. rendelet (továbbiakban: Rendelet) – mely a központi költségvetési szervek szabadkézi vétellel történõ beszerzésének szabályairól szól – szabályai szerint folytatta-e le az eljárását.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése kimondja, hogy a Kbt. 1. § szerinti szervezetek az árubeszerzéseik, valamint építési beruházásaik és a szolgáltatások megrendelése során – ha azok 4. § (1) bekezdés szerinti értéke a közbeszerzés megkezdésekor külön meghatározott összeget eléri vagy meghaladja – kötelesek a Kbt. szabályai szerint eljárni.<br>
A Döntõbizottság a becsatolt iratokból úgy ítélte meg, hogy valóban a közbeszerzési értékhatárt (7,5 millió Ft) a beszerzés nem érte el, azonban részvételi felhívás címszó alatt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>ára történt hivatkozással kért ajánlatot az ajánlattevõktõl az ajánlatkérõ. A Kbt. 2. § (4) bekezdése értelmében az Kbt. 1. §-ában meghatározott szervezetek a (3) bekezdés szerinti értékhatárt el nem ért értékû beszerzéseik során jogosultak e törvény szabályai szerint eljárni. Tehát az ajánlatkérõ jelen beszerzése során jogosult volt a Kbt. szabályait alkalmazni, azonban ez a jogosultság maga után vonja azt a kötelezettséget is, hogy ilyen esetben a törvény szabályait kell megfelelõen alkalmazni, illetõleg amennyiben ezt nem teszi, úgy mindenképpen fel kellett volna hívni az ajánlattételre felkért résztvevõk figyelmét arra, hogy a Kbt. szabályai szerint avagy a Rendelet szabályai szerint kíván-e ajánlatot bekérni. Tekintettel arra, hogy ezt nem tette meg, és kifejezetten a Kbt. szabályaira utalt, így ezt az ajánlatkérõi magatartást úgy kellett tekinteni, hogy értékhatár alatti beszerzését a Kbt. szabályai szerint kívánja lefolytatni.<br>
Azt maga az ajánlatkérõ is elismerte a döntõbizottsági tárgyaláson, hogy a Kbt. bizonyos elemeit átvette és beépítette ezen eljárásába.<br>
A Döntõbizottságnak ezt követõen azt kellett megvizsgálnia, hogy jogvesztõ határidõn belül érkezett-e a kérelmezõ jogorvoslati kérelme.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése kimondja, hogy az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ eljárás. E határidõ elmulasztása jogvesztéssel jár. Maga a kérelmezõ is elismerte, hogy õ mindvégig úgy tudta, úgy ítélte meg, hogy egy közbeszerzési eljárásban vesz részt. Tehát ebbõl következõen nem volt tévedésben kérelmezõ, tudomásával egyezõen egy közbeszerzési eljárásban vett részt, tehát a jogorvoslati eljárás szabályainak megfelelõen a vélt jogsértõ esemény tudomásra jutásától számított 15 napon belül lett volna lehetõsége a jogorvoslati kérelem benyújtására. A közvetlen részvételi felhívás megküldésekor, azaz 1998. augusztus 26-án megküldött levélbõl értesült arról, hogy közbeszerzési eljárást hirdetett meg tárgyalásos formában az ajánlatkérõ. A felhívásból értesült arról is, hogy milyen határidõk mellett kér ajánlatot az ajánlatkérõ, illetõleg mely idõpontban történik az eredményhirdetés.<br>
Az eljárási fajtáról és a határidõkrõl legkésõbb a felhívás kézhezvételekor már tudomást szerzett, és ettõl számított 15 nap állt a rendelkezésére a jogorvoslati kérelem kezdeményezéséhez. A kérelmezõ azonban jogorvoslattal nem élt, hanem ajánlatát benyújtotta. A döntésrõl az 1998. szeptember 14-én megtartott eredményhirdetésen tudomást szerzett, és ezen napot követõ 15 napig kezdeményezhetett volna jogorvoslati eljárást a Közbeszerzési Döntõbizottság elõtt.<br>
Nem tudta elfogadni a Döntõbizottság a kérelmezõ azon védekezését, hogy õ ún. "óvást" emelt az ajánlatkérõnél az eljárásával kapcsolatosan, hiszen a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése egyértelmûen kimondja, hogy "a közbeszerzésekkel kapcsolatos jogorvoslat körében a Bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása."<br>
A kérelmezõ jogorvoslati kérelme a fent meghatározott tárgykörbe tartozik, ez pedig kifejezetten a Közbeszerzési Döntõbizottság hatáskörébe tartozó jogvita. Így tehát az lett volna a jogszerû eljárás, ha a kérelmezõ azonnal a vélt jogsértõ magatartás tudomásra jutásától számított 15 napon belül jogorvoslati kérelemmel fordul a Döntõbizottsághoz.<br>
Tekintettel arra, hogy ezt elmulasztotta, így a kérelme érdemi elbírálásának eljárásjogi akadálya volt, ezért a Döntõbizottság azt elutasította a 79. § (5) bekezdésére tekintettel.<br>
Jogsértés megállapításra nem került, így az eljárás során felmerült költségek viselésérõl a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 21.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>