<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1004)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.289/18/1998.<br>
<br>
Tárgy: Az Alterra Kft. jogorvoslati kérelme Edelény Város, Borsodszirák, Boldva, Ziliz, Nyomár és Hangács Községek Önkormányzatai közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ALTERRA Építõipari Kft. (1103 Budapest, Sibrik M. u. 30., képviseli: dr. Felszegi Ildikó ügyvéd, 1103 Budapest, Sibrik M. u. 30., a továbbiakban: kérelmezõ) jogorvoslati kérelmének, melyet a gesztor Edelény Város Önkormányzata (3780 Edelény, István király u. 52.), Borsodszirák Község Önkormányzata (3796 Borsodszirák, Fõ u. 19.), Boldva Község Önkormányzata (3794 Boldva, Széchenyi út 5.), Ziliz Község Önkormányzata (3794 Ziliz, Kossuth út 38.), Nyomár Község Önkormányzata (3795 Nyomár, Szabadság út 45.) és Hangács Község Önkormányzata (3795 Hangács, Szabadság út 21.) – a továbbiakban: ajánlatkérõ(k) – a Ziliz külterületén kombinált szigetelésû körzeti kommunális szilárdhulladék-lerakó építése tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõk megsértették a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#42">Kbt.) 42. §</a> (1) bekezdését, ezért a Döntõbizottság megsemmisíti az ajánlatkérõk által kiadott elõminõsítési dokumentáció prekvalifikációs kérdõíve 7. pontjának azon részét, melyben építtetõi nyilatkozatok becsatolását írták elõ. Felhívja ajánlatkérõket, hogy a további eljárásba mint ajánlattételre alkalmas jelentkezõt vonják be – a felfüggesztés idõtartamára is figyelemmel meghosszabbított ajánlattételi határidõ módosítását követõen – a kérelmezõt, a Közlekedési, Hírközlési és Vízügyi Tartalékgazdálkodási Kht.-t, a Strabag Rt.-t, a Betonút Rt.-t és a Consolid Kft.-t.<br>
Felhívja továbbá ajánlatkérõket, hogy a további eljárásból a CSER-KÖZMÛ Rt. és TRAVEL Tourist Kft. közös jelentkezõket zárja ki.<br>
Kötelezi ajánlatkérõket, hogy az 1/1996. (II. 7.) KTM rendeletnek megfelelõen a hiányzó kötelezõ munkarészekkel kiegészítve készítsék el a dokumentációt. Kötelezi továbbá ajánlatkérõket, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat egyenlõ arányban megosztva (5000-5000 Ft, azaz ötezer-ötezer forint) fizessenek meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. október 14-én elõminõsítési eljárásra részvételi felhívást tett közzé (5689) a K. É. 1998. évi 41. számában. Eszerint körzeti kommunális szilárdhulladék-lerakó építésére (371 162 m3 befogadóképességû, kombinált szigetelésû) kért részvételi jelentkezéseket összesen hat beruházó önkormányzat (Edelény, Borsodszirák, Boldva, Ziliz, Nyomár, Hangács) nevében a Winner-Plan Építész Bt. megbízott útján. A részvételi felhíváson kívül a jelentkezések elkészítését elõminõsítési dokumentáció is segítette, amelynek 6. pontjában elõírták, hogy a csatolandó igazolásokat, nyilatkozatokat eredeti, vagy közjegyzõvel hitelesített másolatban kell becsatolni, a dokumentáció mellékletében pedig azt, hogy a referenciákról építtetõi nyilatkozatokat is csatolni kell.<br>
Ajánlatkérõ a résztvevõk pénzügyi, gazdasági és mûszaki alkalmassága igazolására a felhívás 9. pontja alatt a következõket kérte a részvételre jelentkezõ(k)tõl:<br>
– Írásbeli nyilatkozatát arról, hogy vele szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontjaiban foglalt kizáró okok.<br>
– Hatósági igazolások arról, hogy nincs a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott köztartozása.<br>
– A számlavezetõ pénzintézete nyilatkozatát az ajánlattevõ fizetõképességének megítéléséhez az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan eleget tesz-e.<br>
– Három hónapnál nem régebbi cégkivonatát, vagy ennek hiányában cégbejegyzési kérelmének bíróság által átvett hitelesített példányát, vagy vállalkozói igazolvány hitelesített másolati példányát.<br>
– Az aláírási címpéldányt.<br>
– Az elõzõ két év mérleg- és eredménykimutatás fõ adatait.<br>
A résztvevõnek a mûszaki alkalmasság igazolásához csatolnia kellett:<br>
– Az elõzõ három évben fõvállalkozásban megvalósított hasonló létesítmények bemutatását.<br>
– A mûszaki-technikai felszereltsége leírását.<br>
– Azon alvállalkozók megnevezését, amelyeket a közbeszerzés értékének 15%-át meghaladó mértékben igénybe kíván venni.<br>
A részvételi jelentkezés 1998. november 11-i határidejéig a következõ cégek nyújtották be pályázatukat: kérelmezõ, mint az Alterra-Egut Konzorcium tagja, KEVIÉP Kft., CSER-KÖZMÛ Rt. (a TRAVEL TOURIST Kft.-vel közösen), KHVT Kht., Strabag Rt., Magyar Aszfalt Kft., Betonútépítõ Rt., Betonút Rt., Consolid Kft., MÁV MTM Rt.<br>
Kérelmezõt ajánlatkérõ a delegált tagok által hozott döntésérõl 1998. november 19-én kelt levéllel értesítette "alkalmatlanná" minõsítésérõl. Ajánlatkérõ azzal indokolta döntését, hogy a részvételi jelentkezés nem felelt meg a kiírt formai és tartalmi követelményeknek, mert a "konzorcium vezetõ cége a prekvalifikációs kérdõív 7. pontjában kért építtetõi nyilatkozatokat nem csatolta".<br>
Kérelmezõ törvényes határidõn belül, 1998. december 2-án jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság a közbeszerzési eljárást függessze fel, és õt a további eljárásba vonja be. Kérését azzal indokolta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdését azzal, hogy nem a Kbt.-ben meghatározott módon írta elõ a felhívásban a kötelezettségeket, illetve kért igazolásokat. Álláspontja szerint a Kbt. 44. § (1) és (2) bekezdéseiben a mûszaki alkalmasság között nem szerepel az üzemeltetõi referencialevél csatolásának kötelezettsége, így azokat ajánlatkérõ nem írhatta volna elõ.<br>
A Döntõbizottság az ügy érdemi elbírálásáig a közbeszerzési eljárás felfüggesztését rendelte el a D.289/3/1998. számú határozatával.<br>
Ajánlatkérõk tárgyalást nem kérve, a gesztor önkormányzat polgármestere útján írásban nyilatkoztak a jogorvoslati kérelemre az alábbiak szerint:<br>
A WINNER-PLAN Építész Bt. mint lebonyolító (a továbbiakban: lebonyolító) megbízásuk alapján a Kbt. elõírásainak megfelelõen készítette el a felhívást. A felhívás 12. pontjában rögzítették az elõminõsítési dokumentáció átvételének feltételeit. Ennek részét képezték a formai feltételeket meghatározó elõírások, valamint a prekvalifikációs kérdõív, melyet a lebonyolító több éve használt a közbeszerzési eljárásban, és amivel kapcsolatban eddig kifogás, észrevétel nem merült fel. Álláspontja szerint a kérdõív cégszerû aláírásával kérelmezõ is elfogadta a kért feltételeket, és annak 12. pontja szerinti szankciókat. Fentiekre tekintettel kérte a jogorvoslati kérelem elutasítását és a közbeszerzési eljárás felfüggesztésének megszüntetését.<br>
A közös beruházásban érintett többi ajánlatkérõ írásos észrevétel nélkül megküldte a Döntõbizottság részére az eljárás tárgyával kapcsolatosan rendelkezésére álló iratokat.<br>
Egyéb érdekeltek közül a MÁV MTM Rt., a Kelet-magyarországi Vállalkozási, Építõipari Kft. (a továbbiakban: KEVIÉP), a Strabag Rt. Miskolci Területi Igazgatósága érdemben az alábbiak szerint nyilatkozott:<br>
a) A MÁV MTM Rt. bejelentette, hogy a lebonyolítótól a kérelmezõnek küldött levéllel azonos tartalmú levelet kapott.<br>
b) A KEVIÉP Kft. egyetért a kérelmezõ kifogásaival, mert álláspontja szerint a részvételi felhívás egyes pontjai egymásnak ellentmondanak, mivel a 9. pont negyedik (francia) bekezdése szerint pályázatot nyújthatnak be a bejegyzés alatt álló vállalkozók is, ezzel szemben pedig a prekvalifikációs jegyzék 7. pontjában építtetõi nyilatkozatot kért ajánlatkérõ.<br>
Kérelmezõvel egyetért abban is, hogy a közzétett felhívás az elõzõ három évben fõvállalkozásban megvalósított létesítmények bemutatását kérte és nem igazolást. Sérelmezte, hogy formai hiányosságra hivatkozva zárták ki az Építõipari Mesterdíjjal rendelkezõ társaságukat is, aki több hulladéktárolót épített az országban.<br>
c) A Strabag Rt. Miskolci Területi Igazgatósága úgy nyilatkozott, hogy ajánlatkérõ nevében eljáró lebonyolító nem kérdõjelezte meg alkalmasságukat, azonban elutasították jelentkezésüket olyan indokkal, hogy az aláírási címpéldányokat nem eredetiben csatolták. Álláspontjuk szerint a felhívás szerint a hatósági igazolásokat és a nyilatkozatokat kellett eredetiben becsatolni.<br>
Tárgyalás tartására vonatkozó ügyféli igény hiányában a Döntõbizottság a rendelkezésére álló dokumentumok, írásos nyilatkozatok és részvételi jelentkezési anyagok vizsgálata alapján megállapította, hogy a kérelem alapos, tekintettel az alábbiakra:<br>
A részvételi felhívás építtetõi nyilatkozatok szükségességét nem írta elõ.<br>
Az elõminõsítési dokumentáció tartalmazott ún. prekvalifikációs kérdõíveket, amelyeket a jelentkezõknek az elõírt tartalommal kellett kitölteniük, illetve mellékletekkel ellátniuk a jelentkezési pályázat készítése során. Ezen irat 7. pontjában ajánlatkérõ elõírta a referenciákkal kapcsolatos építtetõi nyilatkozatok csatolását, amelynek tartalmaznia kellett információt az elvégzett munka minõségére, határidõ betartására és a vállalkozó együttmûködési készségére.<br>
A Döntõbizottság álláspontja szerint ajánlatkérõ a Kbt. szerint a referenciákat vizsgálhatja. Az, hogy ezt milyen módon teszi, az õ dolga. Meggyõzõdhet a munkák minõségérõl úgy is, hogy személyesen kérhet információt az ajánlattevõ által megjelölt személyektõl, vagy tekintettel lehet a becsatolt írásos megrendelõi nyilatkozatokra is. A lényeg az, hogy az ajánlattevõ a referenciáit úgy jelölje meg, hogy annak tényleges értékelését az ajánlatkérõ számára lehetõvé tegye.<br>
A Döntõbizottság a részvételi jelentkezések részletes vizsgálata alapján az alábbiakat állapította meg ajánlatkérõ döntése tükrében:<br>
l. Alterra Kft. (kérelmezõ) becsatolta az elõírtaknak megfelelõ formában (eredetiség, hitelesítés stb.) az összes kért nyilatkozatot és igazolást, kivéve a megrendelõktõl származó, referenciát igazoló leveleket. Teljeskörûen igazolta alkalmasságát pénzügyi, gazdasági és mûszaki szempontból. A referenciák kiválóak, a beszerzés tárgyával azonos is számos van.<br>
Kérelmezõ amellett, hogy listaszerûen felsorolta az elmúlt 3 év + a folyamatban lévõ munkáit, ezek közül néhányat – a jelen beszerzés tárgyához legjobban hasonlót – kiemelt és még részletesebben (a megrendelõ, a mûszaki ellenõr címével és telefonszámával, fényképekkel és mûszaki tartalom ismertetéssel) dokumentálta azokat. Ajánlatkérõ az adatok birtokában meggyõzõdhetett volna többféle módon is a referencia tényleges értékérõl. A kérelmezõ jelentkezése tehát tartalmazta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése a) pontjának megfelelõ adatokat azaz "az elõzõ 3 év legjelentõsebb szállításainak, építési beruházásainak, szolgáltatásainak ismertetését", ennek  – és az egyéb igazolásai – alapján õt mûszakilag is alkalmasnak kellett volna nyilvánítani. A konzorcium másik tagja (Egri Útépítõ Rt.) az építtetõi nyilatkozatokat csatolta néhány referenciamunkára vonatkozóan.<br>
<br>
2. KEVIÉP Kft. jelentkezési anyagához nem csatolta kötelezõen és jogszerûen elõírt aláírási címpéldányt, ezért jogszerûen zárták ki a további eljárásból.<br>
<br>
3. CSER-KÖZMÛ Rt.–TRAVEL TOURIST Kft. közös jelentkezési anyaga formailag megfelelõ. Ezzel szemben a felsorolt referenciák egyikérõl sem lehet megállapítani, hogy mûszakilag mennyiben hasonlít a beszerzés tárgyához, különös tekintettel arra, hogy a jelen beszerzésben az engedélyokirat szerint magas követelményszintû, legalább 3 rétegû ásványi szigetelõréteget vagy kombinált szigetelést kell alkalmazni. Ez a beruházási összköltségben is tükrözõdik (334 046 ezer Ft). Az alkalmasnak minõsített CSER-KÖZMÛ Rt. épített ugyan hulladéklerakókat, azonban az alkalmazott technológia ismeretlen az anyagból. A bekerülési összeg ezen referenciamunkáknál a jelen beszerzés értékéhez viszonyítva alacsony (30-40 millió Ft), tehát volumenében ahhoz nem hasonlítható.<br>
A TRAVEL TOURIST Kft. csak mint szállító és fuvarozó jöhet szóba. Erre a tevékenységre cégbejegyzése is jogosítja. Saját maga tevékenységi köre alatt megjelölte még a magas- és mélyépítõipart, de a cégbejegyzési okmánya szerint építési tevékenységet nem gyakorolhat. Hasonló referenciaként az M0-s autópálya építésében való részvételt említ, de a munkák volumenérõl, értékérõl, egyéb jellemzõirõl ismertetést nem ad. Csatol ugyan referenciákat magasépítési munkákra, ezen referenciák azonban – tevékenységi kör bejegyzésének hiánya miatt – ténylegesen nem vehetõk figyelembe.<br>
A Döntõbizottság álláspontja szerint – tekintettel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ára –, mint közös ajánlattevõknek, mindkét jelentkezõnek önállóan is meg kell felelni a pénzügyi, gazdasági és mûszaki alkalmasság kritériumainak. E közös jelentkezésrõl az elõbbiek miatt nem állapítható meg a jelentkezõk alkalmassága a szerzõdés teljesítésére, ezért a Döntõbizottság nem tartja "alkalmas"-nak ajánlattételre.<br>
<br>
4. A KHVT Kht.-t is az építtetõi nyilatkozatok hiánya miatt, formai okokra hivatkozva zárták ki a további eljárásból. Az építtetõi nyilatkozatok hiányát a kérelmezõnél írtakhoz hasonlóan a Döntõbizottság nem tartja kizáró oknak. A részvételi jelentkezés vizsgálata alapján a következõk állapíthatók meg a tartalmára vonatkozóan:<br>
– Alvállalkozója: ISOBAU Rt. és a Manufer Kft.<br>
– Referenciái között hulladéklerakó nincs.<br>
– Utakat, vasutakat, hidakat épített, kikötõt és tájrehabilitációt is megvalósított. Nem hivatkozik szigeteltmedence-építési gyakorlatra.<br>
– ISOBAU Rt.: referenciái megfelelõek, kifejezetten a szigeteléstechnikában jártas; 15% fölött venne részt a beruházásban.<br>
– Manufer Kft.: csak nyilatkozatot csatolt ezen alvállalkozó megfelelõsségérõl a jelentkezõ, feltehetõen részvételi aránya 15% alatti.<br>
A Döntõbizottság álláspontja szerint a KHVT Kht. az alvállalkozóival együttesen alkalmas az ajánlattételre.<br>
<br>
5. A Strabag Rt. azért, mert az aláírási címpéldányt nem eredetiben csatolta be a jelentkezési anyagához, nem minõsíthetõ ajánlattételre alkalmatlannak, mivel egyébként az alkalmasságát a Kbt. elõírásai szerinti módon, megfelelõen igazolta.<br>
<br>
6.–7. A Magyar Aszfalt Kft. és a Betonútépítõ Rt. ajánlattételre alkalmasnak minõsítését osztja az ajánlatkérõvel a Döntõbizottság a jelentkezési anyagok értékelése alapján.<br>
<br>
8. A Betonút Rt. 15% feletti alvállalkozóként megjelöli a CONSOLID Kft.-t, de annak eredeti igazolásai az Rt. jelentkezési anyagában nincsenek lefûzve, viszont a CONSOLID Kft. saját – önállóan is beadott – jelentkezésében fellelhetõk, ezért a Betonút Rt. kizárásával a Döntõbizottság nem ért egyet.<br>
<br>
9. A CONSOLID Kft. az aláírási címpéldányát nem eredetiben csatolta, így az álláspontja a Döntõbizottságnak e jelentkezõnél is megegyezik a Strabag Rt.-nél írtakkal.<br>
<br>
10. A MÁV MTM Rt.-t ajánlatkérõk formai okból zárták ki, de a Döntõbizottság megállapította, hogy jelentkezése tartalmilag nem megfelelõ, mert nincs referenciája ilyen típusú munkákra. Alvállalkozókat megnevez, de nem ismerteti õket, ezért a Döntõbizottság álláspontja szerint nem igazolt az ajánlattételre alkalmassága.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint "az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a 44. §-ban meghatározott módon lehet igazolni."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése aszerint rendelkezik a pénzügyi, gazdasági és mûszaki alkalmasság igazolásáról, hogy "a szerzõdés teljesítéséhez szükséges pénzügyi és gazdasági alkalmasság igazolható pénzintézettõl származó nyilatkozattal, valamint az ajánlattevõ fizetõképességének megállapítására alkalmas – az ajánlatkérõ által elõírt tartalmú – nyilatkozattal.<br>
(2) Az ajánlattevõ a szerzõdés teljesítéséhez szükséges mûszaki alkalmasságának igazolása történhet<br>
a) az elõzõ három év legjelentõsebb szállításainak, építési beruházásainak, szolgáltatásainak ismertetésével;<br>
b) az ajánlattevõ mûszaki-technikai felszereltségének leírásával;<br>
c) azoknak a mûszaki szakembereknek vagy mûszaki egységeknek a megnevezésével, akiket az ajánlattevõ be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) azoknak az alvállalkozóknak, illetõleg a teljesítésben egyébként részt vevõ személyeknek a megnevezésével, akiket az ajánlattevõ a közbeszerzés értékének tizenöt százalékát meghaladó mértékben igénybe kíván venni;<br>
e) a termékrõl, a tervezett beruházásról mintapéldány vagy fénykép bemutatásával, melynek eredetiségét az ajánlatkérõ felhívására igazolni kell;<br>
f) a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal;<br>
g) az ajánlatkérõ vagy más szervezet által végzett vizsgálattal, ha a termék összetett, vagy ha különleges célra szolgál;<br>
h) a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált tanúsító általi tanúsításával."<br>
A Döntõbizottság álláspontja szerint a fent hivatkozott törvényhelyekkel a jogalkotó taxatíve felsorolja a szerzõdés teljesítéséhez az ajánlatkérõ részérõl szükséges pénzügyi, gazdasági és mûszaki alkalmasság igazolásának kizárólagos módjait, de ezek érvényességét nem teszi függõvé attól, hogy azok eredetiben vagy másolatban kerülnek-e becsatolásra. Ha a Döntõbizottság azonosulna ajánlatkérõk azon döntésével, miszerint a Strabag Rt.-t, a CONSOLID Kft.-t és a Betonút Rt.-t kizárólag formai okból – az aláírási címpéldány és igazolások másolatban történõ becsatolása miatt –, jogszerûen zárták ki a további eljárásból, akkor a Döntõbizottságnak a Betonútépítõ Rt.-t és a Magyar Aszfalt Kft.-t is ki kellene záratnia határozatával a további közbeszerzési eljárásból, mert nevezettek az ISO 9002 Tüv tanúsítványt és az akkreditálási okiratot, valamint a DIN EN ISO 9002 tanúsítványt másolatban csatolták jelentkezési anyagukhoz.<br>
Az indokolásból megállapítható, hogy ajánlatkérõk a pénzügyi, gazdasági és mûszaki alkalmasság igazolását olyan módon követelték meg, illetve vizsgálták, amit a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában cogens szabályként meghatározottaktól eltérõen nem tehettek meg.<br>
A jelen közbeszerzési eljárás ajánlattételi szakaszában az ajánlattevõknek dokumentáció alapján kell mûszaki ajánlatukat megtenni. E dokumentáció a lebonyolító által készíttetett hatósági engedélyezési tervvel azonos, azonban nem tartalmaz tételes mennyiségi kimutatást. E tényre tekintettel a dokumentáció nem felel meg az 1/1996. (II. 7.) KTM rendelet elõírásainak, ajánlattételre alkalmatlan, különös tekintettel arra, hogy nem tartalmazza a jogszabály által kötelezõen elõírt tételes mennyiségi kimutatást.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a Kbt. 88. § (1) bekezdésének b), c), d) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 28.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>