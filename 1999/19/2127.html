<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2127)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.23/9/99.<br>
Üi.: dr. Csitkei Mária<br>
Telefon: 375-9693<br>
<br>
Tárgy: A KOVIMA Kft. jogorvoslati kérelme a Baranya Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Miskolczi Klára ügyvéd (7632 Pécs, Rákóczi út 35–37.) által képviselt KOVIMA Kft. (7623 Pécs, Megyeri út 26.) kérelmezõ jogorvoslati kérelmét, melyet a Baranya Megyei Önkormányzat (7621 Pécs, Széchényi tér 7., képviseli: dr. Péter Éva jogtanácsos) "a Baranya Megyei Önkormányzat Értelmi Fogyatékosok Rehabilitációs Intézet Szigetvár turbékpusztai telephelyi rekonstrukciója" tárgyú közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a beszerzés tárgyát képezõ munkára 1998. évben induló, összesen 225 000 000 Ft összegû állami támogatásban részesült. A támogatási jogosultság határideje – azaz a kivitelezés megkezdésének legkésõbbi idõpontja – 1999. március 7. Az építési munkák elvégzésére nyílt közbeszerzési eljárást kezdett az 1998. augusztus 19-én közzétett ajánlati felhívásával. A felhívásra 5 ajánlattevõ tett ajánlatot. A nyílt eljárásban 1998. október 8-án hozta meg az eljárást lezáró döntését, miszerint az a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés d) pontja alapján eredménytelen. Ezt követõen 1998. október 28-án tárgyalásos eljárást kezdett, részvételi felhívását a K. É. 43-as számában tette közzé.<br>
A tárgyalásos eljárásban résztvevõk keretszámát 7-ben jelölte meg, ebbõl 5-öt a részvételi felhívásában meghívott.<br>
A felhívás alapján hat db lakóotthon, egy ügyeleti épület, egy kiszolgáló épület, kapcsolódó közmûvek, park- és útépítési munkákra lehetett a dokumentáció szerint ajánlatot tenni.<br>
A résztvevõk pénzügyi, gazdasági és mûszaki alkalmasságát igazolni kellett a cégkivonat, az ajánlattevõ fizetõ- és hitelképességérõl szóló nyilatkozat, az 1997. évi mérleg, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában elõírt igazolások és nyilatkozatok csatolásával, a jelentkezõ elõzõ 3 év legjelentõsebb referenciának számító munkáinak ismertetésével, valamint a teljesítésbe 15%-ot meghaladóan bevonni kívánt alvállalkozók értékelésével.<br>
A részvételi jelentkezés határidejéig, november 25-ig 10 jelentkezés érkezett, ezek közül 3-at a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>elõírásainak nem teljesítése miatt az ajánlatkérõ nem fogadott el, 7 jelentkezõt, a kérelmezõt, a Timpanon Kft.-t, a VAKISZ Rt.-t, a ZÁÉV Rt.-t, a Bayer Center Kft.-t, az O és R Kft.-t és a KÉSZ Kft.-t ajánlattételre hívta fel. Döntésérõl a jelentkezõket írásban értesítette.<br>
Az ajánlatok elkészítéséhez dokumentáció állt rendelkezésre, mely az ajánlati feltételekbõl és a kiviteli tervekbõl állt. Az ajánlati feltételek lényeges elõírásai:<br>
– Az elsõ tárgyalás 1998. december 10-én lesz, majd az ajánlattevõkkel külön-külön tárgyalnak, ezt követõen kell mindenkinek ajánlatot tenni, közülük a legjobb 3 ajánlattevõvel ajánlatkérõ tovább tárgyal és a második fordulóban történõ tárgyalás után alakul ki a végleges ajánlat, mely a döntés alapja lesz.<br>
– Az ajánlatnak része kell hogy legyen a beárazott költségvetés, szerzõdéstervezet, kitöltött ajánlati ûrlapok és nyilatkozatok.<br>
– Ajánlatkérõ által kikötött szerzõdéses feltételek az I. osztályú kivitelezés, kötbér és jótállás vállalása, pénzügyi, mûszaki ütemterv készítése, fix, a befejezés idõpontjára prognosztizált ár megadása. Az ajánlatok elbírálási szempontjai:<br>
<br>
1. Ajánlattevõ által kért vállalkozói díj.<br>
<br>
2. Ajánlattevõ által felajánlott garanciális és szavatossági feltételek.<br>
<br>
3. Az elõzõ 3 év referenciái.<br>
<br>
4. A teljesítésbe 15%-ot meghaladóan igénybe venni kívánt alvállalkozók értékelése.<br>
<br>
5. A teljesítésbe bevonni kívánt mûszaki szakemberek vagy mûszaki egységek értékelése, különös tekintettel a minõség-ellenõrzésért felelõsekre.<br>
<br>
6. Az ajánlattevõ pénzügyi helyzete (alaptõkéje, vagyona, állóeszközeinek mérleg szerinti értéke), tartozásai, melyet ajánlattevõ pénzintézettõl származó nyilatkozattal vagy a fizetõképesség megállapítására alkalmas más módon igazol.<br>
<br>
7. Az ajánlattevõ által támasztott fizetésütemezési igények.<br>
<br>
8. A vállalkozási szerzõdés szerinti vállalkozói díj legalább 5%-ának megfelelõ összegû garanciális visszatartás vállalása a teljesítést követõ egyéves idõszakra.<br>
Ajánlatkérõ a teljesítési határidõt illetõen kikötötte, hogy a 4 db épület, az 1. jelû épület és a közmûvek részteljesítési határideje 1999. november 30., teljesítési véghatáridõ pedig 2000. május 30.<br>
Az 1998. december 19. és 23. közötti idõszakban ajánlatkérõ külön-külön minden ajánlattevõvel tárgyalt, a benyújtott ajánlatokat 1999. január 4-én az elbírálási szempontok alapján összehasonlította és megállapította, hogy számára 3 legelõnyösebb ajánlatot a kérelmezõ, a Timpanon Kft. és a Bayer Center Kft. tette. Ezen döntésrõl ajánlatkérõ az ajánlattevõket írásban értesítette, egyben a 3 kiválasztott ajánlattevõt további tárgyalásra hívta meg. A végleges ajánlatban a kérelmezõ 205 046 846 Ft, a Timpanon Kft. 215 816 353 Ft, a Bayer Center Kft. 223 916 600 Ft nettó összegû árat jelölt meg.<br>
A döntés-elõkészítõ bizottság a kérelmezõ ajánlatát javasolta elfogadásra, de a január 14-i ülésen kétségek merültek fel kérelmezõ mûszaki, gazdasági alkalmasságát illetõen, ezért ajánlatkérõ a január 18-i levelében erre vonatkozó kérdéseket tett fel, melyekre kérelmezõ a január 21-én kelt levelében válaszolt. Ajánlatkérõ gazdasági bizottsága január 25-én a kérelmezõ válaszának ismeretében meghozta döntését, miszerint az eljárás nyertese a Timpanon Kft., a szerzõdéskötés határidejét február 26-ban határozta meg. Február 3-án nyilvános eredményhirdetés volt.<br>
Kérelmezõ a törvényes határidõn belül, 1999. február 9-én jogorvoslati kérelmet terjesztett elõ a Döntõbizottsághoz. Sérelmezte, hogy az ajánlatkérõ nem az õ, összességében legelõnyösebb ajánlatát hirdette ki nyertesnek. Ajánlatát azért tartja kedvezõbbnek a nyertesénél, mert ajánlati ára 13 millió Ft-tal alacsonyabb összegû, az általa vállalt jótállás 24 hónap, a kötbér 600 000 Ft/nap, a nyertes csak 12 hónapos jótállást és 500 000 Ft/nap kötbért vállalt, továbbá korábbi, 2000. április 15-i teljesítési határidõt ajánlott a nyertes 2000. május 30-i teljesítési határidejével szemben.<br>
Álláspontja szerint ajánlatkérõnek a tárgyalásos eljárás során már nem volt joga az ajánlatának mûszaki alkalmatlanság címén történõ érvénytelenítésére, ezt csak az elõminõsítési eljárásban tehette volna meg.<br>
Kifogásolta, hogy tudomása szerint a nyertes ajánlattevõ nem fogadta el maradéktalanul az ajánlatkérõ szerzõdéses feltételeit, mert a fizetési határidõt a kikötött 20 nappal szemben 15 napban adta meg, valamint az I. osztályú minõség kikötése ellenére nem zárta ki magára nézve a teljesítés osztályozását.<br>
Kérte a jogsértés megállapítását, ajánlatkérõ döntésének megsemmisítését és ideiglenes intézkedésként a szerzõdéskötés megtiltását.<br>
Ajánlatkérõ a február 14-i észrevételében kérte a jogorvoslati kérelem elutasítását és kérelmezõ jogsértésének megállapítását téves, illetve hamis adatközlés miatt.<br>
Közölte, hogy a kérelmezõ jobb ajánlati ára ellenére azért döntött a Timpanon Kft. nyertessége mellett, mert a beruházás megvalósításának biztonságát tartotta fontosabbnak. A jogorvoslati eljárásban 1999. február 26-án tartott tárgyaláson ezt azzal indokolta, hogy a megvalósítás félbeszakadása esetén a vonatkozó jogszabályi rendelkezések szerint a beruházás forrását képezõ címzett támogatást vissza kell fizetnie, ezért volt számára rendkívül fontos a nyertes ajánlattevõ mûszaki, pénzügyi gazdasági alkalmassága.<br>
A kérelmezõ hamis adatszolgáltatását arra alapozta, hogy nem felel meg a valóságnak a nyertes ajánlattevõ ajánlata szerinti fizetési határidõvel és az I. o. minõségvállalással kapcsolatos kérelmezõi állítás.<br>
A Timpanon Kft. a február 16-i észrevételében cáfolta azokat az állításokat, melyeket a kérelmezõ a nyertes ajánlatra vonatkozóan tett.<br>
A Döntõbizottság a rendelkezésre bocsátott  iratok és a felek írásbeli és a tárgyaláson tett nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerint a közbeszerzési eljárásban ajánlattevõ köteles igazolni a pénzügyi, gazdasági és mûszaki alkalmasságát. Az igazolás módját ajánlatkérõ a Kbt. 44. § (1), (2) bekezdése alapján írta elõ. A Kbt. 56. § (1) bekezdése értelmében az ajánlattevõ alkalmasságát ajánlatkérõnek az ajánlatok elbírálása során is vizsgálnia kell. Részvételi felhívással induló eljárásban ezen, az alkalmasságra vonatkozó igazolások vizsgálatának helye és ideje az eljárás elsõ – jelentkezési – szakasza, de ez nem jelenti azt, hogy az eljárás további szakaszában ajánlatkérõ nem lenne jogosult további vizsgálatra. Különösen igaz ez akkor, ha a részvételi jelentkezésben közölt adatok nem ébresztettek kétséget az ajánlatkérõben, ugyanakkor az ajánlattételi szakaszban – jelen esetben a tárgyalások során – ajánlattevõ pénzügyi, gazdasági és mûszaki alkalmassága kétségessé válik.<br>
Az elõminõsítési eljárásban a kérelmezõ részvételi jelentkezése mind a rendelkezésére álló munkaerõt, mind a technikai felszereltséget illetõen tartalmazott nyilatkozatot. A nyilatkozatok tartalmából arra lehetett következtetni, hogy a kérelmezõ saját mûszaki kapacitását ismerteti. Csak az ajánlat benyújtása után, a tárgyalások során derült ki, hogy a nyilatkozatok szerinti személyi és gépi kapacitás nem a kérelmezõ sajátja, hanem a többségi tulajdonosé.<br>
Lényegében tehát a többségi tulajdonos cég teljesítené a szerzõdést a saját dolgozóival és technikai felszereltségével. A kérelmezõ nyilatkozott arra is, hogy a teljesítésben rajta kívül 15%-ot meghaladóan közremûködõ nem lesz. A kérelmezõ cégreferenciával egyáltalán nem rendelkezett, tehát e vonatkozásban sem igazolta megfelelõen alkalmasságát. Az egyéni referenciák a vezetõ munkatársak szakértelmének megítélésében figyelembe vehetõk, de nem helyettesítik a cégreferenciát (azoknak a cégeknek, ahol ezek a szakemberek referenciát szereztek, a kérelmezõ nem jogutódja), cégreferenciaként nem értékelhetõk.<br>
Kérelmezõ pénzügyi, gazdasági alkalmassága sem volt egyértelmûen bizonyított. A pénzintézeti nyilatkozat ugyan kedvezõ, de a becsatolt mérlegébõl megállapíthatóan 1996. és 1997. években veszteségesen gazdálkodott. Ajánlata tartalmazta az OTP nyilatkozatát, amely kérelmezõ esetleges hitelkérelmének befogadásáról szól, késõbb viszont közölte, hogy bankhitelt nem vesz igénybe. A munkavégzés pénzügyi fedezetének biztosítására új megoldásként egy anyagszállításra vonatkozó megállapodást csatolt, miszerint az anyagok szállítója kérelmezõ részére kedvezményként 50 millió Ft erejéig 90 napos fizetési haladékot ad.<br>
Ezen tények a kérelmezõ nyilatkozatának valóságtartalmát kérdésessé teszik, tehát ajánlatkérõ helyesen járt el, amikor új információk birtokában a kérelmezõ mûszaki, pénzügyi, gazdasági alkalmasságát újra megvizsgálta és kérelmezõ alkalmatlansága mellett döntött.<br>
A jogorvoslati eljárásban tartott tárgyaláson az ajánlatkérõ vizsgálatának megállapításai megerõsítést nyertek. Kérelmezõ nem vitatta, hogy a személyi és gépi kapacitás a többségi tulajdonos Szigma Rt.-é, azokat csak a beszerzés tárgya szerinti munkavégzés idejére fogja a Szigma Rt. a kérelmezõ rendelkezésére bocsátani. Pénzügyi, gazdasági alkalmasságát illetõen – az anyagszállításra kötött megállapodáson kívül – arra hivatkozott, hogy a 15%-on alul igénybe venni kívánt alvállalkozókkal olyan megállapodást kötött, miszerint részükre csak akkor kell fizetnie, amikor az ajánlatkérõtõl a vállalkozói díjat megkapja, valamint hogy idõközben befejezésre került egy 1 millió Ft-os kivitelezési munkája.<br>
Kérelmezõnek mindezen, lényegében anyag- és alvállalkozói díj hitelezésére alapított bizonyítási törekvése éppen a pénzügyi, gazdasági alkalmasságára való alkalmatlanságát bizonyítják. Ajánlatkérõ egy 225 millió Ft-os címzett állami támogatás sorsát nem bízhatja egy olyan ajánlattevõre, aki más cég – a többségi tulajdonos és alvállalkozók – alkalmazottaival, más cég tulajdonában lévõ gépekkel és anyagokból tervezi a szerzõdés teljesítését.<br>
Ajánlatkérõ döntése tehát helytálló volt, így a jogorvoslati kérelem megalapozatlan.<br>
Miután fentiek szerint a kérelmezõ alkalmatlan volt a teljesítésre, a Döntõbizottság nem vizsgálta az ajánlatok összehasonlítása útján azt, hogy az elbírálási szempontok szerint a nyertes ajánlattevõ vagy a kérelmezõ ajánlata volt-e kedvezõbb, ugyanis az ajánlatok értékelésében csak a szerzõdés teljesítésére pénzügyi, gazdasági és mûszaki szempontból alkalmas ajánlattevõk ajánlatai vehetnek részt.<br>
A Döntõbizottság nem fogadta el a kérelmezõnek a nyertes ajánlattevõ ajánlatának az I. osztályú minõségvállalással és a fizetési határidõvel kapcsolatos kifogását. Megállapította, hogy a nyertes ajánlatának részét képezõ vállalkozási szerzõdéstervezet 13. pontjában a nyertes vállalta az I. osztályú teljesítést, a 7. pontban csak lehetõséget biztosított ajánlatkérõ részére az esetleges csökkent értékû építményrész esetén annak lebontása és újraépítése általi I. osztályúvá tétele, vagy az osztályossá minõsítés választására.<br>
A kérelmezõnek a nyertes ajánlattevõ 15 napos fizetési határidõ kikötésére vonatkozó kifogása nem helytálló, mert az ajánlati dokumentáció részét képezõ szerzõdéstervezet XXIV. c) pontjában a vállalkozói számlák kiegyenlítésének határideje 15 napban van meghatározva.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 3.<br>
<br>
Dr. Engler Magdolna s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>