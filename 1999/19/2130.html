<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2130)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.317/12/1998.<br>
Üi.: dr. Csitkei Mária<br>
Tárgy: Az ORAKO Kereskedelmi és Szolgáltató Kft. jogorvoslati kérelme a Kincstári Vagyoni Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ORAKO Kereskedelmi és Szolgáltató Kft. (1222 Budapest, Gádor u. 130., továbbiakban: kérelmezõ) jogorvoslati kérelmének, melyet a Kincstári Vagyoni Igazgatóság (1054 Budapest, Zoltán u. 16., továbbiakban: ajánlatkérõ) "villamos berendezések szabványossági felülvizsgálata utáni hibajavítási munkák 7 db ingatlanon" tárgyú közbeszerzési eljárása ellen indított, részben helyt ad. Megállapítja, hogy az ajánlatkérõ megsértette a közbeszerzésekrõl szóló 1995 . évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés b) pontjára figyelemmel az 53. § (2) bekezdését, mivel nem nyilvánította érvénytelennek az MLB Villamos Biztonságtechnikai és Szolgáltató Gmk. (továbbiakban: MLB Gmk.) ajánlatát, valamint a Kbt. 52. § (1) bekezdését, mert a Kbt.-ben érvénytelenségi okként nem nevesített érvénytelenségi okokra hivatkozva nyilvánította érvénytelenné a kérelmezõ és a Matávcom Kelet-magyarországi Igazgatóság (továbbiakban: Matávcom) ajánlatát.<br>
A Döntõbizottság ezen jogsértésre tekintettel az ajánlatkérõnek a megjelölt ajánlatok érvényességére, illetve érvénytelenségére vonatkozó döntését megsemmisíti.<br>
Felhívja az ajánlatkérõt a kérelmezõ és a Matávcom ajánlatának elbírálására. Megállapítja továbbá, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését, mert az ajánlatok bontásakor nem ismertette az ajánlattevõk székhelyét. Kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A jogorvoslati kérelmet a továbbiakra nézve elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó ajánlati felhívást tett közzé a K. É. 1998. október 28-án megjelent, 43. számában a rendelkezõ részben megjelölt szolgáltatás teljesítésére. Az ajánlati felhívás 13. pontjában elbírálási szempontként az összességében legelõnyösebb ajánlat kiválasztását határozta meg, az elbírálási szempontok fontossági sorrendben a következõk voltak: ár, teljesítési határidõ, referencia. Ajánlatkérõ ajánlati dokumentációt is készített, amely meghatározóan a 7 ingatlan mûszaki dokumentációjából állt. A mûszaki dokumentációk tartalmazták az ingatlanokon lévõ épületekben elvégzendõ villamos szerelési, felújítási munkák árazatlan költségvetését, valamint a kivitelezés alapjául szolgáló villamos biztonságtechnikai (érintésvédelmi szabványossági, villámvédelmi) felülvizsgálati jegyzõkönyvet. A jegyzõkönyvekben szerepeltek a javítási, felújítási munkák javasolt megoldásai. A pályázati dokumentációban lévõ mûszaki munkarészeket – felváltva – Mesteri Jenõ felülvizsgáló, Veres György felülvizsgáló és Incze Sándor okl. villamosmérnök írták alá.<br>
Az ajánlati felhívás 4. pontjában ajánlatkérõ kikötötte, hogy a teljesítési határidõ 1999. január 31. Ajánlatkérõ a felhívás 15. pontjában közölte, hogy az ajánlatokat az ajánlati határidõ lejártát követõ 30 napon belül bírálja el.<br>
Az ajánlattételi határidõre, 1998. december 8-ra 10 ajánlat érkezett: a kérelmezõ, az MLB Gmk., a Gonkez Szolgáltató Kft., az Észak-budai Tervezõ, Szerelõ és Szolgáltató Kft., a SÉV Salgótarjáni Épületvillamosság Szerelõ Rt. (továbbiakban: SÉV Rt.), az I.B.C.E. Kft., a Renk Épvill Kft., a Lavina Építõ és Szerelõ Rt., a Kemler Alpin-Bau Kft. és a Matávcom ajánlata. Az ajánlatok bontásáról jegyzõkönyv készült, melyben rögzítésre került az ajánlattevõk neve, az ajánlat tárgya az ingatlan címének megjelölésével, az ellenszolgáltatás összege és a teljesítési határidõre vonatkozó ajánlattevõi nyilatkozat. A jegyzõkönyv végén rögzítést nyert, hogy "aki a villamos biztonságtechnikai felülvizsgálatot végezte, nem került kizárásra."<br>
Ajánlatkérõ az 1998. december 18-án kelt levelével valamennyi ajánlattevõt értesítette, hogy az egyes ingatlanokra vonatkozóan I. és II. helyezettként – felváltva – az Észak-budai Tervezõ, Szerelõ és Szolgáltató Kft.-t és az MLB. Gmk.-t minõsítette. Közölte továbbá, hogy a nyilvános eredményhirdetés 1998. december 28-án 10.00 órakor lesz. A december 28-i nyilvános eredményhirdetésen viszont ajánlatkérõ közölte a megjelent két ajánlattevõvel (Észak-budai Tervezõ, Szerelõ és Szolgáltató Kft., MLB Gmk.), hogy a jogorvoslati kérelem benyújtására tekintettel az eredményhirdetést elhalasztja és az eredményhirdetésre a Döntõbizottság döntését követõen kerül sor.<br>
A kérelmezõ a törvényes határidõn belül, 1998. december 22-én jogorvoslati kérelmet terjesztett elõ a Döntõbizottsághoz. Sérelmezte, hogy az ajánlatok december 8-án történt felbontásakor ajánlatkérõ nem nyilvánította érvénytelennek az ajánlati dokumentációt készítõ MLB Gmk. ajánlatát. Sérelmezte továbbá, hogy ajánlatkérõ a bontási jegyzõkönyvben nem rögzítette az ajánlattevõk székhelyét. Kifogásolta, hogy ajánlatkérõ nem biztosított konzultációs lehetõséget, valamint az ajánlatok benyújtására vonatkozó november 26-i telefaxon küldött tájékoztatást kérõ levelére ajánlatkérõ csak december 7-én küldött választ.<br>
Kérte a jogsértések megállapítását, ajánlatkérõ felhívását a Kbt. szabályainak megfelelõ eljárásra, továbbá bírság kiszabását és az eljárási díjban és költségekben ajánlatkérõ marasztalását.<br>
Ajánlatkérõ a december 30-án kelt, a Döntõbizottsághoz 1999. január 5-én érkeztetett észrevételében nem vitatta, hogy az MLB Gmk. végezte a szabványossági felülvizsgálatot, védekezésül arra hivatkozott, hogy a felülvizsgálat a tárgyi közbeszerzéstõl teljesen függetlenül készült és az azt végzõ szervezet ezáltal nem került elõnyös helyzetbe. Az 1999. január 6-án kelt kiegészítõ észrevételében közölte, hogy az ajánlati dokumentáció elkészítése idõszakában a három nevezett személy (Mesteri Jenõ és Veres György felülvizsgáló, Incze Sándor okl. vill. mérnök) az MLB Gmk. alkalmazottja volt. Közölte továbbá ajánlatkérõ, hogy a benyújtott ajánlatok közül csak 4 ajánlatot bírált el, mert 6 ajánlatot érvénytelennek nyilvánított. A Gonkez Kft. és Renk Épvill Kft. ajánlatát az igazolások hiánya miatt, a SÉV Rt. és az I.B.C.E. Kft. és a Renk Épvill Kft. ajánlatát pedig az ajánlati felhívásban rögzített teljesítési határidõ nem vállalására tekintettel nyilvánította érvénytelennek. A Matávcom és a kérelmezõ ajánlatának érvénytelenítési okaként arra hivatkozott, hogy áraikat túl magasnak találta, ebbõl arra következtetett, hogy alvállalkozókkal szándékozzák a munkát elvégeztetni.<br>
Kérelmezõ január 13-án az ajánlatkérõ észrevételére ellenészrevételt tett, melyben közölte, hogy a teljesítéshez azért nem kíván alvállalkozókat igénybe venni, mert villanyszerelési munkákra saját személyi állománnyal rendelkezik. Az Észak-budai Tervezõ, Szerelõ és Szolgáltató Kft. az 1999. január 7-én kelt észrevételében vitatta a kérelmezõ jogorvoslati kérelmének megalapozottságát. Álláspontja szerint az esélyegyenlõség nem sérült, mert valamennyi ajánlattevõ ugyanazon dokumentáció alapján készíthette el ajánlatát.<br>
A SÉV Rt. a január 7-i észrevételében egyetértett a kérelemben foglaltakkal. A Matávcom január 11-i beadványa érdemi észrevételt nem tartalmazott.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és nyilatkozatai alapján megállapította, hogy a kérelmezõnek az MLB Gmk. ajánlatával kapcsolatos jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az ajánlati felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk. E rendelkezés célja, hogy az ajánlattevõk esélyei egyenlõk legyenek az ajánlattétel során, azok, akik elõzetes, részletesebb és bõvebb információkkal rendelkeznek a beszerzés tárgyáról, ne juthassanak jogosulatlan elõnyhöz a verseny során. E tényre tekintettel a Döntõbizottság nem fogadta el ajánlatkérõnek a MLB Gmk. elõnyösebb helyzetének vitatására irányuló védekezését.<br>
Ha a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének hatálya alá tartozik az eljárás valamely ajánlattevõje, az ajánlatkérõ köteles a Kbt. 52. § (2) bekezdésének b) pontja szerint eljárni és megállapítani, hogy az ajánlattevõ ajánlata érvénytelen. A Kbt. 53. § (2) bekezdése alapján az eljárás további szakaszában nem vehet részt az az ajánlattevõ, aki érvénytelen ajánlatot tett.<br>
A 7 ingatlanra vonatkozó ajánlati dokumentáció az MLB Gmk. által készített villamos biztonságtechnikai felülvizsgálati munkarészekbõl (mérési jegyzõkönyv, érintésvédelmi minõsítés leírása, villamos elosztószekrények egyvonalas kapcsolási tervei és árazatlan költségvetés) állt. Ezen munkarészek aláírói – az ajánlatkérõnek a Döntõbizottság felhívására írt 1999. január 6-i válaszlevelében foglaltak szerint – az MLB Gmk. alkalmazottai voltak.<br>
A Döntõbizottság megvizsgálta az ajánlatokat és megállapította, hogy ajánlatkérõ megalapozottan nyilvánította érvénytelennek 4 ajánlattevõ – Gonkez Kft., a SÉV Rt., az I.B.C.E. Kft. és a Renk Épvill Kft. – ajánlatát. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Ajánlatkérõ az ajánlati felhívásban a beszerzés tárgyát képezõ munkák elvégzésére 1999. január 31-i határidõt kötött ki. A Döntõbizottság megállapította, hogy az ajánlati felhívásban foglalt kikötés ellenére a SÉV Rt. ajánlatában 1999. március 31-i határidõt vállalt, a Gonkez Kft., az I.B.C.E. Kft. és a Renk Épvill Kft. ajánlata pedig a teljesítési határidõ vállalására vonatkozó nyilatkozatot nem tartalmazott. A szerzõdés teljesítésére vonatkozó egyik meghatározó feltétel az ajánlatkérõ által kikötött teljesítési határidõ vállalása, ennél késõbbi határidõre vállalás, vagy a teljesítési határidõ vállalására vonatkozó nyilatkozat hiánya az ajánlatot érvénytelenné teszi.<br>
A Matávcom és a kérelmezõ ajánlatát viszont ajánlatkérõ jogsértõen minõsítette érvénytelennek.<br>
A kérelmezõ és a Matávcom ajánlatához nem csatolt alvállalkozóra vonatkozó igazolásokat, a kérelmezõ kifejezetten nyilatkozott is, hogy a szerzõdés teljesítéséhez nem kíván alvállalkozót igénybe venni. E tényállás mellett ajánlatkérõnek nem áll jogában feltételezni e két ajánlattevõ részérõl alvállalkozó igénybevételét.<br>
Az ajánlati ár mértéke nem érvénytelenségi ok, hanem az elbírálási szempontoknál jön számításba, ily módon ajánlatkérõnek ezen az alapon sem lehetett volna a két ajánlatot érvénytelennek minõsíteni. Ajánlatkérõ a kérelmezõ és a Matávcom ajánlatának érvénytelenné nyilvánításával megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Döntõbizottság a fenti jogsértésekre tekintettel ajánlatkérõnek a közbeszerzési eljárásban hozott döntését megsemmisítette. A jogorvoslati eljárásban ezen, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontjában meghatározott jogkövetkezmény alkalmazásának helye van, mert az 1998. december 28-i nyilvános eredményhirdetés jegyzõkönyve szerint ajánlatkérõ a nyertes ajánlattevõkkel a szerzõdést még nem kötötte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõnek az ajánlatok elbírálására vonatkozó döntését nyilvánosan kell kihirdetnie. A Döntõbizottság álláspontja szerint ajánlatkérõ azáltal, hogy az ajánlatok elbírálására vonatkozó döntését ezen elõírás ellenére nem hirdette ki nyilvánosan, azon akaratát nyilvánította ki, hogy az ajánlatokat a Döntõbizottság határozatának figyelembevételével újból értékelni fogja és döntését ennek megfelelõen hozza meg.<br>
A Döntõbizottság felhívja ajánlatkérõ figyelmét, hogy a 7 ingatlan között szereplõ VI., Andrássy út 58., VIII., Bródy S. u. 4. és XI., Kelenhegyi út 12–14. szám alatt lévõ mûemlék épületeken a villámvédelmi berendezés létesítéséhez a mûemlékvédelemrõl szóló 1997. évi LIV. törvény 40. § (2) bekezdése alapján a mûemlékvédelmi hatóság engedélye szükséges. Ajánlatkérõnek ezen engedélyeket az ajánlati felhívás közzétételét megelõzõen be kellett volna szereznie, mert a felhívásban és az ajánlati dokumentációban foglaltak maradéktalan teljesítésének a villámvédelmi berendezések vonatkozásában feltétele a mûemléki hatóság engedélye.<br>
A Döntõbizottság ezen engedélyek hiánya miatt azonban ajánlatkérõ jogsértését nem állapította meg, mert a jogsértõ esemény bekövetkezésétõl – az ajánlati dokumentáció kibocsátásától – számítottan a 60 napos jogvesztõ határidõ letelt.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint az ajánlatok felbontásakor ismertetni kell az ajánlattevõk nevét, székhelyét, az általuk kért ellenszolgáltatást és vállalt teljesítési határidõt. Ezért a Döntõbizottság a kérelmezõnek a bontási jegyzõkönyv tartalma hiányosságával kapcsolatos kérelmének helyt adott, mert ajánlatkérõ a bontási jegyzõkönyvbõl megállapíthatóan az ajánlatok bontásakor nem ismertette az ajánlattevõk székhelyét.<br>
A Döntõbizottság nem adott helyt a kérelmezõnek a konzultáció lehetõségének biztosításával és az ajánlatok benyújtásának módjával kapcsolatos tájékoztatást kérõ levelére adott válaszlevéllel kapcsolatosan elõterjesztett kérelmének. A Kbt. nem írja elõ az ajánlatkérõ kötelezettségeként konzultáció tartását és kérelmezõ egyébként sem igazolta, hogy ez iránti igényt közölt volna az ajánlatkérõ felé.<br>
Kérelmezõ azt sem igazolta, hogy az ajánlatkérõ által becsatolt – tájékoztatásul valamennyi ajánlattevõnek megküldött – december 1-jén kelt válaszlevele kérelmezõ részére csak december 7-én lett kézbesítve.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) c) pontjában foglaltak szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 19.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>