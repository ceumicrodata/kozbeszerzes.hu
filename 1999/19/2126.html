<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2126)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.39/12/1999<br>
<br>
Tárgy: A Magyar Aszfalt Kft. jogorvoslati kérelme Dunaharaszti Község Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kecskés Gabriella ügyvéd (1135 Budapest, Szegedi út 35–37.) által képviselt Magyar Aszfalt Kft. (1135 Budapest, Szegedi út 35–37., továbbiakban: kérelmezõ) jogorvoslati kérelmének – melyet a Dunaharaszti Község Önkormányzata (2330 Dunaharaszti, Fõ út 152., továbbiakban: ajánlatkérõ) "Dunaharaszti szennyvízcsatorna-hálózata kiépítése IV. ütemének megvalósítása" tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#42">Kbt.) 42. §</a> (1) bekezdését, ezért ajánlatkérõnek az elõminõsítési eljárásban a kérelmezõre és a Stabil konzorciumra vonatkozóan hozott döntését megsemmisíti.<br>
Kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül fizessen meg 30 000 Ft igazgatási szolgáltatási díjat. A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ elõminõsítési eljárásra részvételi felhívást tett közzé a K. É. 1999. január 27-én megjelent, 4. számában Dunaharaszti szennyvízcsatorna-hálózata kiépítése IV. ütemének megvalósításához alkalmas kivitelezõk kiválasztására.<br>
A közbeszerzési eljárás lefolytatására megbízási szerzõdést kötött az Apex-MM Tanácsadó, Szolgáltató és Kereskedõ Kft.-vel.<br>
A részvételi felhívás 9. pontja szerint a pénzügyi, gazdasági és mûszaki alkalmassága igazolására ajánlattevõnek csatolni kellett – többek között – a következõket:<br>
"– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerinti hatósági igazolások és nyilatkozatok."<br>
"– amennyiben szükséges, a jelentkezés aláírására jogosult eredeti, cégszerûen aláírt meghatalmazás, valamint az aláírók(k) aláírásmintája közokirat formájában,<br>
– a jelentkezést, illetve az elõzõ bekezdés szerinti meghatalmazást cégszerûen aláíró(k) eredeti vagy közjegyzõ által hitelesített aláírási címpéldányai".<br>
A felhívás 12.2. pontjában ajánlatkérõ közölte, hogy a jelentkezõk részére a jelentkezés tartalmi és formai követelményeit tartalmazó "Segédlet"-et készít, mely részvételi felhívás közzétételétõl számított 15. nap 13.00 óráig vásárolható meg, a segédlet megvásárlása feltétele a részvételi jelentkezésnek.<br>
A 6. a) pont szerint a részvételi jelentkezéseket a felhívás közzététele napját követõ elsõ naptól számított 26. nap 10.00 óráig, azaz 1999. február 22-én 10.00 óráig lehetett benyújtani.<br>
A jelentkezési határidõig, 1999. február 22. 10.00 óráig 12 cég nyújtott be jelentkezést: a kérelmezõ, a Vízépszolg Kft., a RAJO Kft., a Betonútépítõ Nemzetközi Rt., a Kév-Metró Kft., a SCHKIBT Kft., a Betonút Rt. (Stabil Konzorcium nevében), a Pest Megyei Víz- és Csatornamû Építõ Kft., a Sade Magyarország Kft., a Penta Kft., a Hoffmann Építõipari Rt. és a MOTA Hungária Rt.<br>
Ajánlatkérõ megbízottja 1999. február 22-én jegyzõkönyvet készített a jelentkezés iratanyagainak értékelésérõl. A jkv.-ban rögzítést nyert, hogy ajánlatkérõ 6 jelentkezõt minõsített alkalmasnak – a Betonútépítõ Nemzetközi Rt., a Kév-Metró Kft., a Betonút Rt. által képviselt Stabil Konzorcium, a Pest Megyei Víz- és Csatornamû Építõ Kft., a Penta Kft. és a Hoffmann Építõipari Rt. jelentkezését, míg a többi jelentkezõt alkalmatlannak tekintette. A döntésérõl az 1999. február 28-án kelt levelével a jegyzõkönyvben szereplõ indokolásnak vonatkozó kivonatos másolata csatolásával az alkalmatlannak tekintett jelentkezõket, a március 1-jén kelt levelével az alkalmasnak minõsített jelentkezõket értesítette.<br>
A kérelmezõ részére küldött értesítés szövege a következõ:<br>
"A Magyar Aszfalt Kft. jelentkezését aláíró – egyébként cégjegyzésre nem jogosult – meghatalmazott részérõl hiányzik az aláírásminta közokirat formájában. Alvállalkozójára nézve nem nyilatkozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésben foglaltak szerint.<br>
A részvételi felhívás és a »Segédlet« egyértelmûen tartalmazta az alábbi feltételt: »amennyiben szükséges, a jelentkezés aláírására jogosító eredeti, cégszerûen aláírt meghatalmazás, valamint az aláíró(k) aláírásmintája közokirat formájában«."<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése elõírja: "Az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá".<br>
Kérelmezõ 1999. március 5-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ megbízottja nem fogadta el az õ jelentkezését, álláspontja szerint ez a döntés nem volt jogszerû.<br>
Elõadta, hogy az "aláírásminta közokirat formájában" és az "aláírási címpéldány" azonos fogalmak, a felhívásban szereplõ "aláírási címpéldány"-t a jelentkezést aláírónak adott meghatalmazást aláíró ügyvezetõkre vonatkoztatta és ezen aláíró két ügyvezetõ aláírási címpéldányát becsatolta. Vitatta a felhívás jogszerûségét, hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a szerint nem tehetõ a pénzügyi, gazdasági és mûszaki alkalmasság kritériumává a részvételi jelentkezést szabályos meghatalmazás alapján aláíró meghatalmazott közjegyzõi aláírásmintája – ez ellenkezik a Ptk. 2. § (2) bekezdése szerinti rendeltetésszerû joggyakorlás alapelvével.<br>
Kérte ideiglenes intézkedéssel az eljárás felfüggesztését, ajánlatkérõ döntésének megsemmisítését és ajánlatkérõnek az eljárás költségeiben való marasztalását. Ajánlatkérõ a március 11-én kelt észrevételében kérte a jogorvoslati kérelem elutasítását, álláspontja szerint a kérelem az ajánlati felhívás kikötéseit vitató részében elkésett, másrészben pedig megalapozatlan.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és a tárgyaláson elhangzott nyilatkozatok alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján a közbeszerzési eljárás elõminõsítési szakaszában az ajánlatkérõnek azt kell vizsgálnia, hogy a jelentkezõk pénzügyi, gazdasági és mûszaki szempontból alkalmasak e a közbeszerzés teljesítésére. Ugyanezen törvényhely akként rendelkezik, hogy az alkalmasságot a 44. §-ban meghatározott módon lehet igazolni, ezen igazolások képezhetik az alkalmasság vizsgálatának tárgyát. A 44. § (1) bekezdése ezen vizsgálat tárgyát képezõ igazolások körét a pénzügyi, gazdasági alkalmasságot illetõen a pénzintézettõl származó nyilatkozatban, valamint az ajánlatkérõ által elõírt, a jelentkezõ fizetõképességének megállapítására alkalmas nyilatkozatban határozza meg. A mûszaki alkalmasság igazolására szolgáló adatok, igazolások és nyilatkozatok körét a 44. § (2) bekezdése tartalmazza, melynek értelmében az elõzõ 3 év referenciáit, a mûszaki-technikai felszereltséget, a teljesítésbe bevonni kívánt mûszaki szakemberek végzettségét és szakmai tapasztalatait, a teljesítésbe 15%-ot meghaladóan bevonni kívánt alvállalkozókat, a beszerzés tárgyára vonatkozó mintát és vizsgálati anyagot, valamint a minõségi tanúsítványt lehet a vizsgálat tárgyává tenni. A 44. § (3) bekezdése lehetõvé teszi az ajánlatkérõ részére az igazolási módok közötti választást, de csak az (1) és (2) bekezdésben megjelölt körben.<br>
Kétséget kizáróan rögzíthetõ, hogy a részvételi jelentkezést meghatalmazottként aláíró közokiratba foglalt aláírásmintája nem tartozik a 44. § (1) és (2) bekezdésében megjelölt adatok, igazolások, nyilatkozatok körébe és nem is alkalmas a jelentkezõ pénzügyi, gazdasági, vagy mûszaki alkalmassága igazolására. A meghatalmazott aláírásmintája csak arra a célra alkalmas, hogy ajánlatkérõ meg tudjon gyõzõdni arról, miszerint a jelentkezést ténylegesen az arra szabályszerû meghatalmazással rendelkezõ személy írta alá. A meghatalmazás akkor szabályszerû, ha az megfelel a Ptk. 223. §-a szerinti alaki követelményeknek. A Ptk. 223. § (1) bekezdése szerint "a meghatalmazáshoz olyan alakszerûségek szükségesek, amilyeneket jogszabály a meghatalmazás alapján kötendõ szerzõdésre elõír." Miután a Kbt. a közbeszerzési eljárás alapján megkötendõ szerzõdésre nem írja elõ annak közokiratba való foglalását, a jelentkezés aláírójának adott "egyszerû" – azaz nem közokiratba foglalt – meghatalmazáson szereplõ meghatalmazotti aláírásminta is jogszerûen igazolja a meghatalmazott aláírásra való jogosultságát, ezáltal eleget tesz az ajánlatkérõ által elvárt célnak.<br>
A Döntõbizottság a kérelmezõ jelentkezésének vizsgálata alapján megállapította, hogy a kérelmezõ a jelentkezéséhez becsatolta a jelentkezés aláírására adott meghatalmazást aláíró ügyvezetõk közjegyzõi okiratba foglalt aláírási címpéldányát. A meghatalmazáson szerepel a jelentkezést aláíró aláírásmintája.<br>
Kérelmezõ becsatolta továbbá a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerinti nyilatkozatát, amikor is a jelentkezés 2. oldalán közli: "Ezúton kijelentjük, hogy sem a Magyar Aszfalt Kft., sem megnevezett alvállalkozója nem esik a Kbt. 46. §-a szerinti kizáró okok hatálya alá…", továbbá a 38. oldalon ugyanezen tartalmú nyilatkozatot a Segédlet 13. oldala szerinti formában saját magára vonatkozóan megismétli. Egyúttal csatolja a teljesítésbe 15%-ot meghaladóan igénybe venni kívánt alvállalkozója – a Pulzus Gmk. – nyilatkozatát is a Kbt. 46. § (1) bekezdés a) és c)–e) pontjaira nézve.<br>
Kérelmezõ és a Pulzus Gmk. csatolta az elõírt eredeti és hitelesített hatósági igazolásokat is a b) pontra vonatkozóan.<br>
Tény, hogy kérelmezõ nem maga nyilatkozott a Segédlet 13. oldala szerinti mintán az alvállalkozójára vonatkozóan, de tartalmilag ezt a nyilatkozatot a jelentkezése 2. oldalán megtette.<br>
Ily módon a meghatalmazott aláírásmintájának és az alvállalkozóra vonatkozó nyilatkozatnak a formai kérdése már csak a tekintetben jöhet számításba, hogy azok megfeleltek-e az ajánlati felhívásban, illetve dokumentációban foglaltaknak, azaz ezen dokumentumok érvényesek voltak-e. Miután a részvételi jelentkezés "érvénytelenségét" a Kbt. külön nem definiálja, e két kérdésben az érvénytelenséget más jogszabály, a Ptk. alapján kell vizsgálni.<br>
A Döntõbizottság a fentiek szerint megállapította, hogy a kérelmezõ által a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c)–e) pontjaira vonatkozóan becsatolt nyilatkozat és a meghatalmazáson szereplõ aláírásminta a Ptk. szabályai szerint érvényes, ezért ajánlatkérõnek a kérelmezõ jelentkezését elutasító döntése jogszerûtlen.<br>
A Döntõbizottság vizsgálat tárgyává tette az ajánlatkérõ által elfogadott jelentkezéseket is abból a szempontból, hogy azok alkalmasak-e a pénzügyi, gazdasági és mûszaki alkalmasság igazolására és megállapította, hogy a Stabil konzorcium jelentkezése ezen igazolásra nem megfelelõ.<br>
A részvételi jelentkezés elsõ oldalát képezõ nyilatkozat szerint a közös ajánlattevõk a Betonút Rt. és a Közép-Tisza-vidéki Vízépítõ Kft. (KÖTIVIÉP Kft.). Ebbõl következõen a részvételi jelentkezésben megnevezett ezen két – közös – jelentkezõ pénzügyi, gazdasági és mûszaki alkalmasságát kellett igazolni, továbbá e két cég esetében kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerinti, a kizárási okok vizsgálatára vonatkozó igazolásokat és nyilatkozatokat csatolni. A Betonút Rt. jelentkezési anyaga megfelel az alkalmasság igazolására szolgáló feltételeknek, a társjelentkezõ anyaga azonban nem.<br>
A részvételi jelentkezés további részei szerint ugyanis a teljesítésben részt venni szándékozó cég nem a KÖTIVIÉP Kft., hanem a KÖTIVIÉP 'B Kft. lesz, mely cég 1997. december 17-én jött létre.<br>
A jelentkezés szerint a KÖTIVIÉP 'B Kft. "munkáltatói jogutódja, utódszervezete" a KÖTIVIÉP Kft.-nek, ezért annak minden adatát (gazdálkodás, mûszaki-technikai felszereltség, referenciák) sajátjaként mutatja be. Az 1997. évi árbevételére azt állítja, hogy 906 890 933 Ft volt, holott ez a KÖTIVIÉP Kft. árbevétele volt, a referenciák is a KÖTIVIÉP Kft.-re vonatkoznak.<br>
A KÖTIVIÉP 'B Kft. a cégkivonata szerint jogelõd nélkül jött létre. Miután a hatályos jogszabályok szerint a társasági jogi szabályokban foglaltakon kívül cégbeni jogutódlásnak más módja nincs, a KÖTIVIÉP 'B Kft. nem jogutódja a KÖTIVIÉP Kft.-nek.<br>
A jogorvoslati eljárásban 1999. március 19-én tartott tárgyaláson a konzorcium vezetõje, a Betonút Rt. képviselõje ugyan becsatolt egy, a jogutódlás tárgyában a KÖTIVIÉP Kft. mint egyik alapító tag és a KÖTIVIÉP 'B Kft. által 1997. december 17-én kötött megállapodást, a Döntõbizottság azonban ezt nem tudta elfogadni, miután nem volt része a jelentkezési anyagnak.<br>
A Kbt. lehetõvé teszi közös (konzorciumi) jelentkezés benyújtását is, azonban ezen közös jelentkezõk csak akkor minõsíthetõk pénzügyi, gazdasági és mûszaki szempontból alkalmasnak a közbeszerzés teljesítésére, ha az alkalmasság kritériumai mindkét fél tekintetében fennállnak. A Döntõbizottság megállapította, hogy az alkalmassági kritériumok csak az egyik jelentkezõ – a Betonút Rt. – részérõl állnak fenn. Így ajánlatkérõ jogszerûtlenül minõsítette alkalmasnak a Stabil konzorcium jelentkezését.<br>
A Döntõbizottság megállapította, hogy az ajánlatkérõ a kérelmezõ jelentkezésének el nem fogadása és a Stabil konzorcium jelentkezésének elfogadása által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdését.<br>
A Döntõbizottság nem fogadta el az ajánlatkérõ védekezését, miszerint kérte az aláírásminta közokiratba foglalásával kapcsolatos kérelem elkésettség címén történõ elutasítását. Tény, hogy kérelmezõ 1999. február 3-án, a "Segédlet" átvételekor tudomást szerezhetett arról, hogy ajánlatkérõ a jelentkezés meghatalmazottkénti aláírójának aláírására nézve a jogszabályi elõírásokhoz képest többletkritériumot határozott meg. Kérelmezõ a kérelmében foglaltak szerint e tényrõl tudomással is bírt, de tévedésbõl a közokiratba foglalás követelményét a meghatalmazást aláírókra vonatkoztatta.<br>
A Döntõbizottság eljárására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint, amennyiben e törvény másként nem rendelkezik, az államigazgatási eljárás szabályairól szóló 1957. évi IV. törvény (Ae.) rendelkezéseit kell alkalmazni. Az Ae. 42. § (1) bekezdése szerint a közigazgatási szerv mind az ügy érdemében, mind az eljárás során eldöntendõ kérdésekben határozatot hoz, ebbõl következik, hogy a benyújtott jogorvoslati kérelemhez nincs kötve. E kötöttség hiánya a Magyar Köztársaság Legfelsõbb Bírósága Kf. III. 28. 489/1997/5. és Kf. III. 27. 827/1977/4. számú ítéletében is kinyilvánított ítélkezési gyakorlata értelmében azt is jelenti, hogy a Döntõbizottság a Kbt. 79. § (5) bekezdése szerinti 60 napos jogvesztõ határidõn belül a jogorvoslati eljárás tárgyát képezõ közbeszerzési eljárást teljes terjedelmében vizsgálhatja – sõt kötelessége is vizsgálni – és megállapíthatja az eljárás során tudomására jutott, a közbeszerzési eljárásban résztvevõk által elkövetett jogsértéseket.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés c), d) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 29.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>