<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2128)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.:D. 13/9/1999.<br>
Üi.: dr. Csitkei Mária<br>
Telefon: 375-9693<br>
<br>
Tárgy: Az A–Z Stúdió Bt. jogorvoslati kérelme a VPOP Integrációs Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Földi János ügyvéd (1051 Budapest, Erzsébet tér 2.) által képviselt A–Z Stúdió Bt. (1148 Budapest, Lengyel u. 28.) kérelmezõ jogorvoslati kérelmének, melyet a Vám- és Pénzügyõrség Országos Parancsnoksága Integrációs Hivatala (1089 Budapest, Delej u. 20.) ajánlatkérõ "az Európai Unió és tagállamai különbözõ szintû jogszabályainak és egyéb anyagok angol nyelvrõl magyar nyelvre fordítása, valamint különbözõ magyar jogszabályok és egyéb anyagok angol nyelvre fordítása, kb. 1000 oldal" tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését. Egyebekben a kérelmet elutasítja.<br>
Kötelezi az ajánlatkérõt, hogy jelen határozat kézhezvételétõl számított 15 napon belül kérelmezõ részére fizessen meg 30 000 Ft igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1998. december 9-én megjelent, 49. számában ajánlati felhívást tett közzé nyílt eljárás lefolytatására az Európai Unió és tagállamai különbözõ szintû jogszabályainak és egyéb anyagok angol nyelvrõl magyar nyelvre fordítása, valamint különbözõ magyar jogszabályok és egyéb anyagok angol nyelvre történõ fordítása tárgyában.<br>
Az ajánlati dokumentáció 1.1. pontjában ajánlatkérõ kikötötte, hogy csak azokat az ajánlatokat fogadja el, amelyek megfelelnek a dokumentációban meghatározott formai és tartalmi követelményeknek. A formai követelményeket az 1.1. pont, a tartalmi követelményeket pedig a II. pont tartalmazta. Az 1.1. pontban a formai követelmények között az ajánlat nyelve, az ajánlatok példányszáma, a csomagolás és címzés módja, valamint az ajánlatok elkészítésével kapcsolatos költségviselés kérdése szerepel. A II. pontban ajánlatkérõ részletezte a formai követelményeket és meghatározta az ajánlatok tartalmára vonatkozó kikötéseit, miszerint az ajánlatnak tartalmaznia kell a következõ dokumentumokat:<br>
– szakmai felkészültséget tartalmazó próbafordítás a II/2. pontban megadott szöveg szerint,<br>
– pénzügyi ajánlat a II/3. pontban megfogalmazottak szerint,<br>
– az ajánlattevõ referenciái a II/4. pontban megfogalmazottak szerint,<br>
– nyilatkozatok a II/5. pontban megadott függelék szerint,<br>
– biztosíték meglétét igazoló okirat,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti, 30 napnál nem régebbi igazolások.<br>
A II/3. pont szerinti "pénzügyi ajánlat" megjelölésû táblázat alapján az árakat a következõ bontás szerint kellett megadni:<br>
Angol nyelvrõl magyar nyelvre történõ fordítás:<br>
Normál határidejû fordítás ára	Ft+áfa/oldal,<br>
Normál határidejû fordítás <br>
lektorálási ára	Ft+áfa/oldal<br>
Normál határidejû fordítás <br>
szerkesztési ára	Ft+áfa/oldal<br>
Sürgõs határidejû fordítás ára	Ft+áfa/oldal<br>
Sürgõs határidejû fordítás <br>
lektorálási ára	Ft+áfa/oldal<br>
Sürgõs határidejû fordítás <br>
szerkesztési ára	Ft+áfa/oldal<br>
Magyar nyelvrõl angol nyelvre fordítás: az elõzõ szerint.<br>
Az ajánlati határidõig 3 ajánlat érkezett, a kérelmezõ, a Homonyik Senior és Junior Szakfordító, Szaktolmács és Külkereskedelmi Kft. és a P és V. International Tanácsadó Bt. ajánlata. Az ajánlatok 1999. január 20-i bontásáról jegyzõkönyv készült, mely tartalmazta az ajánlattevõk nevét, székhelyét, az ajánlati árakat. Rögzítésre került továbbá a jegyzõkönyvben, hogy a kérelmezõ nem az ajánlati dokumentáció II/3. pontjában leírt kategóriáknak megfelelõen tette meg ajánlatát, ezért a kérelmezõ ajánlatát a bizottság tagjai nem fogadják el érvényesnek.<br>
Ajánlatkérõ ezen döntése ellen a kérelmezõ 1999. január 29-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az ajánlatok 1999. január 20-án történt bontásakor a kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítette.<br>
Álláspontja szerint az ajánlata tartalmilag megfelelt az ajánlati felhívásban és dokumentációban foglaltaknak. Az eltérés csak az egyes fordításiidõ-kategóriák megjelölésében áll fenn, nevezetesen a felhívás szerinti "normál határidejû fordítás" helyett a kérelmezõ ajánlatában "fordítás", a "sürgõs határidejû fordítás" helyett pedig "expressz fordítás" definíciót használt. Az pedig, hogy kérelmezõ egy harmadik fordítási kategóriára – az "azonnali sürgõsség"-re – is tett ajánlatot, nem lehet érvénytelenségi ok, ez kérelmezõ részérõl egy többletszolgáltatásnak tekinthetõ. Sérelmezte továbbá, hogy egy másik ajánlattevõnek, a P és V Bt.-nek az ajánlatkérõ az ajánlatok bontásakor lehetõséget adott nyilatkozattételre a szerkesztéssel kapcsolatos ajánlatának tisztázására, de kérelmezõ számára nem tette lehetõvé, hogy a bontási jegyzõkönyvben tett nyilatkozatával megerõsítse, hogy a felhívás szerinti "normál határidejû fordítás" kategóriának ajánlatában a "fordítás" kategória felel meg, a sürgõs határidejû fordításnak pedig az expressz fordítás. Álláspontja szerint a P és V Bt. a nyilatkozattétel során az ajánlatát módosította.<br>
Kérte a jogsértés megállapítását, az ajánlatkérõ döntésének megsemmisítését és a költségek viselésére ajánlatkérõ marasztalását.<br>
Ajánlatkérõ az 1999. február 4-én kelt észrevételében a jogorvoslati kérelem elutasítását kérte. Fenntartotta álláspontját, miszerint a kérelmezõ ajánlata nem felelt meg az ajánlati felhívásban, illetve dokumentációban foglaltaknak. Indokolásként elõadta: Az ajánlati dokumentáció I/1. 1.1. pontjában kikötötte, hogy "az ajánlat csak akkor fogadható el, ha megfelel a dokumentációban részletezett formai és tartalmi feltételeknek", valamint azt is, hogy "a pályázó által beadott ajánlatnak teljes egészében meg kell felelnie a tenderfüzetben foglalt követelményeknek és tartalmaznia kell az összes ott megfogalmazott és elõírt nyilatkozatot." A dokumentáció II/1. 1.1. pontja az ajánlatok tartalmi és formai követelményeként elõírta, hogy a pénzügyi ajánlatot a II/3. pontban foglaltak szerint kell megtenni, melyben szerepel egy, a pénzügyi ajánlat egységes megadását segítõ táblázat, amit az ajánlattevõnek ki kellett tölteni és ajánlatához csatolnia. Azért nyilvánította kérelmezõ ajánlatát érvénytelennek, mert az ezen feltételeknek nem felelt meg.<br>
Közölte még, hogy a P és V International Bt. az ajánlatok bontásakor nem módosította az ajánlatát, mert abban a szerkesztésre eredetileg is 0 Ft+áfa/oldal ár volt megadva.<br>
A jogorvoslati eljárásban 1999. február 19-én tartott tárgyaláson ajánlatkérõ úgy nyilatkozott, hogy a kérelmezõ ajánlatát nem a fordítási kategóriáknak az ajánlati dokumentációban foglaltaktól eltérõ megjelölése miatt, hanem azért nyilvánította érvénytelennek, mert kérelmezõ a lektorálásra százalékos meghatározással és nem Ft+áfa/oldalban adta meg ajánlatát. Közölte továbbá, hogy nem tekinti érvénytelenségi oknak a többletszolgáltatás felajánlását.<br>
Közölte továbbá, hogy az eredményhirdetés 1999. február 5-én volt, a P és V International Bt. lett a nyertes, vele a szerzõdést február 8-án megkötötte.<br>
A Döntõbizottság a rendelkezésre bocsátott iratok és a felek írásbeli és a tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ a kérelmezõ ajánlatának érvénytelenségét a bontási jegyzõkönyvben és észrevételében a következõkkel indokolta:<br>
– a kérelmezõ nem a dokumentáció II/3. pontjában leírtaknak megfelelõen tette meg az ajánlatát,<br>
– a kérelmezõ ajánlatában szereplõ "expressz fordítás" és "azonnali sürgõsség" megjelölések nem fedik az ajánlatkérõ által megadott normál és sürgõs határidõ fogalmát,<br>
– a kérelmezõ nem a II/3. pontban megadott táblázat kitöltése útján adta meg árajánlatát,<br>
– a kérelmezõ "azonnali sürgõsség"-re is tett ajánlatot, holott ajánlatkérõ azt nem kérte.<br>
A jogorvoslati eljárásban tartott tárgyaláson ajánlatkérõ ezen indokok helyett a lektorálásra %-osan adott árajánlatot jelölte meg érvénytelenségi okként.<br>
A Döntõbizottság valamennyi ajánlatkérõi érvelésre figyelemmel megvizsgálta a kérelmezõ ajánlatát és megállapította, hogy az elutasítás indokai nem megalapozottak, azok alapján az ajánlatot nem lehet érvénytelenné nyilvánítani.<br>
 – A dokumentáció II/3. pontját képezõ táblázatban úgy angol nyelvrõl magyar nyelvre történõ fordításra, mint a magyar nyelvrõl angol nyelvre történõ fordításra vonatkozóan normál határidejû fordítás/lektorálás/szerkesztés és sürgõs határidejû fordítás/lektorálás/szerkesztés van feltüntetve. A dokumentáció I.3. 3.2. pontja szerint normál határidõnek tekintendõ a naponként 10 oldalt meg nem haladó fordítás, sürgõs határidõnek pedig a 10 naponként 10 oldalt meghaladó, valamint a 24 órán belül szállítandó fordítás.<br>
Kérelmezõ ajánlata "B" mellékletének 2. oldalán közölt vállalási feltételeiben az árakat ekként definiálja: "Az alapárak munkanaponként 10 oldalon belüli normára vonatkoznak. A munkanapok alapján számított tíz oldalt meghaladó mennyiség, illetve 10 oldalnál kevesebb, de 24 órán belül szállítandó fordításokra az expresszárak érvényesek."<br>
Kérelmezõ itt két fordítási kategóriára, a normál és sürgõs határidejûre ad definíciót, melyek tartalmilag megfelelnek a dokumentáció II/3. és I/3. 3.2. pontjában foglalt meghatározásnak. Ily módon kétségtelen, hogy kérelmezõ a fordítási kategóriákra nézve a dokumentáció szerint adott ajánlatot.<br>
– Az elõzõ "–" bekezdésben foglaltak szerint az is tény, hogy a kérelmezõ ajánlatában a "fordítás" megjelölés a dokumentáció "normál határidejû" fordítás megjelöléssel és a kérelmezõ ajánlatában az "expressz fordítás" megjelölés a dokumentáció "sürgõs határidejû" fordítás megjelölésnek felel meg, azaz tartalmilag ezek a fogalmak fedik egymást.<br>
– Tény, hogy kérelmezõ nem a II/3. pont szerinti táblázat mechanikus kitöltésével adta meg árajánlatát. Megállapítható azonban, hogy a kérelmezõ árajánlatából – az elnevezésbeli különbségek ellenére is – egyszeri olvasatra megállapítható, hogy mely fordítási kategóriákra milyen összegû árajánlatot tett. <br>
– Tény, hogy a kérelmezõ ajánlatában szereplõ "azonnali sürgõsség"-re ajánlatkérõ nem kért ajánlatot, azonban nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti tartalmi követelménytõl eltérõnek az ajánlat, ha a szerzõdéses feltételeit a teljesítés szempontjából részletesebben bontja ki az ajánlattevõ és egyébként az ajánlatkérõ által meghatározott szolgáltatásra tesz ajánlatot.<br>
– Megállapítható az is, hogy az ajánlatkérõ a bontási jegyzõkönyvben még ezekre az indokokra alapítva nyilvánította érvénytelennek az ajánlatot, a késõbbiek során ajánlatkérõ maga is elismerte, hogy az ajánlat ezekbõl az okokból nem volt érvénytelen.<br>
– Végezetül nem helytálló érvénytelenségi okként a lektorálási díj %-os mértékben való megadására való hivatkozás sem, mert ez a meghatározás konkrét, miután ennek alapján az ajánlati ár egyszerû számtani mûvelettel meghatározható.<br>
A Döntõbizottság megállapította, hogy ajánlatkérõ megalapozatlanul minõsítette a kérelmezõ ajánlatát érvénytelennek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Döntõbizottság nem adott helyt a kérelmezõ azon kifogásának, hogy a P és V Bt. az ajánlatok bontásakor a szerkesztési díjra nézve módosította az ajánlatát, mert megállapította, hogy a P és V Bt. ajánlatában a szerkesztési díj eredetileg is 0 Ft+áfa/oldal összegben van megadva.<br>
A Döntõbizottság a közbeszerzési eljárás nyertesével történõ szerzõdés megkötésére tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján rendelkezett. Az ajánlatkérõ jogsértésének megállapítása mellett azonban a beszerzés tárgyának alacsony értékére tekintettel eltekintett a bírság kiszabásától.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. §-</a>a biztosítja.<br>
<br>
Budapest, 1999. március 12.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>