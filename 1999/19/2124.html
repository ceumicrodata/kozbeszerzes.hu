<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2124)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 36/11/1999.<br>
<br>
Tárgy: AID Repülési és Ipari Diagnosztikai Innovációs és Kereskedelmi Kft. jogorvoslati kérelme a HM Haditechnikai Intézete közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
Az AID Repülési és Ipari Diagnosztikai Innovációs és Kereskedelmi Kft. (1121 Budapest, Konkoly Thege u. 29–33., képviseli dr. Sahin-Tóth Csaba ügyvéd, 2040 Budaörs, Budapesti út 87., a továbbiakban: kérelmezõ) jogorvoslati kérelmének, melyet a Honvédelmi Minisztérium Haditechnikai Intézete (1026 Budapest, Szilágyi E. fasor 20., a továbbiakban: ajánlatkérõ) Intelligens AFTN munkaállomás (AFTRM) megvalósítása tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1)–(2) bekezdését, ezt meghaladóan a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. december 9-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>c) pontja alapján hirdetmény közzététele nélküli tárgyalásos eljárás keretében ajánlattételre szóló felkérõ levelet küldött kérelmezõnek, SoftSell Kft.-nek, a MIKI Rt.-nek, a HM Arzenál Rt.-nek, az Aviatronic Kft.-nek.<br>
A felkérõ levél szerint 1998. december 18-ig lehetett az érintett cégeknek ajánlatukat megtenni Intelligens AFTN munkaállomás megvalósítására.<br>
Az ajánlatkérõi levél mellékletét mûszaki specifikáció, információkérõ adatlap, kutatási-fejlesztési szerzõdéstervezet és ütemterv képezte. Ajánlatkérõ a felkérõ levélben nem határozta meg a rész- és többváltozatú ajánlattétel lehetõségét és az elbírálási szempontrendszert sem, csupán azt írta elõ, hogy az ajánlatoknak tartalmazniuk kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban meghatározott nyilatkozatokat és hatósági igazolásokat, a részletes ütemtervet, a kitöltött információkérõ adatlapot, a szerzõdéstervezetet, az árajánlatot külön zárt borítékban, és a mûszaki megvalósítási javaslatot.<br>
Az ajánlattételi idõpontig – 1998. december 18. – kérelmezõn kívül a SoftSell Kft. nyújtott be ajánlatot.<br>
Ajánlatkérõ – a külön zárt borítékban megküldött árajánlatok kivételével – nem nyilvánosan az ajánlatokat felbontotta. Az árajánlatok nyilvános bontására 1999. január 29-én került sor kérelmezõ és a SoftSell Kft. ajánlatkérõ képviselõinek jelenlétében. Az errõl készült jegyzõkönyv az ajánlattevõk nevét és az általuk benyújtott ajánlatok mûszaki tartalmának rövid ismertetését és kérelmezõnek a bontással kapcsolatban tett észrevételét tartalmazta. A jegyzõkönyvben említés történt arról, hogy ajánlatkérõ bírálóbizottsága részletesen értékeli és majdan az összességében legelõnyösebb ajánlat kerül elfogadásra.<br>
Ajánlatkérõ által létrehozott bírálóbizottság 1999. január 20-án és 27-én tárgyalást tartott – az errõl készült jegyzõkönyv szerint –, ahol megállapították, hogy a benyújtott két ajánlat megfelel a mûszaki specifikációnak, de mivel a megváltozott hadmûveleti követelmények miatt módosítani szükséges a mûszaki specifikációt, ezért újabb ajánlatokat kell bekérni ajánlattevõktõl.<br>
Ajánlatkérõ elõször 1999. február 5-én tárgyalt ajánlattevõkkel.<br>
E tárgyaláson került meghatározásra, hogy a módosított mûszaki specifikációnak megfelelõen az újabb ajánlatokat egy változatban 1999. február 12-ig kell benyújtani ajánlattevõknek, továbbá meghatározásra kerültek az összességében legelõnyösebb ajánlat kiválasztásának bírálati szempontjai és az ahhoz rendelt súlyszámok.<br>
A második tárgyalási fordulóra 1999. február 12-én került sor, ahol az ajánlattevõknek egy hét állt rendelkezésükre a végleges árajánlat és az ehhez rendelt szállítási határidõ ütemezése megtételére.<br>
A harmadik tárgyalási forduló 1999. február 19-én volt és ennek eredményeképpen ajánlatkérõ a SoftSell Kft. bruttó 16 273 600 Ft összegû ajánlatát fogadta el nyertesnek.<br>
Mivel nyilvános eredményhirdetésre nem került sor, ajánlatkérõ 1999. február 24-én fax útján értesítette eljárást lezáró döntésérõl a két ajánlattevõt.<br>
Ajánlatkérõ a K. É.-nek 1999. március 8-án küldte meg a tájékoztatóját a közbeszerzési eljárás eredményérõl.<br>
Kérelmezõ jogorvoslati kérelmét 1999. március 2-án nyújtotta be a Döntõbizottsághoz, melyben kérte jogsértés megállapítása mellett bírság kiszabását, ajánlatkérõ eljárást lezáró döntésének megsemmisítését és az eljárási költségekben történõ marasztalását. Ideiglenes intézkedésként a szerzõdés megkötésének megtiltását indítványozta.<br>
Álláspontja szerint ajánlatkérõ eljárást lezáró döntése jogsértõ, mivel a tárgyalásos eljárásban nem jelölte meg az alkalmazás jogalapját. Az ajánlatra felkérõ levélben szintén nem kerültek megjelölésre az elbírálási szempontok, nem az ajánlattétel határidejében történt meg az ajánlatok bontása, a bontás során nem kerültek ismertetésre azon adatok, melyeket a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt.<br>
Ajánlatkérõ a tárgyalásos eljárásban módosította a közbeszerzés tárgyára vonatkozó mûszaki specifikációt, ajánlatkérõ tehát lehetõséget adott rá, de nem bírálta el többváltozatú ajánlatait, a bírálóbizottság tagjai közül nem mindenki szavazott az ajánlatok értékelésekor, ajánlatkérõ nyilvános eredményhirdetést nem tartott, hanem fax útján értesítette az ajánlattevõket az eljárás eredményérõl.<br>
Ajánlatkérõ a tárgyalásos eljárás során nem biztosította az esélyegyenlõség elvét, az eljárás tisztaságára és nyilvánosságára vonatkozó alapelveket. Álláspontja szerint ajánlata megfelelt a mûszaki specifikációnak és összességében elõnyösebb volt, mint a nyertes ajánlata.<br>
A Döntõbizottság a rendelkezésre álló iratokból megállapította, hogy a közbeszerzés tisztasága megsértésének veszélye fennáll, ezért 1999. március 3-án kelt D. 36/3/1999. számú határozattal ideiglenes intézkedésként a szerzõdés megkötését megtiltotta.<br>
Ajánlatkérõ érdemi ellenkérelmében a jogorvoslati kérelem elutasítását kérte alaptalanság miatt, és az eljárási költségekben történõ marasztalását kérelmezõnek. Álláspontja szerint a tárgyalásos eljárást a Kbt. szabályainak megfelelõen folytatta le.<br>
A nyilvános eredményhirdetésre azért nem került sor, mert az utolsó tárgyalási napon az ajánlattevõkkel közölte, hogy írásban értesíti õket a döntésrõl, melyet ajánlattevõk nem kifogásoltak.<br>
Az ajánlatok értékelését erre a célra létrehozott szakértõi bizottság végezte és a szavazati joggal felruházott bizottság többségi szavazatának eredményeképpen hozta meg eljárásának lezáró döntését. Vitatta, hogy a tárgyalásos eljárásban a nyílt eljárásra vonatkozó kötött formai eljárási rendet kellett volna alkalmazni.<br>
A bírálati szempontok súlyozásának megfelelõen az összességében legelõnyösebb ajánlatot hirdette ki nyertesnek.<br>
A SoftSell Kft. tárgyaláson tett nyilatkozata szerint ajánlatkérõ az árajánlatok bontása során közölte ajánlattevõkkel a tárgyalásos eljárás alkalmazásának feltételét. A végleges ajánlatukban öt pontban dolgozták ki azt a mûszaki megvalósítási javaslatukat, mely az ár szempontjából is az összességében legelõnyösebb ajánlatot jelentette.<br>
A Döntõbizottság a rendelkezésre álló iratokból, a felek képviselõinek a tárgyaláson elhangzott nyilatkozataiból megállapította, hogy a jogorvoslati kérelem részben alapos.<br>
Ajánlatkérõ hirdetmény közzététele nélküli tárgyalásos eljárást folytatott le a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>c) pontjára alapítottan, mely szerint "az érintett dolgot kizárólag kutatási, kísérleti, tanulmányozási vagy fejlesztési célból állítják elõ; ez az eset nem alkalmazható olyan mennyiség esetén, ami megalapozza a piacképességet, illetve a kutatás-fejlesztés költségeit fedezi."<br>
Ajánlatkérõ az ajánlatfelkérõ levélben nem, hanem az árajánlatok bontásakor – azaz 1999. január 29-én – közölte ajánlattevõkkel a tárgyalásos eljárás alkalmazásának feltételét, azaz a 70. § c) pontját. A K. É.-nek megküldött formanyomtatvány további pontként megjelölte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontját is, mint az eljárás alkalmazásának feltételét. A Kbt. 70. § d) pontja megjelölésével kapcsolatban a Döntõbizottság elfogadta ajánlatkérõ azon érvelését, mely szerint az adminisztrációs tévedésbõl került feltüntetésre az eljárás eredményérõl szóló tájékoztatóban.<br>
Ezt követõen a Döntõbizottság vizsgálta, hogy ajánlatkérõ a tárgyalásos eljárás alkalmazásakor a Kbt. szabályainak megfelelõen járt-e el.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5)–(6) bekezdése és a 70. §, valamint a 24. §-ban meghatározott alapelvek vonatkoznak a tárgyalásos eljárás alkalmazására.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint "tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. Ennek során a felek nincsenek kötve az e törvény 50. §-ában meghatározott módon a szerzõdés tartalmára vonatkozó ajánlataikhoz."<br>
A (6) bekezdés szerint "a meghívásos és a tárgyalásos eljárásra egyébként – ha e törvény másként nem rendelkezik – a nyílt eljárás szabályait kell megfelelõen alkalmazni."<br>
A 70. § pedig részleteiben szabályozza a hirdetménnyel és anélkül alkalmazott eljárás lebonyolítását. A tárgyalásos eljárásban sem az ajánlatkérõi, sem az ajánlattevõi oldalon nem érvényesülnek azok a kötött formai eljárási szabályok a szerzõdés feltételeit illetõen, mint a nyílt eljárás keretében. Azonban a törvényben szabályozott alapelveket ebben az eljárási formában is be kell tartani az ajánlatkérõnek és az ajánlattevõknek, tehát érvényesülnie kell a verseny tisztaságának, nyilvánosságának és az esélyegyenlõségnek. Az ajánlatkérõ a közbeszerzés tárgyára vonatkozó mûszaki specifikációt a tárgyalások folyamán módosíthatja, pontosíthatja – mint az jelen közbeszerzési eljárásban is történt –, de természetesen szigorúan a közbeszerzés tárgyának keretein belül. Az ajánlattevõk a tárgyalások folyamán a megadott mûszaki specifikáción belül ajánlatukat szabadon módosíthatják az ár, a mûszaki tartalom, illetve egyéb szerzõdéses feltételek vonatkozásában.<br>
Jelen tárgyalásos eljárásban ajánlatkérõ nem követett el azzal jogsértést, hogy a közbeszerzés tárgyára vonatkozó mûszaki specifikációt – akár egy új hadászati elképzelésre való tekintettel is – pontosította, módosította, mivel ez a módosítás nem érintette a beszerzés tárgyának a megváltozását. Az 1999. február 5-i elsõ tárgyaláson ajánlatkérõ a mûszaki tartalom módosítását, pontosítását, továbbá azt, hogy egyváltozatú ajánlatot tegyenek, valamint a bírálati szempontokat is egyértelmûen és konkrétan közölte ajánlattevõkkel és felkérte õket, hogy ennek megfelelõen tegyék meg, módosítsák ajánlatukat. Ajánlattevõk számára tehát rendelkezésre álltak mindazon információk, mely alapján az újabb módosított ajánlatukat megtehették a következõ tárgyalás napjáig, azaz 1999. február 12-ig. Az ajánlatok bontására vonatkozó nyílt eljárási szabályok nem kötelezõen alkalmazandó szabályok tárgyalásos eljárásban ajánlatkérõ számára.<br>
A Döntõbizottság megállapította a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §,</a> illetõleg az 50. §-ban foglaltak összevetésébõl, hogy ajánlatkérõ az ajánlattevõkkel közvetlenül tárgyalhat a szerzõdés feltételeirõl. Ebben az esetben nem érvényesülnek a nyílt eljárás szabályai, azaz nem szükséges még alapajánlat adása sem, az ajánlatok bontása mint olyan, szintén nem elõírás, továbbá a beszerzés tárgyának meghagyása mellett a mûszaki paraméterek a tárgyalás során is változtathatók, pontosíthatók.<br>
Az eljárás folyamán az ajánlatkérõ ily módon járt el, azaz az egyes ajánlattevõkkel külön-külön tárgyalt, az ajánlatok bontását nem a nyílt eljárás szabályai szerint alkalmazta, illetõleg 1999. február 5-én külön-külön tárgyalva az ajánlattevõkkel meghatározta azt az utolsó mûszaki tartalmat, amire ajánlatot kért, illetve megadta az ajánlatok elbírálásának szempontjait is, méghozzá a következõképpen:<br>
– a fejlesztés költsége 50%-osan kerül figyelembevételre<br>
– a mûszaki megoldás 20%-ban<br>
– a referenciák 10%-ban<br>
– a fejlesztési idõ 10%-ban<br>
– a vállalt garancia 10%-ban.<br>
Ugyanezen jegyzõkönyvben az AID Kft. esetében 1999. február 5-én az alábbiak kerültek rögzítésre: egy részletes mûszaki blokkséma az AFTN intelligens terminál megvalósításának módjáról, amelyet az 1. számú ábra tartalmazott. Továbbá meghatározásra került az is, hogy ez egy olyan mûszaki megvalósítási elképzelés, amelyet egyedüli elfogadhatónak tart az ajánlatkérõ, és erre most már kizárólag egyetlen módosított ajánlatot kért az ajánlatkérõ az ajánlattevõtõl. Ezen végsõ ajánlat beadásának határideje 1999. február 12. volt. Ezen idõpontra kérelmezõ 5 ajánlati verziót nyújtott be, a késõbbi nyertes pedig 1 ajánlati verziót.<br>
Ajánlatkérõ ezen ajánlati verziók közül mindegyiket értékelte – annak ellenére, hogy csak egyetlen ajánlati verziót engedett meg benyújtani –, illetõleg a kérelmezõ esetében azt állapította meg, hogy a benyújtott 5 ajánlati verzió közül kizárólag a 2. verzió felel meg teljeskörûen az 1999. február 5-én meghatározott blokkséma mûszaki feltételeinek.<br>
A Döntõbizottsághoz 1999. március 26-án becsatolt jegyzõkönyve szerint az ajánlatkérõ az alábbi indokokra tekintettel nem találta megfelelõnek a kérelmezõ által benyújtott 4 ajánlati verziót:<br>
l. számú verzió: A kiírással ellentétben a berendezések nem különálló hálózaton, hanem az ARTR–II. hálózatán keresztül kapcsolódnak egymáshoz. Ez azt jelenti, hogy a rendszer nem független a jelenleg üzemelõ ARTR–II-tõl és annak kiesése, illetve a rendszerbõl való kivonása esetén a berendezés megfelelõ mûködése csak átalakítással biztosított. Ugyanez megállapítások igazak a 3. számú verzióval kapcsolatosan is.<br>
A 4. számú verzió esetén a következõk voltak a megállapítások: Csak részmegoldást ajánl, az AFTN terminál, amely fontos része a rendszernek a nemzetközi és a hazai katonai repülési tervek AFTN központba juttatása szempontjából, a kiírással ellentétben nem része az ajánlatnak. Ezt a Magyar Honvédségnek kell beszereznie, az MH ilyen beszerzést nem tervez és a beszerzés lehetõsége csak felmerült a tárgyaláson, de tényként nem hangzott el.<br>
A kiírással ellentétben jelentõsen módosítani kell a jelenleg üzemelõ FPDI munkaállomást mind hardver, mind szoftver tekintetében.<br>
Az 5. számú verzióval kapcsolatban ugyanezek a megállapítások igazak.<br>
A Döntõbizottság figyelembe vette, hogy ajánlatkérõnek a 2. számú ajánlati verzió felelt meg leginkább elvárásainak, igényeinek, attól függetlenül, hogy ajánlatkérõ mint az öt ajánlati változatot értékelésébe bevonta.<br>
Az 1999. február 12-ére benyújtott ajánlatok esetében lehetõséget biztosított ajánlatkérõ az ajánlattevõk részére, hogy ajánlataikat az ajánlati ár tekintetében egy végsõ ár kialakítása mellett módosítsák. Ez volt az ún. licit, az ajánlatkérõ szóhasználatával. Erre 1 hetes határidõt szabott, azaz 1999. február 19-ig volt lehetõség az ajánlatok módosítására. Erre az idõpontra az AID Kft. 17 226 153 Ft-os ajánlati árat adott, a nyertes ajánlattevõ a Softsell Kft. 16 273 600 Ft-os árat adott. Ezen ajánlatokat, tehát az AID Kft. 2. számú verzióját, valamint a Softsell Kft. ajánlatát összehasonlítva az 1999. február 5-én meghatározott elbírálási szempontok, illetve azok súlyozásával az alábbiakat állapította meg a Döntõbizottság:<br>
Az l. elbírálási szempont: A fejlesztés költsége (amely 50%-kal kerül figyelembevételre) szempontjából a kérelmezõ ajánlata kedvezõtlenebb, mint a nyertes ajánlata, kb. 1 000 000 Ft-tal.<br>
A 2. elbírálási szempont a mûszaki kidolgozás (amely 20%-osan esik számításba). Azt lehetett megállapítani, hogy mindkét mûszaki megvalósítás teljeskörûen megfelelt a kiírásban foglalt feltételeknek, és közel azonos értékû, színvonalú volt.<br>
A 3. elbírálási szempont a referenciák, amely 10%-ban kerül figyelembevételre: A kérelmezõ esetében megállapítható, hogy nagyszámú olyan referenciát sorakoztatott fel, amely az ajánlatkérõ részére a korábbi idõszakban általa kifejlesztésre került, így többek között az ARTR–II. rendszer, a kommunikációs rendszer, a polgári radarillesztõ, az ASOC repülésitervadat-illesztõ stb. A késõbbi nyertes Softsell Kft. is bemutatott néhány referenciát, amelyek közül említést érdemel a légtérellenõrzõ alközpont, a rádiólokációs információgyûjtõ és -feldolgozó központ, a tájékoztató alrendszer stb. A két referenciát összehasonlítva a Döntõbizottság azt állapította meg, hogy ebbõl a szempontból a kérelmezõ ajánlata elõnyösebbként ítélhetõ meg, mint a nyertes Softsell Kft. ajánlata. A 4. elbírálási szempontból (a fejlesztési idõ, amely 10%-os arányban kerül figyelembevételre), azt állapította meg a Döntõbizottság, hogy kérelmezõ a szerzõdéskötéstõl számítva 135 napos határidõt vállalt, a nyertes ajánlattevõ pedig a szerzõdéskötéstõl számítva 98 napos határidõt, tehát ebben a tekintetben a nyertes ajánlata elõnyösebb volt, mint a kérelmezõé.<br>
Az 5. elbírálási szempont a vállalt garancia, amely 10%-ban kerül figyelembevételre: A hardverre a minta átadásától, a szoftverre a pontosított mintadokumentáció átadásától számítva 3 éves garanciát vállalt a kérelmezõ, a nyertes ajánlattevõ pedig csak 1 évet. Tehát ebbõl a szempontból a kérelmezõ ajánlata jobbnak tekinthetõ, mint a nyertes ajánlattevõé.<br>
Az elbírálási szempontok súlyozását is figyelembe véve a Döntõbizottság megállapította, hogy ajánlatkérõ eljárást lezáró döntése jogszerû volt akkor, amikor nyertesként a Softsell Kft. ajánlatát hirdette ki, ugyanis az l. és 4. elbírálási szempontokban szerzett elõny ellensúlyozta a kérelmezõ 2. és 5. elbírálási szempontból szerzett elõnyét, tekintettel a súlyozásra. Egyébként ezt a döntést támasztotta alá az ajánlatkérõ által létrehozott bírálóbizottság szavazata is, ahová 8 fõ került delegálásra, szavazati joggal 4 fõ rendelkezett. Ezen 4 fõbõl 3 fõ nyertesként a Softsell Kft.-t, 1 fõ az AID Kft.-t, azaz a kérelmezõt jelölte meg nyertesként. Elsõsorban az árra, a határidõkre és a fizetési feltételekre tekintettel nyilvánították a Softsell Kft. ajánlatát nyertessé, a mûszaki megvalósítás tekintetében közel azonosnak ítélték meg a két ajánlatot.<br>
Fentiek alapján a Döntõbizottság megállapította, hogy ajánlatkérõ az összességében legkedvezõbb ajánlatot választotta ki és hirdette ki nyertesnek. Az eredményhirdetéssel kapcsolatban a Döntõbizottság azt is megállapította, hogy az ajánlatkérõ nem tett teljeskörûen eleget a 61. §-ban foglaltaknak, ugyanis a döntését nem nyilvánosan hirdette ki, hanem csak fax útján értesítette az ajánlattevõket a döntésérõl. (1999. február 24.) Ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdésében foglaltakat, mely szerint:<br>
"(1) Az ajánlatkérõ az ajánlatok elbírálására vonatkozó döntést nyilvánosan hirdeti ki.<br>
(2) A kihirdetésre az ajánlattevõket, továbbá – a közbeszerzéshez központi költségvetési támogatásban részesülõ ajánlatkérõ esetén – a külön jogszabályban meghatározott szerveket, személyeket meg kell hívni. A kihirdetésen jelen nem lévõ ajánlattevõket a döntésrõl haladéktalanul írásban értesíteni kell."<br>
Ugyanakkor a Döntõbizottság megállapította, hogy ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésében foglaltaknak, amikor az eljárás eredményérõl szóló tájékoztatót a K. É.-nek megküldte a kihirdetéstõl számított 15 napon belül az 5. számú mellékletben meghatározott minta szerint (1999. március 8.).<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), g) pontja szerinti jogkövetkezményt alkalmazta.<br>
A Döntõbizottság az elkövetett jogsértés súlyára való tekintettel bírságot nem alkalmazott, és ajánlatkérõ eljárást lezáró döntésének megsemmisítésére nem látott indokot, mivel álláspontja szerint az jogszerû volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. április 7.<br>
<br>
Dr. Eke Pekács Tibor s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>