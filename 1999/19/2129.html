<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2129)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 28/14/1999.<br>
Üi.: dr. Csitkei Mária<br>
Telefon: 375-9693<br>
<br>
Tárgy: a Magyar Vízügyi Kivitelezési Kft. jogorvoslati kérelme  Röszke Község Polgármesteri Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Óvári Judit ügyvéd (6721 Szeged, Vadász u. 8.) által képviselt Magyar Vízügyi Kivitelezési Kft. (6728 Szeged, Dorozsmai út 46.) kérelmezõ jogorvoslati kérelmére indult eljárást, melyet a Röszke Község Önkormányzat Polgármesteri Hivatala (6758 Röszke, Felszabadulás útja 84.) ajánlatkérõ "Röszke község vákuumos rendszerû szennyvízcsatornázásának II. üteme" tárgyú közbeszerzési eljárása ellen indított – a jogorvoslati kérelem visszavonása miatt –, a Döntõbizottság megszünteti. A határozat ellen fellebbezésnek helye nincs.<br>
<br>
INDOKOLÁS<br>
<br>
Ajánlatkérõ 1996-ban nyílt eljárást folytatott le a község szennyvízelvezetésének kivitelezésére. A nyertes ajánlattevõvel megkötött szerzõdés alapján a munkavégzés megkezdõdött, majd ajánlatkérõ az I. ütem teljesülése után a szerzõdést hiányzó központi pénzügyi források hiányára való indokolással felmondta. A pénzügyi források biztosítása után ajánlatkérõ dokumentációt állított össze a kivitelezés II. ütemére és hirdetmény közzététele nélküli közbeszerzési eljárás keretében 1998. június 26-án részvételre hívta fel az elõzõ eljárás nyertesét. Ajánlatkérõ a K. É. 1999. január 27-én megjelent számában közzétette az eljárásról szóló tájékoztatót. A hirdetmény közzététele nélküli tárgyalásos eljárási forma választását azzal indokolta, hogy a beszerzés tárgya a II. ütemben kizárólag az I. ütemben is alkalmazott technológiával és eszközökkel (ISEKI vákumszelepek) folytatható és ezt csak az I. ütem kivitelezõje képes biztosítani.<br>
A kérelmezõ 1999. február 10-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a tárgyalásos eljárást törvényes feltételek hiányában, nem valós okra hivatkozva folytatta le, mivel a vákuumrendszerû technológiához a berendezéseket bármely kivitelezõ szervezet megvásárolhatja, beszerelheti és üzemeltetheti.<br>
Kérelmezõ a jogorvoslati eljárásban a tárgyalás kitûzését követõen, 1999. március 2-án jogorvoslati kérelmét visszavonta.<br>
A közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése kimondja, hogy a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (1) bekezdése alapján, ha az ügyfél az eljárás megindítására vonatkozó kérelmét visszavonja, a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése rendelkezik arról, hogy közbeszerzési ügyben az eljárás hivatalból történõ megindítását csak a Közbeszerzések Tanácsának tagja kezdeményezheti, a Döntõbizottság tehát nem folytathatja le az eljárást hivatalból, saját hatáskörében.<br>
Fentieknek megfelelõen a Döntõbizottság a kérelem visszavonása miatt a jogorvoslati eljárást megszünteti.<br>
<br>
Budapest, 1999. március 10.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>