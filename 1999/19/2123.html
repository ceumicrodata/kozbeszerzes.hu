<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2123)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.25/17/1999.<br>
<br>
Tárgy: A Porsche Hungária Kft. és a Summit Motors Hungary Rt. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Porsche Hungária Kft. (1139 Budapest, Fáy u. 27.) és a Summit Motors Hungary Rt. (1037 Budapest, Zay u. 24.) – továbbiakban: kérelmezõk – által benyújtott jogorvoslati kérelemnek, melyet a Miniszterelnökség Közbeszerzési és Gazdasági Igazgatóság Közbeszerzési Fõosztály (1133 Budapest, Pozsonyi u. 56., továbbiakban: ajánlatkérõ) 74 db, a 240/1996.(XII. 27.) Kormányrendelet mellékletét képezõ F–01–01 számú állami normatíva II/1. pontja szerinti 2. (alsó-közép)kategóriájú személygépkocsi beszerzése tárgyú közbeszerzési eljárása ellen nyújtottak be, helyt ad. Megállapítja, hogy ajánlatkérõ azzal a magatartásával, hogy nem a legelõnyösebb ajánlatot tevõt hirdette ki nyertesnek, megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért vele szemben 5 000 000 Ft, azaz ötmillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõk részére a határozat kézhezvételétõl számított 15 napon belül összesen 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az Adó- és Pénzügyi Ellenõrzési Hivatal (továbbiakban: APEH) elnöke 1999. január 19-én levélben javasolta a Miniszterelnökség Közbeszerzési és Gazdasági Igazgatójának, hogy részükre 74 db személygépkocsit – a rendkívüli sürgõsségre tekintettel – tárgyalásos eljárás keretében szerezzenek be. Hivatkozott arra, hogy elõzetes tájékozódásuk szerint a központosított közbeszerzési eljárás nyertesei a kért összetételû flottát az elõírt határidõre biztosítani nem tudják, ezért indokolt a külön eljárás keretében történõ beszerzés.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja szerinti hirdetmény közzététele nélküli tárgyalásos eljárásban történõ ajánlattételre 1999. január 19-én hívta fel a következõ ajánlattevõket: Opel Southeast Europe Kft., Porsche Hungária Kereskedelmi Kft., Magyar Suzuki Személygépkocsi Gyártó és Értékesítõ Rt., Toyota Motor Hungary Kft., Denzel Autó Hungária Kft., Fiat Magyarország Kft., Wallis Motor Autóforgalmazási Kft., Summit Motors Hungary Rt., Ford Hungária Kft., Daewoo Motor Kft., Citroën Hungária Kft., Peugeot Hungária Kft., Renault Hungária Kft., Mazda Motor Hungary Kft., Cél Motors Kft. A beszerzés tárgya 74 db azonos gyártmányú alsó-középkategóriájú személygépkocsi az alábbi bontás szerint: 39 db négyajtós sedan kivitelû, 10 db ötajtós hatchback vagy liftback és 25 db kombi kivitelû gépkocsi. A teljesítés határideje 1999. február 15-ében került meghatározásra. A részajánlat tételét az ajánlati felhívás kizárta. Jelezték a felhívás 6. pontjában, hogy csak azoknak a cégeknek a jelentkezését várják, amelyek a fenti összetételû, a 240/1996. (XII. 27.) Kormányrendeletben meghatározott állami normatívának megfelelõ jármûflottát a február 15-i teljesítési határidõre képesek leszállítani. Az ajánlattétel határidejét 1999. január 26-ában jelölték meg.<br>
A felhíváshoz dokumentáció is készült, itt került meghatározásra a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerinti a közbeszerzés tárgyára vonatkozó részletes mûszaki leírás. Ennek keretében a következõ követelményeket, elvárásokat támasztotta a szállítandó gépjármûvekkel szemben: hengerûrtartalom 1150 és 1500 cm3; fajlagos teljesítmény 3-4 közötti; hosszúság 3900-4200 mm; tengelytáv 2500-2600 mm. A mûszaki, biztonsági elõírások az alábbiak voltak: kétkörös hidraulikus fékrendszer rásegítõvel, fûthetõ hátsó szélvédõ, hátsó ablaktörlõ és -mosó (ötajtós kivitel), automata biztonsági öv az elsõ ülésekhez, fejtámlák az elsõ ülésekhez, hátsó ködlámpa, gyári indításgátló, zárható üzemanyagtöltõ-nyílás, mindkét oldalról belülrõl állítható visszapillantó tükör. Elõírta, hogy a fényezés az alapszínek egyikén kell történjen, az üléshuzat szövet legyen, a férõhelyek száma öt legyen, illetõleg hogy legalább mûsorvevõ rádióval kell rendelkeznie.<br>
A dokumentáció a többváltozatú ajánlat lehetõségét biztosította. Az elbírálás szempontjai fontossági sorrendben: l. az ajánlati ár; 2. a mûszaki tartalom (a mûszaki paraméterek, többletfelszereltség).<br>
Az elõírt határidõre 5 ajánlattevõ nyújtotta be ajánlatát: az Opel Southeast Kft., Porsche Hungária Kft., Summit Motors Hungary Rt., Emil Frey Magyarország Kft., Magyar Suzuki Személygépkocsi Gyártó és Értékesítõ Rt. Az ajánlatok bontására 1999. január 26-án került sor. A bontásról készült jegyzõkönyv szerint az Emil Frey Kft. Toyota Corolla típusú gépjármûre adott be ajánlatot a kért kiviteli bontásban. A bruttó ajánlati árat 186 429 900 Ft-ban adta meg. A Suzuki Rt. Suzuki típusú gépkocsira a kért kivitelben 182 495 000 Ft ajánlati árral, az Opel Europe Kft. Opel típusú gépkocsijaira 220 092 270 Ft bruttó ajánlati árral adta be ajánlatát, a Summit Motors 175 500 000 Ft bruttó ár mellett Nissan típusú gépkocsikat ajánlott meg. A Porsche Hungária Kft. kétváltozatú ajánlatot adott, 1. változatában VW Polo különbözõ kiviteli típusát ajánlotta meg, 174 844 000 Ft bruttó árral, 2. változatban Seat típusú gépjármûveket ajánlott meg 190 876 000 Ft bruttó árral.<br>
Az ajánlatok bontását követõen az Opel Kft. ajánlatát érvénytelenné nyilvánították, tekintettel arra, hogy az Opel Vectra GL 16 SZR típusú gépkocsi nem felelt meg a kért állami normatívának. Nem 2. alsó-közép, hanem 3. középkategóriába sorolt gépjármûvet ajánlott meg. A kizárásról az ajánlattevõt írásban értesítették.<br>
Az érvényes ajánlatot benyújtókkal 1999. január 27-én az ajánlat tartalmáról tárgyalást folytatott az ajánlatkérõ. A tárgyalásról jegyzõkönyv készült, eszerint az ajánlatkérõ különbözõ tisztázó kérdéseket intézett az ajánlattevõkhöz, majd annak meghatározása nélkül, hogy az egyes ajánlatok módosítását milyen irányba várná el az ajánlattevõktõl, nyilatkozatot kért tõlük, hogy kívánja-e az ajánlatát valamely ajánlattevõ módosítani. E felhívás alapján került sor az ajánlati árak módosítására a Suzuki Rt., a Summit Motors Rt. és a Porsche Hungária Kft. esetében. A Suzuki Rt. 8 M Ft-tal, a Porsche Hungária Kft. 5, illetve a második változatú ajánlatot 20 M Ft-tal, a Summit Motors Rt. 8,5 M Ft-tal csökkentette ajánlati árát. Az Emil Frey Kft. az ajánlati árat nem csökkentette, ajánlatát úgy módosította, hogy minden gépkocsihoz biztosít egy garnitúra téli gumiköpenyt 7,4 M Ft értékben, továbbá, hogy minden gépkocsit elsõülés-fûtéssel szállítja 2,3 M Ft értékben, valamint hogy 30 000 km futásteljesítményig a kötelezõ szervizek költségét 3,5 M Ft értékben magára vállalja.<br>
A tárgyalást követõen az ajánlatokat értékelték. Az értékelésre létrehozott bírálóbizottság a döntés elõkészítéséhez szakvéleményt nem készített, pontozás alapján állított fel sorrendet. Az APEH alelnöke 1999. január 29-én írásban javaslatot tett az eljárás nyertesére. Hivatkozott arra, hogy a MEH Közbeszerzési és Gazdasági Igazgatósága szakértõjével történt elõzetes egyeztetés és pontozás alapján, valamint tekintettel az APEH Bûnügyi Igazgatósága speciális igényeire, tendernyertesként az Emil Frey Kft.-t javasolják kihirdetni. Az írásos javaslatot a MEH részérõl kézzel írt megjegyzéssel látták el, a megjegyzés szerint a szakértõkkel történt elõzetes egyeztetés eredménytelen volt. Ajánlatkérõ az APEH javaslatának megfelelõen hirdetett eredményt 1999. január 29-én, nyertesnek az Emil Frey Kft.-t jelölte meg 186 429 900 Ft-os ajánlati árral. Az írásbeli szerzõdést az ajánlatkérõ és a nyertes ajánlattevõ még az eredményhirdetés napján megkötötte. Az aláírt szerzõdés nem tartalmazza az elsõ ülések fûtésére, valamint a kötelezõ szervizköltségek vállalására vonatkozó, a nyertes ajánlattevõ által a tárgyaláson tett, az ajánlatkérõ által kedvezményként értékelt módosításokat.<br>
A Magyar Gépjármûimportõrök Egyesülete (1134 Budapest, Dózsa Gy. út 53.) a Porsche Hungária Kft. és Summit Motors Hungary Rt. nevében jogorvoslati kérelmet nyújtott be a Döntõbizottsághoz a Miniszterelnökség Közbeszerzési és Gazdasági Igazgatósága hirdetmény közzététele nélküli tárgyalásos közbeszerzési eljárása ellen. A kérelem szerint ajánlatkérõ 14 személyt hívott fel ajánlattételre, a részajánlattétel kizárása miatt azonban a meghatározott feltételek mellett – 16 napos szállítási határidõ – csak 3 márkakereskedõ tudott ajánlatot adni. Az értékelés elsõdleges szempontja az ár volt, majd csökkenõ mértékben a mûszaki tartalmat és a felszereltséget vették figyelembe. Állításuk szerint az értékelési szempontokból kitûnõen ajánlatkérõ a legfontosabbnak az ajánlati árat tartotta, ezzel szemben olyan nyertest hirdetett ki, akinek az ajánlatkérõ által kedvezõen korrigált ára is magasabb volt valamennyi ajánlattevõ áránál. A 20 M Ft-os árkülönbséget állításuk szerint az ajánlatkérõ az értékelésnél olyan – a nyertes által ajánlott – extrákkal kompenzált, amelyek figyelembevételére nem volt lehetõség. A kiírás ugyanis tartalmazta a kategóriákra vonatkozó elõírásokat, így értékelni csak és kizárólag e körben lehetett volna a felszereltséget, a mûszaki paramétereket. Ennek a követelménynek kérelmezõk ajánlata megfelelt, ár szempontjából pedig lényegesen kedvezõbb volt. Az ajánlati árat, a mûszaki tartalmat és a felszereltséget mint értékelési szempontot tekintve, állításuk szerint a helyes értékelési sorrend a következõ lett volna: 1. Porsche Hungária Kft. 2. változatú, 2. Porsche Hungária Kft. 1. változatú, 3. Summit Motors Hungary Rt., 4. Emil Frey Kft. ajánlata. Kérelmezõk szerint az eredményhirdetéssel a Miniszterelnökség Közbeszerzési és Gazdasági Igazgatósága sértette az államháztartás kiadásainak ésszerûsítésére vonatkozó elvet. Kérték a jogsértés megállapítását.<br>
Ajánlatkérõ ellenkérelmében elsõdlegesen arra tekintettel kérte a kérelem elutasítását, hogy egyszeri eljárási díj megfizetése mellett két kérelmezõ közösen nyújtotta be jogorvoslati kérelmét. Másodlagosan mint megalapozatlant, kérte a kérelem elutasítását. Állítása szerint az összességében legelõnyösebb ajánlatot választotta ki, betartva a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdését, mely szerint "az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe veszi az õt terhelõ, a közbeszerzéshez kapcsolódó valamennyi ráfordítást". Ennek megfelelõen korrigálták az ajánlati árakat, amely 12,75 M Ft értékû eltérítést eredményezett az 5 éves használatot figyelembe véve a nyertes ajánlattevõ esetében. Ennek során alapvetõen két költségelemet vettek figyelembe, a biztosítási, valamint a szervizszolgáltatási költségeket. Az ajánlatok összehasonlítása a korrigált áron történt. A biztosítási díj esetében figyelembevételre került, hogy a nyertes 1,4-es motorral szerelt gépkocsikat, míg a többi ajánlattevõ döntõen 1,6-os motorral szerelt jármûveket ajánlott meg. Ennek megfelelõen a nyertes ajánlati ára a biztosítási költségek alapján eltérítésre nem került, míg a többi ajánlattevõ esetében az ár növelésre került évi 25 000 Ft, összességében 125 000 Ft-tal. A szervizszolgáltatás tekintetében ráfordításként vették figyelembe a kérelmezõk esetében, hogy a nyertes ajánlattevõ 3,5 M Ft értékben ingyenes szervizszolgáltatást ajánlott meg. Ennek megfelelõen a nyertes ajánlattevõ, az Emil Frey Kft. által megajánlott ár 3,5 M Ft értékben csökkentésre került. Ily módon az ajánlati árak tekintetében az elsõ helyre a Summit Motors Hungary Rt., a második helyre a Porsche Hungária Kft. elsõ változata került. A második értékelési szempont a mûszaki tartalom volt. A mûszaki tartalom további három elemre tagolódott, ezek voltak: a mûszaki paraméterek, a felszereltség és egy szubjektív érték (nyomozati funkciók). Az ellenkérelem szerint: "E körben pedig az APEH nyomozati feladata szempontjából és az értékel<br>
ési szempontok részletesen kifejtett elemei szerint kimagaslóan jó volt a nyertes által megajánlott termékek pontszáma. Azért érte el a legmagasabb pontszámot, mivel a mûszaki paraméterek és a felszereltség átlagpontszáma a szubjektív értékelési paraméterek (nyomozati funkciók) szerint került módosításra, azaz a nyomozati funkciók kerültek értékelésre ezen kategóriában, amely 100%-os megfelelést jelentett a nyertes ajánlattevõ esetén. Más ajánlattevõk csak 90%-os megfelelést értek el, ugyanis a paraméterek és a felszereltség összességében – az esetleges gyanúsítottszállítást (hátsó fejtámlák és biztonsági övek 3 db) is figyelembe véve – a nyertes típusnál volt a legmeggyõzõbb." Az ellenkérelem szerint a második értékelési szempont alapján a nyertes ajánlattevõ érte el az elsõ helyet, míg a második helyre a Porsche Hungária Kft. b) változata került. Az elsõ és második értékelési szempontokat figyelembe véve a nyertes ajánlatát tartották a legkedvezõbbnek és véleményük szerint ez felel meg leginkább az APEH elvárásainak, mely szerint egy kisebb teljesítményû, de nyomozati funkcióknak leginkább megfelelõ felszereltségû személygépkocsit kívántak üzemeltetni. Az átlagosan egy vagy két személy szállítására kisebb teljesítményû gépkocsit választották, mivel ennek járulékos költségei viszonylag magasabb ár mellett is kedvezõbbek. A kiváló színvonalú ajánlatok között mindössze 0,04 pontszám döntött, amelyet az eredményezett, hogy a szubjektív elem alapján a nyertes ajánlat bizonyult jobbnak. Kérték a kérelem megalapozatlanság címén történõ elutasítását.<br>
A Döntõbizottságnak elsõdlegesen abban a kérdésben kellett állást foglalnia, hogy több kérelmezõ közösen is benyújthat-e egyszeri eljárási díj megfizetése mellett közös jogorvoslati kérelmet.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása hivatalból vagy kérelemre indul. Kérelmet a (3) bekezdés szerint az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az idézett rendelkezések meghatározzák, hogy az eljárás kérelemre indul, hogy a kérelmet mely személyek nyújthatják be, azonban nincs rendelkezés arra vonatkozóan, hogy az itt meghatározott személyek közös jogorvoslati kérelem benyújtására jogosultak-e. Ugyancsak nem rendelkezik errõl a Kbt. mögöttes szabályaként alkalmazandó, az államigazgatási eljárás általános szabályairól szóló 1957. évi IV. törvény (a továbbiakban: Ae.) sem. Kifejezett rendelkezés hiányában pedig azt a jogorvoslati kérelmet, amelyet több kérelmezõ közösen egy iratba foglalva nyújt be, jogszabályi alap hiányában elutasítani nem lehet. Téves az az okfejtés is, amely szerint még abban az esetben is, ha a közös iratba foglalt jogorvoslati kérelem benyújtása megengedett lenne, a díjfizetési kötelezettségnek ekkor is külön-külön lennének kötelesek kérelmezõk eleget tenni. A Kbt. 79. § (6) bekezdése szerint ugyanis az igazgatási szolgáltatási díjat a Döntõbizottság eljárásáért kell fizeti, mégpedig eljárásonként harmincezer forintot. Amennyiben pedig az eljárásért kell igazgatási szolgáltatási díjat fizetni, a díjfizetést nem befolyásolja, hogy ez az eljárás egy vagy több kérelmezõ kérelmére indult.<br>
Az illetékekrõl szóló 1990. évi XCIII. törvény (a továbbiakban: Itv.) 67. §-a is ezzel az értelmezéssel áll összhangban. Az (1) bekezdés szerint egyes államigazgatási eljárásokért díjat kell fizetni. A díjfizetési kötelezettséget a (2) bekezdés szerint jogszabályban lehet elrendelni. A (4) bekezdés szerint a díjfizetés módja történhet illetékbélyeggel vagy pénzfizetéssel. Ez a rendelkezés ugyanakkor azt is kimondja, hogy pénzfizetésre csak akkor kerülhet sor, ha errõl a díjfizetés elrendelésérõl szóló jogszabály a díj beszedésére jogosult, valamint a bankszámla megnevezésével kifejezetten rendelkezik. Ekkor az (5) bekezdés szerint meg kell állapítani a díj beszedésével, kezelésével, nyilvántartásával, visszatérítésével stb. kapcsolatos részletes szabályokat is. Nyilvánvaló, hogy csak ekkor, és kizárólag csak ekkor nem kell alkalmazni az Itv. rendelkezéseit, illetve közülük csak azokat, amelyekre a díjat megállapító jogszabály konkrétan utal.<br>
A jogorvoslati eljárási díjat megállapító <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése nem rendelkezik a díjfizetés módjáról, továbbá a beszedéssel kapcsolatos részletes szabályokat sem határozza meg, így értelemszerûen az Itv. 67. § (4) bekezdése szerint a díjat illetékbélyeggel kell megfizetni az illetékfizetésre vonatkozó általános szabályok szerint. E szabályok szerint, ha több ügyfél ügyében indul egy államigazgatási eljárás, az ennek megindítását kérõ ügyfelek egyetemlegesen felelõsek az illeték megfizetéséért.<br>
A fenti rendelkezések alapján egyértelmû, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében meghatározott díjat eljárásonként kell megfizetni. A jelen jogorvoslati eljárás alapját képezõ közös jogorvoslati kérelem pedig egy eljárásban elbírálható, miután egy közbeszerzési eljárásban, ugyanazon rájuk nézve sérelmes ajánlatkérõi döntést támadják.<br>
Továbbiakban a Döntõbizottság megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. A Kbt. 56. § (1) bekezdése alapján az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. A (2) bekezdés szerint az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást. A vitatott ügyben ajánlatkérõ az összességében legelõnyösebb ajánlat értékelésének módját választva az értékelés szempontjait – 1. az ajánlati ár 2. mûszaki tartalom (mûszaki paraméterek és többletfelszereltség) – határozta meg. Az elsõ értékelési szempontból az ajánlatkérõ a Kbt. 56. §-ára hivatkozva az ajánlati árat módosította. Ráfordításként a biztosítási díjkülönbözetet és a szervizszolgáltatási díjakat vette figyelembe. A biztosítási díjkülönbözetet arra tekintettel vette figyelembe korrekcióként, hogy egyes megajánlott gépjármûvek 1,4 l-es, míg a gépjármûvek másik része 1,6 l-es motorral vannak felszerelve. Mind a kötelezõ, mind a casco biztosítási díj megállapításánál meghatározó tényezõ a motor nagysága. Ajánlatkérõ 25 000 Ft eltéréssel kalkulált a két motorteljesítményt illetõen a kötelezõ és casco-biztosítással együttesen. A 25 000 Ft-os eltérítést a tárgyaláson az ajánlatkérõ azzal magyarázta, hogy az APEH-nál életben lévõ speciális biztosítási díjakat figyelembe véve került megállapításra a 25 000 Ft-os különbözet. Szóban tett nyilatkozatát írásos bizonyítékkal, erre történõ kötelezettségvállalása ellenére – a biztosítási szerzõdés másolatának vagy a biztosító nyilatkozatának csatolásával – nem támasztotta alá. Ennek hiányában a kalkulált díjkülönbözet nagysága – figyelemmel az Állami Biztosításfelügyelet 1/1998. (X. 31.) közleményére, amely a biztosítási díjakat szabályozza – <br>
nem alátámasztott, önkényes. Ugyancsak önkényes a nyertes ajánlattevõ esetében figyelembe vett ajánlati árat csökkentõ 3,5 M Ft-os korrekció, amelyet arra tekintettel eszközölt az ajánlatkérõ, hogy a nyertes vállalta a kötelezõ szervizeket legfeljebb 3,5 M Ft értékben 30 000 km futásteljesítményig. A 3,5 M Ft-os korrekciót az ajánlatkérõ anélkül fogadta el, hogy adatokkal rendelkezett volna a tényleges szervizköltségrõl akár a nyertes, akár a többi ajánlattevõ esetében.<br>
A feltételezéseken alapuló adatokkal végrehajtott korrekció mellett is ajánlatkérõ értékelése szerint is az ár szempontjából a legelõnyösebb ajánlatot a Summit Motors Rt. tette, ezt követte a Porsche Hungária Kft. l. és 2. számú változata, míg az Emil Frey Kft. a negyedik lett.<br>
Ily módon a korrekció bár csökkentette az ajánlati árak közötti jelentõs – mint egy 20 M Ft – különbséget, az ár alapján felállítható sorrenden nem változtatott. A második értékelési szempont a mûszaki tartalom volt, amelyet az ajánlatkérõ további három elemre tagolt: a) mûszaki paraméterek, b) felszereltség, c) nyomozati funkciók. Az a) és a b) pont alatti alszempontok alapján az ajánlatkérõ pontozása szerint sem az Emil Frey Kft. tette a legelõnyösebb ajánlatot. Mindkét esetben a harmadik helyre sorolták, az a) esetben megelõzte a Summit Motors és a Suzuki, a b) esetben pedig a Porsche Hungária Kft. l. és 2. számú változata. A második értékelési szempont alapján ajánlatkérõ végül mégis az Emil Frey ajánlatát értékelte kedvezõbbnek. Indokolása szerint "azért érte el a legmagasabb pontszámot, mivel a mûszaki paraméterek és a felszereltség átlagpontszáma a szubjektív értékelési paraméter (nyomozati funkciók) szerint került módosításra, azaz a nyomozati funkciók kerültek értékelésre ezen kategóriában, amely 100%-os megfelelést jelentett a nyertes ajánlattevõ esetében." A többiek esetében ez 90%-os értékelést kapott ajánlatkérõtõl.<br>
Ez utóbbi c) pont alatt szereplõ "alértékelési" szempontot maga az ajánlatkérõ is szubjektív elemnek nevezi. A feltárt adatok alapján megállapítható, hogy önkényes és indokolatlan a nyomozati megfelelõség körében kialakított alszempontok rendszere. A nyomozati megfelelõségre a gépkocsi mûszaki jellemzõin – amelyeket a dokumentáció meghatározott – túl, pl. három hátsó fejtámla stb. adatai a speciális feladatra jobb használhatóságot nem igazolják. A nyomozati funkciónak való megfelelõség nem is volt kívánalom az ajánlati felhívás és a dokumentáció elõírásai szerint. Ily módon ennek az értékelési szempontok közé történõ utólagos bevonása még akkor is törvénysértõ lenne, ha egyébként a nyomozati funkciónak történõ megfelelést az ajánlatkérõ utólag indokolt, alátámasztható tartalommal tudta volna kitölteni. A vizsgálat adataiból azonban megállapítható, hogy az ajánlatkérõ által hangsúlyosan, elsõdleges fontosságúnak kezelt nyomozati funkciónak történõ megfelelést valós tartalmú követelményrendszerrel alátámasztani nem tudta. Arra hivatkozott, hogy ennek körében vette figyelembe pl. a három hátsó fejtámla és hátsó biztonsági övek meglétét. Ugyanezeket a paramétereket azonban már a második elbírálási szempont b) alszempontja (többletfelszereltség) körében is értékelte. Az elõzõekben kifejtettek alapján azonban a nyertes ajánlata a b) alszempontból sem volt a legkedvezõbb. Ily módon érthetetlen, hogy erre tekintettel milyen alappal változtatta meg az ajánlati ár és a valós mûszaki tartalom alapján az értékelés sorrendjét ajánlatkérõ. Különös tekintettel arra is, hogy egyrészrõl azt hangsúlyozta, miszerint átlagosan egy vagy két személy szállítására szolgáló gépkocsit kívántak vásárolni – ehhez igazodott a dokumentációban meghatározott azon követelmény is, mely szerint az elsõ üléseknek kell fejtámlával és biztonsági övvel rendelkezniük –, másrészrõl utólag éppen azt állítja ajánlatkérõ, hogy a nyomozati igényeknek a fejtámlák és a biztonsági övek nagyobb száma miatt felel meg jobban a nyertes.<br>
A Kbt. alapelvei és tételes jogi rendelkezéseinek szabályai szerint a közbeszerzési eljárás lényege, hogy az ajánlatkérõ egyértelmûen meghatározza igényeinek megfelelõ azon elvárásait a beszerzés tárgyával kapcsolatosan, mely elvárásoknak megfelelõ árura kell hogy ajánlatukat az ajánlattevõk megtegyék. A Kbt. 40. § (1) bekezdése egyértelmûen fogalmaz, amikor kimondja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást – különösen mûszaki és minõségi követelmények – adni. A mûszaki leírást olyan részletességgel kell elkészítenie az ajánlatkérõnek, hogy annak alapján az ajánlattevõk megfelelõ ajánlatot tehessenek. E kötelezettséget a Kbt. 33. § (1) bekezdése rögzíti. Az elbíráláskor az ajánlatkérõ csak ezeket az elvárásokat kérheti számon az ajánlattevõktõl. Az elbírálásra vonatkozó Kbt. 59. § (1) bekezdése ugyanis eltérést nem engedõen kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján tette a legkedvezõbb ajánlatot. Az ajánlatok objektív elbírálása csak úgy biztosítható, ha az ajánlatkérõ késõbb nem hivatkozik, illetve nem vesz figyelembe olyan körülményeket, amelyeket elõzetesen nem rögzített. A rendelkezésre bocsátott iratanyagból megállapítható, hogy az ajánlatkérõ meghatározta a beszerzés tárgyával kapcsolatos mûszaki, minõségi elvárásait. Ezek között nem rögzítette, hogy az így meghatározott követelményeken túlmenõen többletfelszereltségi igénye is lenne, sem azt, hogy milyen többletfelszereltségi igények kielégítését várja. Még csak utalást sem tartalmazott az ajánlati felhívás vagy a dokumentáció arra, hogy speciális nyomozati igényeknek megfelelõ ajánlatokat kell készíteni. Az értékelés során az ajánlatkérõ függetlenítette magát az elõzetesen meghatározott és mindenki számára ismertté tett követelményeitõl, értékelési szempontjaitól, a nyomozati funkcióra hivatkozva az elõzetesen kialakított értékelését is megváltoztatva olyan a<br>
jánlattevõt hirdetett ki nyertesnek, akinek ajánlata nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerinti legelõnyösebb ajánlatnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontja alapján biztosított jogkörében eljárva a Kbt. 88. § (1) bekezdés d), f) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. április 16.<br>
<br>
Divinyi József s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>