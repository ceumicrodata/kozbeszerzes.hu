<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5817)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.182/1/1999.<br>
Tárgy: a Prometheus Rt. jogorvoslati kérelme az Eszterházy Károly Tanárképzõ Fõiskola közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Prometheus Rt. (1108 Budapest, Gyömrõi út 140., továbbiakban: kérelmezõ) jogorvoslati kérelmének – melyet az Eszterházy Károly Tanárképzõ Fõiskola (3300 Eger, Eszterházy tér 1., továbbiakban: ajánlatkérõ) "az Eger, Leányka úti épületegyüttes energiaellátó rendszerének ajánlattevõ beruházásában és finanszírozásával megvalósuló korszerûsítése, mûködtetése, felügyelete, karbantartása és felújítása" tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését, a 40. § (1) bekezdését és a 63. § (1) bekezdését, ezért 5 500 000 Ft, azaz ötmillió-ötszázezer forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül térítsen meg 30 000 Ft, azaz harmincezer forint igazgatási szolgáltatási díjat. Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ, illetve általa a közbeszerzési eljárás lefolytatásával megbízott Kesco Mérnök Szolgáltató Kft. a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjára hivatkozva hirdetmény közzététele nélküli tárgyalásos eljárást indított a rendelkezõ részben megjelölt beszerzés tárgyában.<br>
Az ajánlati felhívásban ajánlatkérõ közölte, hogy az ajánlatok elkészítéséhez ajánlati dokumentációt nem biztosít, ehelyett a 20. pontban a hõellátó rendszer megtekintésére biztosított lehetõséget.<br>
A felhívás 10. pontjában elõírta, hogy a kivitelezést az ajánlattevõ által a banktól felvett hitelbõl kell megvalósítani, ajánlatkérõ a hitelt a korszerûsítés következményeként keletkezõ energiadíj-megtakarításból törleszti, továbbá kikötötte, hogy ajánlattevõk "a futamidõ és a konstrukció megválasztásánál vegyék figyelembe, hogy a hitel díjösszege nem haladhatja meg a fejlesztéssel elérhetõ költségmegtakarítást". Ajánlattevõnek tehát a fûtési rendszer korszerûsítését illetõen olyan megoldásra kellett ajánlatot tenni, melynek alapján legalább a megvalósításra felvett bankhitel kamattal növelt összegének megfelelõ mértékû energiadíj-megtakarítás fog jelentkezni ajánlatkérõnél. Ajánlatkérõ a felhívásban a teljesítési határidõt a kivitelezésre 1999. október 15-ében, az üzemeltetésre max. 10 évben határozta meg.<br>
Az ajánlattételi határidõig, július 28-án 14.00 óráig három ajánlattevõ nyújtott be ajánlatot, a kérelmezõ, a Gáztech Kft. és a Kalor-Center Kft., ez utóbbi két változatban. A kérelmezõ 32 327 100 Ft költségráfordítás mellett 84 hónapos törlesztési idõtartammal, a Kalor-Center Kft. "A" változatú ajánlatában 63 068 900 Ft ráfordítás mellett 96 hónapos, "B" változatú ajánlatában 66 250 660 Ft ráfordítás mellett 96 hónapos törlesztési idõtartammal vállalta a beszerzés tárgyát képezõ munkák elvégzését.<br>
Ajánlatkérõ július 29-én tartotta a tárgyalást, augusztus 4-én hozta meg a döntését, miszerint az eljárás nyertese a Kalor-Center Kft. "A" változatú ajánlata, döntésérõl az ajánlattevõket levélben értesítette.<br>
Ajánlatkérõ és a nyertes ajánlattevõ augusztus 9-én megkötötte a vállalkozási szerzõdést, melyben az ellenszolgáltatást illetõen – az ajánlati felhívásban meghatározott finanszírozási konstrukció ellenére – a vállalkozó teljesítése alapján kiállított rész- és végszámla átutalással történõ kiegyenlítésében állapodtak meg.<br>
Kérelmezõ augusztus 19-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ egyrészt érvénytelen, másrészt az õ ajánlatánál kedvezõtlenebb ajánlatot hirdetett ki nyertesnek. Az érvénytelenséget azzal indokolta, hogy a nyertes ajánlattevõ az ajánlatában a felhívásban meghatározott október 15-i teljesítési határidõtõl eltérõ, 6,5 hónapos teljesítési határidõt vállalt, valamint azzal, hogy a nyertes által megadott ráfordítási összeg nem finanszírozható a megtakarításból. A kérelméhez számítást közölt, mellyel igazolni kívánta, hogy az õ ajánlata kedvezõbb, mint a nyertesé.<br>
Ajánlatkérõ az augusztus 26-án kelt észrevételében kérte a jogorvoslati kérelem elutasítását. Elõadta, hogy a bírálóbizottság az ajánlatok és a tárgyalások eredménye alapján gazdasági számításokat végzett, és a bírálati szempontok szerint választotta ki a legelõnyösebb ajánlatot. Álláspontja szerint a kérelmezõ számításai tévesek, így a kérelem megalapozatlan.<br>
A Kalor-Center Kft. az augusztus 26-i észrevételében közölte, hogy álláspontja szerint a kérelem megalapozatlan, mert a tárgyaláson õ a kivitelezésre vállalta az október 15-i határidõt, valamint ajánlata kedvezõbb a kérelmezõ ajánlatánál, mert az általa ajánlott mûszaki megoldás további fejlesztésre ad lehetõséget.<br>
A jogorvoslati eljárásban szeptember 14-én tartott tárgyaláson ajánlatkérõ azzal indokolta a hirdetmény közzététele nélküli tárgyalásos eljárási forma alkalmazását, hogy a megvalósítás pénzügyi fedezeteként a nyertes által igényelhetõ PHARE-hitelre szeptember 30-ig lehet benyújtani a pályázatot, és nyílt eljárás lefolytatása esetén ez idõpontig nem tudott volna nyertest hirdetni. A közelgõ fûtési szezonra tekintettel szükségesnek tartotta a fûtési rendszer állapotára vonatkozóan nyáron elkészített szakvéleményben megállapított hibák kijavítását, nem akarta kockáztatni azt, hogy télen a rendszer meghibásodása miatt akadályoztatva legyen az épületek fûtése. Úgy gondolta, hogy október 15-ig el lehet végezni a hibák kijavítását, a korszerûsített rendszert pedig 2000. február 28-ig helyezi üzembe.<br>
Közölte, hogy a nyílt eljárás megindítására korábban azért nem volt lehetõsége, mert a beszerzést eredetileg a beszerzési célra az Oktatási Minisztérium felé tavasszal benyújtott pályázata alapján kapott támogatásból akarta megoldani, azonban a pályázat nem járt eredménnyel. A nyertes ajánlattevõvel megkötött szerzõdésben ennek ellenére mégis el tudott térni az ajánlati felhívás szerinti finanszírozási konstrukciótól, mert a minisztérium kb. 2 hete dologi kiadásokra 80 millió Ft nagyságrendû összeget biztosított részére.<br>
A tárgyaláson elõadta továbbá, hogy azért nem készített mûszaki leírást, mert a felhívás szerinti finanszírozási konstrukció miatt fontos volt számára az, hogy a minél hatékonyabb fûtéskorszerûsítési módszer mûszaki megoldása kidolgozásában az ajánlattevõk szabadságot élvezzenek.<br>
A Döntõbizottság a felek írásbeli észrevételei, az írásos és a tárgyaláson tett szóbeli nyilatkozatai alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Ue. törvényhely második mondata kimondja, hogy "meghívásos vagy tárgyalásos eljárásra csak akkor kerülhet sor, ha ezt a törvény megengedi."<br>
Jelen közbeszerzést illetõen kétségkívül rögzíthetõ, hogy az eljárás megindításakor ajánlatkérõnek nem állt rendelkezésére a beszerzéshez szükséges pénzügyi fedezet, a megvalósítást a nyertes ajánlattevõ által felvett hitelbõl akarta "finanszírozni".<br>
Ajánlatkérõ a tárgyalásos eljárás alkalmazásának indokaként a 70. § d) pontját – az ajánlatkérõ által elõre nem látható okból elõállt rendkívüli sürgõsséget, a nyílt vagy meghívásos eljárásra elõírt határidõk tarthatatlanságát – jelölte meg, ezen indok valós vagy valótlan voltának azonban csak akkor van jelentõsége, ha az eljárás megindításának alapvetõ feltételei fennállnak.<br>
Az anyagi fedezet hiánya a tárgyalásos eljárási forma alkalmazását is kizárja.<br>
E jogértelmezés során a Döntõbizottság abból indult ki, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>a alapján a tárgyalásos eljárásra a törvény eltérõ rendelkezése hiányában a nyílt eljárás szabályait kell alkalmazni. A törvény – a 71. § (1) bekezdésben – csak a 70. § a) és e) pontja szerinti hirdetmény közzététele nélküli tárgyalásos eljárás esetére fogalmaz úgy, hogy az eljárás részvételi felhívással indul, ebbõl következik, hogy a hirdetmény közzététele nélküli tárgyalásos eljárás ajánlati felhívással indul. Az ajánlati felhívást viszont ajánlatkérõ a 32. § (2) bekezdése alapján csak akkor teheti közzé, ha rendelkezik a szerzõdés teljesítését biztosító anyagi fedezettel. A közzététel módja közömbös, a felhívás közzétettnek tekinthetõ, ha annak teljes terjedelme az ajánlattevõkkel közölve lett.<br>
Ugyancsak az elõbbiekben kifejtett indokok – a nyílt eljárási szabályok alkalmazási kötelezettsége – folytán be kellett volna tartania ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésében elõírtakat, azaz a beszerzés tárgyára vonatkozóan mûszaki leírást kellett volna ajánlattevõk rendelkezésére bocsátania.<br>
Ezáltal elkerülhetõ lett volna az is, hogy az ajánlatkérõnek a felhívás szerint szolgáltatás megrendelésére irányuló szándéka ellenére valamennyi ajánlattevõ építési beruházásra tett ajánlatot. Az ajánlatkérõ elvárását tartalmazó mûszaki leírás hiányában az ajánlatok nem voltak egymással objektív módon összehasonlíthatók, így ajánlatkérõ – mint ahogy az az értékelési anyagból és ajánlatkérõ által a tárgyaláson elõadottakból is kiderül – a nyertes ajánlatban nem szereplõ adatokat kalkulációval határozta meg.<br>
A Döntõbizottság megállapítja, hogy ajánlatkérõ azáltal, hogy az eljárást pénzügyi fedezet hiányában, valamint a mûszaki leírásnak az ajánlattevõk rendelkezésére bocsátása nélkül indította meg, megsértette a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését és a 40. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése elõírja, hogy ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított 15 napon belül, az 5. sz. mellékletben meghatározott minta szerint hirdetményben közzé kell tennie, e kötelezettségre nézve a hirdetmény közzététele nélküli tárgyalásos eljárás körében külön is rendelkezik a törvény 71. § (6) bekezdése.<br>
A Döntõbizottság e tárgykörben hivatalból bizonyítást folytatott le megkeresve a K. É. szerkesztõségét és megállapította, hogy ajánlatkérõ a mai napig nem intézkedett a tájékoztató közzététele iránt, ezen intézkedés elmulasztásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdését.<br>
A jogorvoslati kérelemben a kérelmezõ kérte annak megállapítását, hogy a nyertes ajánlata érvénytelen volt. A Döntõbizottság kérelmezõnek ezen kifogását nem fogadta el, mert tárgyalásos eljárásban a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján a felek nincsenek kötve az ajánlathoz, a tárgyalások folyamán az ajánlattevõ az eljárásban való nyertesség érdekében úgy az ajánlatban megadott árat, mint a teljesítési határidõt módosíthatja.<br>
A kérelmezõ kérte annak megállapítását is, hogy ajánlata jobb volt a nyertes ajánlatnál. A Döntõbizottság a kérelem e vonatkozásban való megalapozottságát nem vizsgálta, mert ajánlatkérõ nem bocsátott az ajánlattevõk részére a beszerzés tárgyával szemben támasztott objektív követelményeit meghatározó mûszaki leírást, ezért az ajánlatokat nem lehet összehasonlítani.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § d), f) és g) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 1999. szeptember 22.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>