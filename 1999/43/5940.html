<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5940)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.176/10/1999<br>
<br>
Tárgy: a Globál Sport Kft. jogorvoslati kérelme az Ifjúsági és Sportminisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Globál Sport Kft. (4030 Debrecen, Tömös u. 17., képviseli: dr. Ménes Tibor ügyvéd, 4002 Debrecen, Balmazújvárosi út 10., a továbbiakban: kérelmezõ) kérelmének, melyet az Ifjúsági és Sportminisztérium (1051 Budapest, Hold u. 1., képviseli: dr. Komár Gábor ügyvéd, 2000 Szentendre, Szûcs József u. 8., a továbbiakban: ajánlatkérõ) atlétikai pályák építése és javítása tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> h) pontját és az 1/1996. (II. 7.) KTM-rendelet 2. § (1) bekezdésére tekintettel a Kbt. 37. § (2) bekezdését, ezért az ajánlatkérõ hirdetmény közzététele nélküli tárgyalásos eljárására vonatkozó ajánlati felhívását megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Németh és Társa Kft., mint a Polytan GmbH kizárólagos magyarországi képviselõje 1999. július 26-án írásban kereste meg ajánlatkérõ képviselõjét, rendkívüli – erre az egyszeri alkalomra kidolgozott – kedvezményes ajánlattal. Ebben a Polytan atlétikai pályák négyzetméterre vetített egységárait adta meg, és vállalta, hogy az ismertetett 1998-as árakon 1999-ben, a Nemzeti Atlétikai Program (továbbiakban: NAP) pályaépítési és rekonstrukciós programjának megfelelõen teljesít. Közölte azt is, hogy kedvezményes ajánlatuk 30 napig érvényes az 1999-ben végezhetõ munkára, és hogy az építmények mûszaki tartalmának, a helyi adottságoknak ismeretében teszi meg ajánlatát.<br>
Ezt követõen ajánlatkérõ 1999. július 30-án ajánlati felhívást küldött kérelmezõnek és a Németh és Társa Kft.-nek hirdetmény közzététele nélküli tárgyalásos közbeszerzési eljárás lefolytatására. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontja alapján választott eljárását azzal indokolta a felhívása 2. b) pontjában, hogy az atlétikai pályák építésére és javítására vonatkozó kedvezõ ajánlat feltételei csak rövid ideig állnak fenn. A 2. e) pont szerint ajánlatkérõ vállalkozási szerzõdést kíván kötni az atlétikai pályák építésére (alépítményekkel együtt) és javítására, összesen kb. 23 000 négyzetméteren: Szombathely, Debrecen, Veszprém, Zalaegerszeg, Nyíregyháza, Somoskõ és Budapest területén az ajánlati dokumentációban meghatározottak szerint. A 3. b) pontban kötötték ki, hogy ajánlattevõnek az ajánlatkérõvel és a helyi önkormányzattal egyeztetett sorrend és igény szerint, helyben kell a feladatokat elvégeznie. A 3. c) pont szerint részajánlatot nem lehetetett tenni. Ajánlatkérõ dokumentációt is biztosított ajánlattevõk számára, ami 1999. augusztus 6-án 12.00 óráig volt átvehetõ a felhívás 5. b) pontjában írtak szerint, 100 000 Ft+áfa ellenében. A 6. a) pontban ajánlattételi határidõt 1999. augusztus 10-én (kedd) 10.00 órában kötötték ki, ami egyben az ajánlatok felbontásának, majd a késõbbi módosítás szerint a tárgyalásos eljárásnak az idõpontja is.<br>
A 8. pontban elõírták, hogy az ajánlattevõk kézpénzfizetéssel vagy átutalással kötelesek 1 000 000 Ft ajánlati biztosítékot ajánlattevõnek befizetni.<br>
Ugyanitt közölte azt is ajánlatkérõ, hogy érvénytelen, vagy érvényes, de nem nyertes ajánlatot tett ajánlattevõk biztosítékát az eredményhirdetés napjától számított 8 munkanapon belül visszautalja.<br>
Ajánlatkérõ többváltozatú ajánlattételre nem adott lehetõséget.<br>
A 15.2. pontban közölték, hogy az ajánlatok elbírálása és annak eredményének kihirdetése a benyújtástól számított 30 napon belül megtörténik, mely idõpontról ajánlattevõk írásos faxértesítést kapnak. Ajánlatkérõ az 1999. július 30-án kelt és 31-én elküldött levelében jelzett – az 1999. augusztus 3-án tartandó eljárásra vonatkozó idõpontot – az augusztus 2-án kelt és továbbított levelében augusztus 10-én 10.00 órára módosította.<br>
Ajánlattevõk 1999. augusztus 4-én átvették a dokumentációt, illetve az egyes településeken építendõ pályák építésére vonatkozó tételek felsorolását. Ennek alapján elkészítették ajánlatukat, amit határidõre be is nyújtottak ajánlatkérõhöz. Kérelmezõ 5, míg a Németh és Társa Kft. 7 helyszínre tett ajánlatot a felhívási dokumentáció szerint. Az utóbbi azért 7-re, mert az augusztus elején hozott pályabizottsági döntésérõl – miszerint öt helyszínre kell csak ajánlatot tenni – ajánlatkérõ a helyszínek listájának megküldésével a Németh és Társa Kft.-t nem értesítette.<br>
Ajánlatkérõ az ajánlattételi határidõ lejártakor a két darab ajánlatot bizottságilag felbontotta az ajánlattevõk jelenlétében. Ennek során jegyzõkönyvben rögzítették, hogy a közzététel nélküli tárgyalásos eljárásra a Németh és Társa Kft. rövid ideig fennálló kedvezõ ajánlata miatt került sor. Megállapítást nyert az is, hogy mindkét ajánlatból hiányzik egy-egy alappal kapcsolatos igazolás, ezért a 4/1996. sz. ajánlás alapján 1999. augusztus 16-ig hiánypótlásra biztosítanak lehetõséget mindkét ajánlattevõnek. Azt is közölték ajánlattevõkkel, hogy a tárgyalás idõpontját augusztus 16-án 9.00 órára tûzik ki, és abban állapodtak meg a felek, hogy az ajánlatok részletes tartalmi ismertetése, ekkor fog sor kerülni egymás jelenlétében.<br>
Kérelmezõ 1999. augusztus 10-én jogorvoslati kérelmet terjesztett elõ a Döntõbizottsághoz. Ebben kérte a jogsértés megállapítását, az ajánlati felhívás megsemmisítését és ideiglenes intézkedéssel a közbeszerzési eljárás felfüggesztését. Egyben kérte tárgyalás tartását is.<br>
Kérését azzal indokolta, hogy ajánlatkérõ nem indokolta meg a tárgyalásos eljárás megalapozottságát, mivel nem közölte a felhívásban azt, hogy mik azok a rövid ideig fennálló kedvezõ feltételek, melyekre e döntését alapozta. Sérelmezte azt is, hogy a megszabott rövid határidõ miatt az építési beruházásra és felújításokra megalapozott – a Kbt. szabályainak megfelelõ – versenyképes ajánlat nem készíthetõ.<br>
A tárgyaláson kifejtett álláspontja szerint a Szombathely beruházásra vonatkozó dokumentáció hiányos, nem felel meg a jogszabályoknak.<br>
A Döntõbizottság az 1999. augusztus 11-én kelt D.176/3/1999. számú határozatával a közbeszerzési eljárást felfüggesztette.<br>
Ajánlatkérõ a tárgyaláson változatlanul fenntartott írásos észrevételében kérte az alaptalan kérelem elutasítását. Álláspontja szerint a Kbt. tárgyalásos eljárásra vonatkozó szabályai nem tartalmaznak rendelkezést az ajánlattételi határidõre. Véleménye szerint nem volt rövid a megszabott határidõ, amit az is bizonyít, hogy mindkét ajánlat a hiánypótlást követõen érvényes. Azért hívták fel a két ajánlattevõt, mert mindkettõ rendelkezik az országban nemzetközi minõsítéssel bíró pályák építési tapasztalataival, és csak a tárgyalásos eljárásban lehet az ajánlatokat pontosítani, különös tekintettel a mûszaki követelményekre. Nem vitatta, hogy a Szombathely helyszínre vonatkozó beszerzés az építési beruházás. Ajánlatkérõi jogállásával kapcsolatosan a tárgyaláson úgy nyilatkozott, hogy azt a támogatások elnyerésére kiadott pályázati kiírás alapozza meg.<br>
Az ügyben érintett Németh és Társa Kft. a tárgyaláson úgy nyilatkozott, hogy az öt helyszínre vonatkozó listát nem kapták meg, ezért adtak az eredeti hétre ajánlatot.<br>
Csak kimondottan az ajánlatkérõi pályázatban szereplõ helyszínekre adtak az 1999. július 26-án írt levelükben kedvezõ árajánlatot. Ezt egyéb cégeknek, létesítményeknek nem ajánlották fel. Véleményük szerint a rövid határidõre – nagyobb energia ráfordításával – az ajánlattétel lehetséges volt.<br>
A Döntõbizottság a rendelkezésre álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a kérelem alapos, ezért a rendelkezõ részben foglaltak szerint határozott.<br>
A rendelkezésre álló iratokból és nyilatkozatokból megállapíthatóan ajánlatkérõ a tárgyalásos közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontjára alapozta. A potenciális ajánlattevõknek közvetlenül megküldött ajánlati felhívásban ajánlatkérõ azzal indokolta ezen eljárási fajta alkalmazását, hogy a kedvezõ ajánlat feltételei csak rövid ideig állnak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint az ajánlatkérõ tárgyalásos eljárás alkalmazására csak akkor jogosult, ha ezt a törvény kifejezetten megengedi.<br>
A törvény a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a)–i) pontjaiban felsorolt esetekben engedi meg a tárgyalásos eljárás alkalmazását. A h) pont szerint a tárgyalásos eljárás alkalmazható, ha a beszerzés kedvezõ feltételei csak rövid ideig állnak fenn, és e kedvezõ feltétel igénybevétele más típusú eljárás alkalmazása esetén meghiúsulna. E törvényi rendelkezés két együttes feltétel fennállását követeli meg: a) kedvezõ feltételek fennállását; b) a kedvezõ feltételek idõbeli korlátozottságát.<br>
E két együttes feltétel csak akkor alapozza meg a h) pont alkalmazását, ha a kedvezõ feltételek nem egyetlen ajánlatkérõre, hanem a vásárlók széles körére vonatkoznak, és ezeket a kedvezõ feltételeket meghatározott idõn belül bárki által igénybe lehet venni. Nem alapozhatja meg a h) pont alkalmazását egy olyan ajánlat, amelyet valamely potenciális ajánlattevõ – megismerve az ajánlatkérõ beszerzési szándékát – eljáráson kívül elküld egy, és kizárólag csak egy ajánlatkérõnek. A Kbt. rendelkezései szerint ugyanis minden közbeszerzési eljárás az ajánlatkérõ felhívására indul az ajánlatkérõ által meghatározott feltételekkel, nem pedig azzal, hogy az ajánlattevõ hívja fel az ajánlatkérõt, az általa benyújtott ajánlat elfogadására, olyan ajánlati kötöttséget határozva meg, amely semmivel sem alátámasztható és indokolható. A h) pont kiterjesztõ értelmezése ellentétben áll mind a Kbt. 26. § (1) bekezdésében foglaltakkal, mind pedig az alapelvekkel. A fentiekben kifejtettek alapján jogszabálysértõ módon alkalmazott az ajánlatkérõ a Kbt. 70. § h) pontra alapítva tárgyalásos eljárást.<br>
Ajánlatkérõ által is elismerten a Szombathelyre tervezett beszerzés a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdés szerinti építési beruházásának minõsül, ezért a Döntõbizottság megvizsgálta az erre vonatkozó dokumentációt. Ennek során kétséget kizáróan megállapította, hogy a dokumentáció nem felel meg az 1/1996. (II. 7.) KTM-rendeletnek, mert az nem tartalmazza a szükséges hatósági engedélyeket annak ellenére, hogy a fentebb hivatkozott rendelet 2. § (1) bekezdése úgy rendelkezik, hogy "E rendelet alkalmazása szempontjából ajánlatkérési mûszaki dokumentáció: a jogerõs végrehajtható és érvényes építési vagy létesítési hatósági engedélyokirat és a hozzá tartozó tervek alapján készített, az építmény helyszínét, környezetét, jelenlegi, valamint kész állapotát – az ajánlatadáshoz szükséges és elégséges módon – rögzítõ írásos dokumentumok és tervrajzok összessége", a (3) bekezdés alapján pedig az engedélyokirat a dokumentáció kötelezõ tartalmi eleme.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdése cogens szabályként úgy rendelkezik, hogy az ajánlatkérõ köteles gondoskodni arról, hogy az ajánlati felhívás közzétételének (megküldésének) idõpontjától a dokumentáció rendelkezésre álljon.<br>
Fent hivatkozott KTM-rendeletre is tekintettel állapította meg a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdésének megsértését.<br>
A Döntõbizottság a lefolytatott jogorvoslati eljárás során aggályosnak tartja azt a megoldást, hogy a NAP-pályázaton a tervezett beruházás 30 (max. 50%-át) kitevõ támogatást elnyert pályázók – akik a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pont szerint tartoznak a törvény hatálya alá – helyett ajánlatkérõként az Ifjúsági és Sportminisztérium járt el a tárgyi közbeszerzési ügyben.<br>
Ezen álláspontot még az sem változtatta meg, hogy az "atlétikai létesítmények építésének, rekonstrukciójának és eszközfejlesztésének támogatására" vonatkozó pályázati kiírásban megjegyzés címszó alatt azt közölte az Ifjúsági és Sportminisztérium a leendõ pályázókkal, hogy:<br>
"Az Ifjúsági és Sportminisztérium közbeszerzési eljárást fog lefolytatni a pályaépítésekkel és rekonstrukciókkal kapcsolatban. Kérünk minden pályázót, hogy mellékeljenek egy nyilatkozatot, melyben elfogadják, hogy a fent említett közbeszerzési eljáráson nyertes céggel bonyolítják a pályák építését és rekonstrukcióját."<br>
Fenti aggályát a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontjára és a 2. § (1) bekezdésére alapozza a Döntõbizottság, mivel a jogorvoslati eljárás során becsatolt iratok között nem csatolt be a közbeszerzési eljárás lefolytatására vonatkozó konkrét nevesített meghatalmazásokat az Ifjúsági és Sportminisztérium.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés c), d) és g) pontjai szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 8.<br>
<br>
Dr. Bíró László s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>