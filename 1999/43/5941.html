<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5941)
</b></h2><FONT size=3><i><u></i></u><br>
1024 Budapest, Margit krt. 85<br>
Telefon: 356-1337<br>
Fax: 355-5082<br>
Ikt. sz.: D.163/14/1999<br>
<br>
Tárgy: AutóPanel Rt. jogorvoslati kérelme az ÉDÁSZ Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az AutóPanel Gépjármû-felépítmény Gyártó Rt. (1037 Budapest, Zay u. 24., képviseli dr. Fodor Valéria ügyvéd, 1037 Budapest, Zay u. 24., továbbiakban: kérelmezõ) jogorvoslati kérelmét, melyet az Észak-dunántúli Áramszolgáltató Rt. (9027 Gyõr, Kandó K u. 13., képviseli Horváthné dr. Kovács Magdolna jogtanácsos, továbbiakban: ajánlatkérõ) "kosaras gépjármûvek beszerzése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. május 26-án megjelent 21. számában tett közzé ajánlati felhívást nyílt eljárás megindítására.<br>
A beszerzés tárgyát és mennyiségét az alábbiak szerint határozta meg:<br>
"A" tétel kosaras gépjármû	15 db<br>
opcionálisan<br>
"B" tétel 2000. évre vonatkozóan<br>
kosaras gépjármû	30 db<br>
elõbbi teljesítést ajánlatkérõ elfogad.<br>
Az ajánlatkérõ dokumentációban részletezte az ajánlatok elkészítésére, benyújtására vonatkozó formai és tartalmi elvárásait, a szerzõdési feltételeket és a beszerzés tárgyát képezõ gépjármûvek mûszaki specifikációját.<br>
A mûszaki követelmények körében ajánlatkérõ többek között elõírta, hogy a kosárfelépítmény rendelkezzék CE bizonyítvánnyal.<br>
A felhívás szerint ajánlatkérõ az összességében legelõnyösebb ajánlatot kívánta nyertesként kihirdetni, az elbírálási szempontok alábbi fontossági sorrendje alapján:<br>
– mûszaki-technológiai szempontok,<br>
– ajánlati ár,<br>
– garancia,<br>
– szervizlehetõség.<br>
Az ajánlattételi határidõig 1999. július 6-ig ajánlatot nyújtott be: Nissan Rapid Kft., Italcamion Kft., Eurotrade Kft., Duna Interservice Kft. és kérelmezõ. Ajánlatkérõ az ajánlatok értékelése során megállapította, hogy valamennyi ajánlat az általa elõírt és elvárt formai követelményeknek nem felel meg, ezért 1999. július 21-én a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> d) pontjára alapítottan (egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot) az eljárást eredménytelennek nyilvánította. Ugyanakkor valamennyi ajánlattevõt meghívta hirdetmény közzététele nélküli tárgyalásos eljárásra. Az 1999. július 21-én kelt felhívása tartalmazta, hogy a nyílt eljárás dokumentációjának szerzõdéses feltétele és mûszaki specifikációja érvényes a tárgyalásos eljárásban is, és a tárgyalásos eljárásban a korábban benyújtott ajánlattól eltérõ ellenszolgáltatást nem fogad el.<br>
Az ajánlati nyilatkozatokat borítékban 1999. július 26-ig kellett megtenni.<br>
A hirdetmény közzététele nélküli tárgyalásos eljárásra történõ meghívást követõen ajánlatkérõ kérte a teljesítésre vonatkozó ütemezés megadását, valamint közölte ajánlattevõkkel, hogy a kosaras felépítménynél elõírt CE bizonyítvány helyett elfogadja az ennek megfelelõ magyar minõsítést, pl.: TÜV Hannover KTI Kft. által kiadottat is. Ezt a minõsítést a teljesítés idõpontjában kell csatolnia a nyertes ajánlattevõnek.<br>
A bontási eljárás során lényegében az ajánlattevõi nyilatkozatok kerültek ismertetésre, azaz, hogy a nyílt eljárásban benyújtott ajánlatukat az ajánlattevõk fenntartják, illetve a vállalt teljesítési határidõ került ismertetésre. Ezen túlmenõen a bontásról készült jegyzõkönyvben rögzítésre került, hogy az Italcamion Kft. – nyilatkozata szerint – a gépjármûvek szállítását túlterhelés-gátlóval együtt vállalja.<br>
A bontási jegyzõkönyv észrevételként rögzíti, hogy a kérelmezõ képviselõinek álláspontja szerint a CE bizonyítvány helyett nem lehet magyar megfelelõt benyújtani, mert ilyen nincs, és ennek a követelménynek az elvetése a versenyhelyzetet befolyásolja, valamint az Italcamion Kft. részérõl most megajánlott túlterhelés-gátló a mûszaki feltételek megváltoztatását jelenti, a nyílt ajánlathoz képest.<br>
Ezt követõen kérelmezõ a törvényes határidõn belül 1999. július 28-án nyújtott be jogorvoslati kérelmet a Döntõbizottsághoz, mert álláspontja szerint ajánlatkérõ a tárgyalásos eljárás lefolytatása során jogsértést követett el.<br>
Indoklásként elõadta, hogy ajánlatkérõ a tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontja alapján folytatta le, és e szakasz alapján a nyílt eljárásban elõírt ajánlati felhívás feltételei nem változtathatók, de amennyiben a Kbt. 70. § d) pontjára tekintettel folytatta az eljárást, abban az esetben sem térhet el az ajánlatkérõ a korábbi nyílt eljárásban kiadott dokumentáció elõírásaitól, azaz jogsértõ magatartást valósított meg azáltal, hogy a kosaras felépítményre elõírt CE bizonyítvány helyett ennek megfelelõ magyar minõsítés elfogadását is lehetõvé tette.<br>
Ajánlatkérõ jogsértést követett el azáltal is, hogy az Italcamion Kft.-nek az ajánlatok bontásakor a túlterhelés-gátlóra tett nyilatkozatát elfogadta, és ezzel a magatartásával ajánlatkérõ megsértette az ajánlati kötöttség elvét.<br>
Kérelmezõ kérte a jogsértés megállapítását és az ajánlatkérõ jogsértõ döntésének megsemmisítését.<br>
Ajánlatkérõ a jogorvoslati kérelmet megalapozatlanság címén kérte elutasítani.<br>
Indoklásként elõadta, hogy a tárgyalásos eljárást nem a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontja, hanem a 70. § d) pontja alapján folytatta le. A tárgyalásos eljárásra történõ felhívásából ugyan nem derült ki, hogy a rendkívüli sürgõsségre alapítottan folytatja az eljárást, de a felhívása egyértelmûen tartalmazta, hogy hirdetmény közzététele nélküli eljárást folytat, tehát az nem lehet a Kbt. 70. § a) pontja szerinti eljárás.<br>
A rendkívüli sürgõsség indokaként elõadta, hogy a beruházási terv, melyet az év elején fogadtak el, elõirányozta a tárgybani beszerzés ez évben történõ lebonyolítását.<br>
A nyílt eljárást idõben megindították, annak eredménytelenné nyilvánítása nem az ajánlatkérõ érdekkörében felmerült okból következett be. Újabb nyílt eljárás lefolytatására már lehetõségük nincs, hiszen a gépjármûvek leszállítását az ajánlattevõk minimum három-négy hónapos határidõvel vállalják.<br>
A CE bizonyítványban foglalt követelménynek történõ megfelelés bizonyítását a magyar minõsítés is biztosítja, és ennek elfogadását még az ajánlattételi határidõ lejárta elõtt közölte valamennyi érdekelttel, a tárgyalásos eljárásban pedig erre lehetõség van, jogsértést nem követett el.<br>
Az Italcamion Kft. ajánlata benyújtásakor nyilatkozott, hogy a nyílt eljárásban tett ajánlatához képest annak mûszaki tartalmán nem változtat, a túlterhelés-gátlót kiegészítésként ajánlotta meg. Tekintettel arra, hogy a mûszaki specifikáció elõírásai között a túlterhelés-gátló léte nem szerepelt, így az ajánlatok értékelése során ajánlatkérõ ezt figyelmen kívül is hagyta.<br>
Az Italcamion Kft. érdemi észrevételében ajánlatkérõ eljárását jogszerûnek minõsítette, mivel ajánlatkérõ nem a CE bizonyítvány elengedéséhez járult hozzá, hanem annak a magyar jogszabályok szerint megengedett adaptálását pontosította.<br>
A túlterhelés-gátlóra vonatkozóan elõadta, hogy a felhívás erre vonatkozó elõírást nem tartalmazott, a megajánlott gépeikben túlterhelés-gátló van, az ajánlatok bontásakor csupán egy – e tényre utaló – kiegészítõ információt közöltek az ajánlatkérõvel.<br>
Kérték a jogorvoslati kérelem elutasítását.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A tárgyalásos eljárás lefolytatására vonatkozóan a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) és (6) bekezdés, valamint a 70. § és a 71. §-a rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdés szerint az eljárásról csak akkor kell hirdetményt közzétenni, ha a tárgyalásos eljárás a Kbt. 70. § a) és e) pontja szerint folyik. Ajánlatkérõ az ajánlattevõkkel egyértelmûen közölte, hogy hirdetmény közzététele nélküli tárgyalásos eljárást alkalmaz, bár nem jelölte meg konkrétan, hogy a Kbt. 70. § melyik pontjára alapította az eljárását.<br>
Abból a körülménybõl viszont, hogy "hirdetmény közzététele nélküli" megjelölést alkalmazott a tárgyalásos eljárásra az ajánlatkérõ, következtetni lehetett arra, hogy ez az eljárás semmiképpen sem a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontja alapján folyik. Kérelmezõ tehát tévedésben volt, amikor a tárgyalásos eljárásban a Kbt. 70. § a) pont szerinti szabályok betartását várta el ajánlatkérõtõl.<br>
A Döntõbizottság megvizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontra alapított eljárása az ajánlatkérõnek jogszerû volt-e.<br>
A Döntõbizottság elfogadta ajánlatkérõnek azt a nyilatkozatát, hogy a beszerzést ebben az évben meg kell valósítania, és a teljesítés minimum három hónap alatt valósítható meg, másfajta eljárás lefolytatása esetén pedig – a nyílt eljárást követõen – ez évben történõ beszerzésre reális esély nincs. Kérelmezõ nyilatkozatában maga sem vitatta a teljesítés kb. 3 hónapos idõtartamára vonatkozó ajánlatkérõi nyilatkozatot.<br>
A Döntõbizottság az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjára alapított eljárását jogszerûnek minõsítette.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(5) bekezdés szerint a hirdetmény közzététele nélküli tárgyalásos eljárás során az ajánlatkérõ az általa szabadon kiválasztottakat közvetlenül hívja meg a tárgyalásra, melynek során a Kbt. 26. § (5) bekezdés szerint a szerzõdés feltételeirõl szabadon tárgyalhat.<br>
Ez azt jelent, hogy a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) és (2) bekezdésben foglalt tiltó szabályok sem az ajánlatkérõt, sem az ajánlattevõt nem kötik.<br>
Ebbõl következõen ajánlatkérõ jogosult volt a CE bizonyítványra vonatkozó követelményét megváltoztatni, akár el is hagyni, és jogosult volt helyette más követelményt elõírni, nevezetesen a CE bizonyítványnak megfelelõ magyar minõsítés elfogadását. Ezzel a magatartásával ajánlatkérõ a tárgyalásos eljárásra is érvényes esélyegyenlõség alapelvét sem sértette meg, hiszen nem szûkítette, hanem tágította az érvényes ajánlatadás lehetõségét.<br>
A nyílt eljárásban kogens szabályként alkalmazandó ajánlati kötöttség elve a tárgyalásos eljárásban nem érvényesül, így az Italcamion Kft. pótlólag tett nyilatkozata sem jogsértõ, mert a tárgyalásos eljárásban maguk az ajánlattevõk is módosíthatják, változtathatják az ajánlatukat az összes szerzõdési feltétel (határidõ, ár stb.) vonatkozásában is, bár jelen tárgyalásos eljárásban az ajánlatkérõ az ár módosítását nem tette lehetõvé.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint alaptalant elutasította.<br>
A Döntõbizottság az eljárása során a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdése alapján a 82. § (2) bekezdés a) pontja szerint a közbeszerzési eljárást ideiglenes intézkedésében felfüggesztette, ennek hatálya azonban jelen határozat meghozataláig áll fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 26.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>