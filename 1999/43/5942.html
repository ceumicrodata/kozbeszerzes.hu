<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5942)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.171/16/1999<br>
<br>
Tárgy: az Orako Kft. jogorvoslati kérelme a Bács-Kiskun Megyei Földhivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Orako Kereskedelmi és Szolgáltató Kft. (1222 Budapest, Gádor u. 130., képviseli: dr. Vajk Kálmán ügyvéd, 1114 Budapest, Bukarest u. 9., a továbbiakban: kérelmezõ) kérelmének, melyet a Bács-Kiskun Megyei Földhivatal (6000 Kecskemét, Kossuth tér 1., képviseli: dr. Szloboda János ügyvéd, 6000 Kecskemét, Csányi János krt. 4. I. em. 1., a továbbiakban: ajánlatkérõ) beépített és mobil bútorok gyártása, szállítása, szerelése tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#96">Kbt.) 96. §</a> (1) bekezdés b) pontjára és a 125/1996. (VII. 24.) Kormányrendelet 3. § (4) bekezdés d), valamint 5. § (2) bekezdés g) pontjára tekintettel a Kbt. 3. § (1) bekezdését. Ezért a Döntõbizottság ajánlatkérõ hirdetmény közzététele nélküli közbeszerzési tárgyalásos eljárásához kiadott ajánlati felhívását megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat és 7500 Ft, azaz hétezer-ötszáz forint + áfa dokumentációs költséget fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. július 15-én beépített és mobil bútor beszerzésére vonatkozó, hirdetmény közzététele nélküli közbeszerzési tárgyalásos eljáráshoz részletes ajánlati felhívást (a továbbiakban: felhívás) küldött a Mezõkövesdi Bútoripari Kft., a Garzon Bútor Rt., a Falco-Sopron Irodabútor Kft., a VIVAX Irodabútorház és a kérelmezõ részére, miután az 1999. július 7-én ajánlattételre megkeresett potenciális nyolc ajánlattevõ közül õk vásárolták meg az ajánlati dokumentációt 75 000 Ft+áfa térítés ellenében.<br>
A felhívásban ajánlatkérõ nem jelölte meg, hogy a Kbt. mely pontjára hivatkozva választotta a fenti közbeszerzési eljárást.<br>
A felhívás 5.1. pontjában közölte ajánlatkérõ, hogy az ajánlattétel határideje 1999. július 30-án 10,00 óra, mely megegyezett a bontás idõpontjával. Az 5.4. pont szerint 30 napon belül ajánlatkérõ elbírálja az ajánlatokat. A kiegészítõ, részletes mûszaki tartalmat a felhívás 6. sz. mellékletében adta meg ajánlatkérõ. Ezen ismertetés elsõ mondata szerint "A bútorok, berendezési tárgyak többségét a kereskedelemben kapható típusokból lehet választani, ezeket szükség szerint egyedi bútorokkal egészíthetik ki."<br>
A Fecske és Nagykõrösi utcai épületekben helyiséglista szerinti bontásban jelölte meg ajánlatkérõ a kért bútorokat, darabszám megjelöléssel.<br>
Az ajánlattételre felhívottak által feltett konzultációs kérdésekre adott írásos választ ajánlatkérõ 1999. július 21-én megküldte a dokumentációt megvásárolók részére.<br>
1999. július 26-án kérelmezõ írásban megkérdezte ajánlatkérõt többek között arról, hogy<br>
<br>
1. A tárgyi beszerzés miért nem a központosított közbeszerzés keretében történik?<br>
<br>
2. Az ajánlatkérõ kapott-e engedélyt, ha igen kitõl, mikor és milyen indokokkal a hirdetmény közzététele nélküli közbeszerzési tárgyalásos eljáráshoz?<br>
Még ezen a napon a bonyolítással megbízott Épinber Kft. a fenti – elsõ – kérdésre azt válaszolta írásban, hogy ajánlatkérõtõl informálódtunk, tájékoztatásuk szerint az intézményüknél a közbeszerzési értékhatárt el nem érõ beszerzéseket bonyolítják le központi közbeszerzés keretében, az értékhatár fölöttiekre saját hatáskörben folytatják le az eljárást.<br>
A fenti – második – kérdésre kérelmezõ választ nem kapott.<br>
Ezt követõen, 1999. július 28-án kérelmezõ törvényességi aggályait tartalmazó levélben kereste meg a Belügyminisztérium Országos Közbeszerzési Fõigazgatóságot (a továbbiakban: BM OKF), választ kérve a felvetett problémáira.<br>
A BM OKF július 29-én kelt 75-76/106/1999. számú válaszlevélben arról tájékoztatta többek között kérelmezõt, hogy ajánlatkérõre kiterjed a 125/1996. (VII. 24.) Kormányrendelet (a továbbiakban: Rendelet) hatálya, és hogy beszerzéseit a fentiekbõl következõen annak értékétõl függetlenül csak a központosított közbeszerzés keretében valósíthatja meg.<br>
Egyben arról is tájékoztatást kapott kérelmezõ, hogy ajánlatkérõ a Rendelet 5. § (2) bekezdés g) pontja alapján a BM OKF-tõl saját hatáskörû beszerzés lebonyolítására engedélyt nem kért, így a BM OKF ilyen engedélyt az ajánlatkérõnek nem adott.<br>
Az ajánlattételi határidõig a Mezõkövesdi Bútoripari Kft., a Garzon Bútor Rt. és a FALCO Kft. nyújtott be ajánlatot.<br>
Kérelmezõ törvényes határidõben, még az ajánlatok értékelési szakaszában, azaz 1999. augusztus 2-án pontosított jogorvoslati kérelemmel fordult a Döntõbizottsághoz, melyben elsõdlegesen kérte a közbeszerzési eljárás felfüggesztését, másodlagosan a szerzõdéskötés megtiltását, valamint ajánlatkérõ felhívását a törvényes – központosított – közbeszerzési eljárás lefolytatására, tehát értelemszerûen az ajánlati felhívás megsemmisítésére. Kérte továbbá a jogsértés megállapítását és bírság kiszabását, ajánlatkérõ költségekben marasztalását is.<br>
Kérelmét alapvetõen azzal indokolta, hogy mivel ajánlatkérõ nem jelölte meg a hirdetmény közzététele nélküli eljárása indokát, így az jogsértõ, amit a BM OKF-tõl kapott írásos tájékoztatás is alátámaszt. Írásos kérelmét a tárgyaláson változatlanul fenntartotta és kérte továbbá azt is, hogy a Döntõbizottság kötelezze ajánlatkérõt a dokumentáció költségeinek visszatérítésére is.<br>
A Döntõbizottság 1999. augusztus 2-án kelt D.171/4/1999. számú határozatával a közbeszerzési eljárást felfüggesztette.<br>
Ajánlatkérõ írásos észrevételében és szóban a kérelemre tartott tárgyaláson úgy nyilatkozott, hogy kéri a megalapozatlan kérelem elutasítását. A hirdetmény közzététele nélküli eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontjára alapozva választották, mert a bútorok beszerzésére a pénzügyi fedezetet csak 1999. júniusában biztosították a számukra, így a nyílt eljárás lefolytatása esetén a tervezett költözési határidõt nem tarthatták volna. Ezen eljárási fajta lehetõvé teszi számukra az árlejtés biztosítását, ami lefelé szorítja az árakat. Álláspontjuk szerint a Kbt. 70. §-ának alkalmazása eltérést enged számukra a 125/1996. (VII. 24.) Kormányrendelettõl.<br>
Úgy nyilatkozott, hogy nem kérték sem a Földmûvelésügyi és Vidékfejlesztési Minisztérium (a továbbiakban: FVM), sem a BM OKF engedélyét a választott eljárás lefolytatására.<br>
Az ügyben érintett felek érdemi észrevételt nem tettek.<br>
A Döntõbizottság a rendelkezésre álló iratok, dokumentumok, írásos és a tárgyaláson szóban elhangzott nyilatkozatok alapján megállapította, hogy a kérelem alapos, ezért a rendelkezõ részben írtak szerint határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#3">Kbt. 3. § (</a>1) bekezdése szerint "A Kormány a Magyar Közlönyben közzétett határozatával a közbeszerzések központosított eljárás keretében történõ lefolytatását rendelheti el az általa irányított szervezetek vonatkozásában, meghatározva annak személyi és tárgyi hatályát, valamint az ajánlatkérésre jogosult költségvetési szervet."<br>
A <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(1) bekezdésének b) pontja úgy rendelkezik, hogy felhatalmazást kap a kormány, hogy rendeletben szabályozza a közbeszerzések központosítására irányadó részletes szabályokat, a központosított közbeszerzés során ajánlatkérésre feljogosított szervezetek részére fizetendõ – kizárólag a végrehajtással felmerülõ költségeket fedezõ – díjat.<br>
Ennek alapján került kiadásra a központosított költségvetési szervek központosított közbeszerzéseinek részletes szabályairól szóló 125/1996. (VII. 24.) Kormányrendelet, melynek 1. § ( 1) bekezdése szerint a központosított költségvetési szervek a központosított közbeszerzési eljárás körébe tartozó árubeszerzéseik és szolgáltatásmegrendeléseik, valamint azok elõkészítése (a továbbiakban: beszerzés) során e Rendelet elõírásai szerint kötelesek eljárni.<br>
A kiemelt termékek jegyzéke, mely a Rendelet mellékletét képezi, tartalmazza az irodabútorokat mint termékeket. Mivel ajánlatkérõ az FVM irányítása alá tartozó intézmény, ezért reá is vonatkozik a hivatkozott Rendelet, melynek 2. § (4) bekezdés b) pontja úgy rendelkezik, hogy az intézmény kiemelt terméket saját hatáskörben is beszerezhet a beszerzés feltételeinek rövid ideig fennállása esetén, ha a kedvezõ feltételek igénybevétele az e Rendelet szerinti eljárás alkalmazásakor meghiúsulna és a mûködéshez, fenntartáshoz szükséges termék beszerzésének nem tervezhetõ sürgõssége esetén, ha annak szállítására az 5. § (1) bekezdése szerinti beszerzõ (jelen esetben az OKF) haladéktalanul nem tud intézkedni. Ez esetben az intézmény köteles a fejezet felügyeletét ellátó szerv engedélyét (FVM) kérni.<br>
Fenti engedélyt ajánlatkérõ nem kérte meg az FVM-tõl. Az 5. § (2) bekezdés g) pontja szerint a beszerzõ (BM OKF) engedélyezi – a fejezet felügyeletét ellátó szerv egyetértésével – a kiemelt termékkörbe tartozó, de – sajátosságai miatt – állami normatívával meg nem határozott termékek beszerzését. A BM OKF-tõl sem kért engedélyt ajánlatkérõ.<br>
Fent leírtak alapján megállapította a Döntõbizottság, hogy ajánlatkérõ a sürgõsségi ok és az állami normatívától eltérõ – egyedi – bútorok beszerzését is csak abban az esetben szerezhette volna be az általa választott eljárási fajta lefolytatásával, ha engedélyt szerzett volna be arra a BM OKF-tõl, illetve a FVM-tõl.<br>
A fent leírt indokok alapján a Döntõbizottság a rendelkezõ részben írtak szerint határozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 2.<br>
<br>
Dr. Bíró László s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>