<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5100)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.158./9/1999<br>
<br>
Tárgy: Bio-Kalibra Bt. jogorvoslati kérelme a MÁV Rt. Gépészeti Szakigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bio-Kalibra Környezetvédelmi Szolgáltató Bt. (1032 Budapest, Várady S. u. 15.) képviseli: Györgyné dr. Bessenyei Erika ügyvéd (1071 Budapest, Városligeti fasor 23., továbbiakban: kérelmezõ) jogorvoslati kérelmét, melyet a MÁV Rt. Gépészeti Szakigazgatóság (1062 Budapest, Andrássy út 73–75., továbbiakban: ajánlatkérõ) vasúti személyszállító kocsik külsõ-belsõ tisztítása a jelenlegi Budapest-Nyugati Gépészeti Fõnökség és Északi Gépészeti Fõnökség mûködési területén tárgyú közbeszerzési eljárása ellen nyújtott be, a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, írásbeli érdemi észrevétele, ajánlatkérõ írásbeli érdemi észrevétele, közbeszerzési eljárása során keletkezett iratai, valamint ajánlatkérõ tárgyaláson tett szóbeli nyilatkozata alapján az alábbi tényállást állapította meg.<br>
A MÁV Rt. Gépészeti Szakigazgatósága mint ajánlatkérõ, nyílt eljárásra szóló ajánlati felhívást tett közzé a K. É. 1999. július 7. napján megjelent 27. számában vasúti személyszállító kocsik külsõ-belsõ tisztítása Budapest-Nyugati Gépészeti Fõnökség és Északi Gépészeti Fõnökség mûködési területén. A teljesítés helyét ugyancsak ajánlati felhívásában meghatározta, így Budapest-Nyugati pályaudvar és Északi Gépészeti Fõnökség Budapest, Istvántelek területén és az ajánlati dokumentációban megjelölt állomásokon. Ajánlati dokumentációt is bocsátott az ajánlattevõk rendelkezésére. Ajánlati dokumentáció szerves részét képezte a vállalkozási szerzõdéstervezet és annak 6 db különféle melléklete, köztük a vasúti személykocsik tisztítási utasítása, amit szintén átadott az ajánlattevõknek.<br>
Az ajánlati felhívásának 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, amelyek az alábbiak voltak:<br>
– pénzintézeti nyilatkozat az ajánlattevõ fizetõ- és hitelképességérõl,<br>
–  60 napnál nem régebbi cégkivonat,<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti nyilatkozatok, hatósági igazolások, figyelembe véve a Közbeszerzések Tanácsa Elnökének a Közbeszerzési Értesítõ 1999. év 2. számában megjelent tájékoztatóját az állami pénzalapokkal kapcsolatos igazolások tekintetében,<br>
– ajánlattevõ által végzett közbeszerzés tárgyával azonos vagy hasonló munkák felsorolása és referenciák (kivéve MÁV) csatolása (elõzõ 3 év),<br>
– ajánlattevõ mûszaki, technikai felszereltségérõl, alkalmazottairól információk,<br>
– azoknak a mûszaki szakembereknek vagy alvállalkozóknak a megnevezése, akiket az ajánlatkérõ be kíván vonni a teljesítésbe. Az alvállalkozói szándéknyilatkozatot csatolni kell ISO 9002 szabványnak megfelelõ minõségügyi rendszer meglétét igazoló érvényes tanúsítvány tisztítási tevékenységre vonatkozóan.<br>
Az ajánlati dokumentáció 3. és 4. oldalán is rögzítette a mûszaki, gazdasági igazolásához kapcsolódó ajánlatkérõi kívánalmakat. Az ajánlati felhívásának 13. pontjában meghatározta, hogy az ajánlatokat az összességében legelõnyösebb ajánlat szempontja szerint kívánja elbírálni, így megadta az elbírálási szempontokat fontossági sorrendben, ezek az alábbiak voltak:<br>
– ajánlati ár, díjtételenként és havi összegzéssel,<br>
– feladat végrehajtásához szükséges, a jelenleginél magasabb színtû mûszaki, technikai felszereltség, alkalmazott technológia, eszközök bemutatása,<br>
– a dokumentációban meghatározott feladat elvégzéséhez megfelelõ személyi állomány és szakmai alkalmasságuk bemutatása.<br>
Az ajánlatkérõ az ajánlati felhívásának 15. pontjában közölte ajánlattevõkkel, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>ában foglaltakon túl az ajánlatok összehasonlításának elõsegítése érdekében helyszíni bejárás és konzultáció lehetõséget biztosítja a dokumentációt átvevõk részére, abban meghatározott idõpontban és helyszínen, amely alkalommal megismerhetik a jelenlegi technológiai színvonalat és az infrastrukturális körülményeket. Az ajánlatkérõ a kibocsátott dokumentációban kérte az ajánlattevõ alvállalkozóinak, beleértve az egyéni vállalkozók név szerinti megjelölését, továbbá részletesen közölte a mûszaki leírást, azon belül a takarításra vonatkozó anyagfelhasználást, valamint a takarítók szociális feltételeinek biztosítására vonatkozó lehetõségeket.<br>
A kérelmezõ is az ajánlati dokumentációt június 20. napján megvásárolta. Az ajánlatkérõ 1999. július 28-án és 1999. július 29-én tartott helyszíni bejárást, ahol maga a kérelmezõ képviselõje is jelen volt, és itt a helyszíni bejárással felmerült kérdésekre választ adott ajánlatkérõ. Errõl ajánlatkérõ emlékeztetõt is készített.<br>
A kérelmezõ 1999. július 22-én nyújtott be jogorvoslati kérelmet a Döntõbizottsághoz. Módosított jogorvoslati kérelmében kérte, hogy a Döntõbizottság állapítsa meg, hogy ajánlatkérõ eljárása során jogsértést követett el az ajánlati felhívásának elkészítésével, hívja fel a jogsértõ okozóját a törvény szabályainak megfelelõ új eljárásra, jogsértõt kötelezze az eljárási díj és költségek viselésére, valamint ideiglenes intézkedésként rendelje el a közbeszerzési eljárás felfüggesztését.<br>
Indokaként elõadta, hogy álláspontja szerint az ajánlatkérõ jogsértõen, nem a törvényben elõírt módon kérte az ajánlati felhívásában (dokumentációban) ajánlattevõk pénzügyi, gazdasági és mûszaki igazolását. Álláspontja szerint a törvény 33. § (2) bekezdése kogens szabályként rögzíti, hogy az ajánlatkérõ az ajánlati felhívásában kizárólag a törvényben meghatározott módon írhatja elõ az ajánlattevõk pénzügyi, gazdasági és mûszaki alkalmasságának igazolását. Ehhez képest a felhívás 11. pontjában, valamint az ajánlati dokumentáció 4. oldalán nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. §-ban elõírtak szerint kérte az alkalmasság igazolását. Álláspontja szerint a mûszaki alkalmasság igazolása tekintetében nem ír elõ referenciakényszert a törvény, hanem csak a referenciák felsorolását, így pluszkövetelmény álláspontja szerint az, hogy a korábbi megrendelõk által készített csatolandó vélemény megléte szükségeltetik az ajánlattevõ munkájáról. Ugyanakkor jogsértõ az, hogy kifejezetten nem kérte az ajánlatkérõnél végzett referenciák megjelölését. Ez sérti a versenytisztaság és esélyegyenlõség elvét. Álláspontja szerint nem köteles az ajánlattevõ az alkalmazottairól információt adni. Az alvállalkozókat a Kbt. 44. § (2) bekezdés d) pontja szerint pedig csak akkor kell megnevezni, ha õket a közbeszerzés értékének 15%-át meghaladó mértékben kívánja ajánlattevõ bevonni. Ezzel szemben az ajánlati felhívás és az ajánlati dokumentáció megszorítás nélkül elõírja és megköveteli a szándéknyilatkozatok csatolását. Álláspontja szerint szintén jogszabálysértõ az az ajánlatkérõi magatartás, amikor az ajánlati dokumentáció 4. oldalán található és nevesítetten az ajánlattevõk pénzügyi, gazdasági és mûszaki alkalmasság igazolására kért azon adat és tény, miszerint az ajánlattevõnek meg kell adni a szolgálati helyekre bontott tisztítási feladatokhoz a tervezett és biztosított létszámot. Álláspontja szerint jogszabálysértõ az az ajánlatkérõi elõírás is, mely szerint ISO-minõsítés meglétét kéri, ez sérti a Kbt. 26. §-át és a 24. § (1) bekezdését. Ennek hiánya ese<br>
tén nem tekintheti ajánlatkérõ érvénytelennek az ajánlatot, hiszen ez az alkalmasság vizsgálatának egyik módja lehet. Jogsértõ az is, hogy kifejezetten ISO 9002 tanúsítvány meglétét konkrétan tisztítási tevékenységre vonatkozóan követeli meg. Az ISO 9002 minõségbiztosítási rendszer nem szolgáltatásra készül, hanem gazdálkodóra, illetve annak mûködésére, valamint az ISO-tanúsítás léte nem függ össze szorosan a mûszaki alkalmassággal. Az ISO megléte nem függ közvetlenül össze a szolgáltatás minõségével, hanem csak a cég jogi mûködését garantálja, ezért álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(5) bekezdését is. Az ajánlatkérõ akadályozza az ISO-tanúsítvánnyal nem rendelkezõ érdekeltek piacra lépését, annak ellenére, hogy a szerzõdésben elõírhatta volna azt, hogy záros határidõn belül az ISO megszerzésének hiánya szerzõdésbontó feltételnek minõsül. Továbbá azon érdekeltek piacra lépését is akadályozza, akik nem a tisztítási tevékenységre vonatkozó ISO 9002 tanúsítvánnyal rendelkeznek. Álláspontja szerint az elbírálási szempontok sem a Kbt.-nek megfelelõen kerültek meghatározásra, nem lehet a Kbt. 43. § (1) bekezdésben jelzett megfelelõ ajánlatot tenni, mert oly módon határozza meg az elbírálási szempontok között a második legfontosabb elbírálási szempontot, hogy a jelenleginél magasabb szintû mûszaki, technikai felszereltséget, eszközöket mutasson be ajánlattevõ, az általa alkalmazandó technológia legyen magasabb szintû a jelenleginél, ugyanakkor az ajánlati dokumentáció nem ad konkrét támpontot a jelenlegi – általa vélelmezhetõen nem elégséges – mûszaki, technikai, technológiai színvonal megítéléséhez. Így olyan elõnyt biztosít olyan érdekelteknek, akik az adott körülményeket más forrásból jól ismerik. Továbbá meghatározott feladat végzéséhez megfelelõ személyi állomány és szakmai alkalmasságuk bemutatását is beépítette elbírálási szempontként, így ez alapján nem került megjelölésre sem a technikai, sem pedig a személyi oldalon olyan objektív szempontrendszer, amely alapján az ajánlatkérõ elbírálás<br>
i szempontjai nyomon követhetõk, az eredményhirdetésen minõsíthetõ lenne. Nem úgy határozta meg ajánlatkérõ kívánalmait a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint, hogy annak alapján az ajánlattevõk egyenlõ eséllyel tehessenek megfelelõ ajánlatot. Megsértette a Kbt. 45. § (1) bekezdésben foglalt elvárást, mely szerint az eljárás tárgya olyan leírást kell adni, amely alapján mûszaki és minõségi követelmények megfelelõség tanúsítása és ellenõrzése lehetséges. Ugyancsak nem lehet a Kbt. 34. § (3) bekezdésének megfelelõen elégségesnek minõsíteni az ajánlati felhívás 13. pontjában, az összességében legelõnyösebb ajánlat elbírálási szempontjaira vonatkozó meghatározást. Továbbá sérelmezi az ajánlati dokumentáció részeként csatolt vállalkozói szerzõdéstervezet tartalmát is, melyben egyoldalú megállapítások vannak, és az ajánlatkérõ érdekeit szolgálják egyoldalúan. Továbbá sérelmezte, hogy a helyszíni bejárásról jegyzõkönyvet nem készített, csak emlékeztetõt, és álláspontja szerint nem adott lehetõséget arra, hogy a törvényben elõírt módon kérdést intézhessen az ajánlatkérõ felé.<br>
Az ajánlatkérõ a jogorvoslati kérelem elutasítását kéri alaptalanságra hivatkozással.<br>
Álláspontja szerint õ kifejezetten a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. §-ban foglaltak szerint kérte a pénzügyi, gazdasági és mûszaki alkalmasság igazolását. A Kbt. a 3 év szolgáltatás ismertetését írja elõ, ennek módját nem, ezért a törvény nem tiltja a referencialevél csatolását. Nem jogszabályellenes az a magatartása sem, hogy a MÁV-nál végzett munkákkal kapcsolatos referenciát nem kéri, hiszen arról ajánlatkérõnek tudomása van. Az ajánlatkérõ a Kbt. 44. § (2) bekezdés c) pontja szerint kérheti a teljesítésbe bevont mûszaki szakemberek megnevezését, amennyiben a szolgáltatási tevékenységet végzõ az ajánlattevõ alkalmazottja, így az ajánlatkérõ ezen jogszabály szerint jogosult azokról is információt kérni. Álláspontja szerint nem tiltja azt a törvény, hogy 15%-os részesedés alatti alvállalkozók, közremûködõk megnevezését kéri éppen azért, hogy megfelelõ információt kapjon a szolgáltatási tevékenységet végzõk konkrét személyérõl, hiszen elõfordulhat az, hogy az ajánlattevõ túlnyomórészt vagy kizárólag alvállalkozókkal végezteti a munkát, oly módon, hogy egyik alvállalkozója sem éri el a 15%-ot. A létszámkérdéssel kapcsolatosan ugyancsak elõadta, hogy ajánlatkérõnek fontos érdeke fûzõdik ahhoz, hogy a teljesítés biztos legyen. Egyes területen tervezett létszám megadásával szeretnék biztosítva látni, hogy maradéktalanul teljesül a megrendelés. Az egymásra épülõ technológiai folyamatok és a vonatforgalom igényeihez igazodó munkaerõ-szükséglet biztosítását és annak közlését  lehetõvé teszi a Kbt. 44. § (2) bekezdés c) pontja.<br>
Továbbá az elbírálási szempontok tekintetében álláspontja szerint objektíve alkalmasak az ajánlatok összehasonlítására, különös tekintettel a második elbírálási szempont vonatkozásában a minõségi szinteket próbálja értékelni, hiszen a közbeszerzési eljárás tárgyát képezõ szolgáltatást különféle színvonalon lehet elvégezni, és ezen elbírálási szempont tekintetében ezt kívánja értékelni. A csatolt szerzõdéstervezet nyilván csupán szerzõdéstervezet, és az arányosan tartalmazza a jogokat és kötelezettségeket. Álláspontja szerint a törvény nem írja elõ kötelezõen, hogy a helyszíni bejárásról jegyzõkönyvet kellene készítenie, õ az ott elhangzottakat egy emlékeztetõ formájában rögzítette. A kérelmezõ a dokumentáción kívül írásban további tájékoztatást kérhet a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>a értelmében, ettõl õk nem zárkóztak el, és ilyen irányú kérelem hozzájuk a tárgyalás napjáig nem érkezett.<br>
Kérelmezõ kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontját és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban a meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdés értelmében pedig az ajánlati felhívás tartalmát a törvény 2. sz. mellékletében meghatározott minta szerint úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek, és a (2) bekezdés értelmében az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõk pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlattétel megkönnyítése érdekében a Kbt. 38. § (1) bekezdése szerint az ajánlattevõ a dokumentáción kívül további tájékoztatást kérhet írásban az ajánlattételi határidõ lejárta elõtt legkésõbb 10 nappal ajánlatkérõtõl ajánlata elkészítéséhez.<br>
Mindezekbõl a törvényi szabályozásokból következik, hogy az ajánlatkérõ nem csak köteles, de jogosult meghatározni a közbeszerzés tárgyával kapcsolatos valamennyi igényét, hiszen õ tudja pontosan és konkrétan azt, hogy milyen specifikációkkal rendelkezõ termékekre van szüksége. Ugyanakkor az ajánlatkérõt az igényeinek és elvárásainak meghatározása során természetesen nem illeti meg korlátlan szabadság. Az ajánlatkérõi szabadságnak a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott alapelv az esélyegyenlõség elve – melyet a Kbt. több konkrét rendelkezése alátámaszt –, korlátot szab. Az ajánlatkérõ az esélyegyenlõség biztosítása által emelt keretek között jogosult igényeihez, feladataihoz igazodóan a beszerzés tárgyával kapcsolatos mûszaki követelményeit meghatározni.<br>
A Döntõbizottság megvizsgálta, hogy az ajánlatkérõ a fenti szabályoknak megfelelõen gondoskodott-e az ajánlati felhívása elkészítésérõl és közzétételérõl, valamint az ajánlati dokumentáció elkészítésérõl. A becsatolt iratokból megállapítható volt, hogy ajánlatkérõ a minta szerint tette közzé ajánlati felhívását, és meghatározta a pénzügyi, gazdasági és mûszaki alkalmasság igazolására kért adatokat és nyilatkozatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ának (1), (2), (3) és (4) bekezdéséig terjedõen határozza meg, hogy milyen módon kell igazolniuk ajánlattevõknek a szerzõdés teljesítéséhez szükséges pénzügyi, gazdasági és mûszaki alkalmasságukat. Így az a) pont kimondja, hogy az ajánlattevõ szerzõdés teljesítéséhez szükséges mûszaki alkalmasságának igazolása történhet az elõzõ 3 év legjelentõsebb szállításainak, építési beruházásainak, szolgáltatásának ismertetésével.<br>
A törvény csupán referencia ismertetését írja elõ, pontos szabályokat nem állapít meg a tekintetben, hogy a referencia ismertetése milyen formában, milyen módon történjen. A lényege az, hogy az ajánlattevõ bemutassa az elõzõ 3 év legjelentõsebb – jelen esetben – szolgáltatásait, és ennek egy módja lehet az is, hogy felsorolja ajánlattevõ, hogy hol végzett szállításokat, de igazolhatja a szállításait oly módon is, hogy referencialevelet csatol, amely egyben igazolja a szolgáltatási tevékenység elvégzésének tényét is. Ha 3 év legjelentõsebb szállításait, szolgáltatásait megfelelõ módon bemutatja ajánlattevõ, akkor azt ajánlatkérõnek megfelelõen figyelembe kell vennie és értékelnie kell.<br>
Elfogadta a Döntõbizottság ajánlatkérõ azon védekezését, mely szerint, amirõl neki tudomása van, nyilvánvalóan azzal kapcsolatos referencialevelet nem kért, ez a törvény tételes szabályait és alapelveket nem sérti. Ugyancsak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>c) pontja kimondja, hogy a mûszaki alkalmasság igazolása történhet azoknak a mûszaki embereknek vagy mûszaki egységeknek a megnevezésével, akiket az ajánlattevõ be kíván vonni a teljesítésbe, különösen azok bemutatásával, akik a minõség-ellenõrzésért felelõsek. Ez a szabály kifejezetten lehetõséget ad arra, hogy az ajánlatkérõ megbizonyosodjon azoknak a mûszaki szakembereknek a létérõl, akiket az ajánlattevõ a szolgáltatás megvalósítása során igénybe vesz, hiszen egy ajánlatkérõnek jogos érdeke fûzõdik ahhoz, hogy ismerje azt, különös tekintettel a beszerzés tárgyára, akik ezt megvalósítják. Ugyanehhez szorosan kapcsolódik a Kbt. 44. § d) pontja, amikor is azoknak az alvállalkozóknak, illetõleg a teljesítésben egyébként részt vevõ személyeknek a megnevezését kéri, akiket az ajánlatkérõ a közbeszerzés 15%-át meghaladó mértékben igénybe kíván venni. Ebbõl a törvényi szabályozásból az következik, hogy a 15%-ot meghaladó mértékben igénybe vett alvállalkozók vagy egyéb közremûködõk alkalmasságát megfelelõen be kell mutatni, azonban ez a törvényrendelkezés nem zárja ki, hogy a 15%-ot el nem érõ alvállalkozók vagy egyéb közremûködõk körérõl információt kapjon ajánlatkérõ. Jelen eljárás tárgyára tekintettel, mivel a szolgáltatás több teljesítési helyen és körülmények között valósul meg, ajánlatkérõnek érdeke fûzõdik ahhoz, hogy maga az ajánlattevõ teljesíti-e a szerzõdést, vagy ezzel kapcsolatban mással fog további szerzõdést kötni. Ajánlatkérõ a 15% alatti alvállalkozók, illetõleg egyéb közremûködõknek csupán megnevezését kéri, ez jogszabályt nem sért.<br>
<a href="http://net.jogtar.hu/jr/gen/getdoc.cgi?docid=99500040.tv#39">Kbt. 39. §-</a>a: az ajánlatkérõ a dokumentációban vagy az ajánlati felhívásban elõírhatja, hogy az ajánlattevõ határozza meg a szerzõdés azon részét, mellyel összefüggésben harmadik személlyel szerzõdést kíván kötni.<br>
Az ajánlatkérõnek nemcsak joga, hanem kötelezettsége is meggyõzõdni arról, hogy az ajánlattevõ képes-e a szerzõdés teljesítésére, és ehhez jogos érdeke is fûzõdik, hogy a szolgáltatás az általa igényelt minõségben és határidõn belül valóban megtörténjen.<br>
Különösen kiemeli a Döntõbizottság a közbeszerzési eljárás tárgyát képezõ szolgáltatás sajátosságát, hiszen több színhelyen kell a szolgáltatást megvalósítani oly módon, hogy részajánlattételre és alternatív ajánlattételre nem biztosított lehetõséget az ajánlatkérõ, és egy 3 éves határozott idõtartamra várja a folyamatos teljesítést.<br>
Az ajánlatkérõ elvárhatja az egymásra épülõ technológiai feladatok és a vonatforgalom igényeihez igazodó munkaerõ-szükséglet biztosítását és annak közlését. Nem ütközik a Kbt. szabályaiba az sem, hogy az ajánlatkérõ dokumentációban konkrétan megnevezni kötelezi a munka elvégzésének helyszíneit, és ehhez lebontva kéri az ajánlattevõktõl a biztosított létszámot, hiszen ez a szolgáltatás megvalósításának leírásához szorosan kapcsolódó követelmény, hogy hogyan kívánja majd a felhívásnak megfelelõen szerzõdésszerûen megvalósítani a közbeszerzési eljárás tárgyát képezõ takarítási szolgáltatást.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésének f) pontja rögzíti, hogy az ajánlatkérõ elõírhatja a megkövetelt és az egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítványt. Ily módon  jogszerûen írta elõ ISO meglétét az ajánlatkérõ, és itt utalna arra a Döntõbizottság, hogy ez az ajánlatkérõi kompetenciába tartozó kérdés, hogy õ ezt érvényességi szempontként kívánja-e meghatározni az ajánlati felhívásában avagy elbírálási szempontként. Tekintettel arra, hogy a törvény lehetõséget ad érvényességi követelményként ezt elõírni, így Döntõbizottság ajánlatkérõ ezen elõírását nem minõsítheti át elbírálási szempontként.<br>
Ezt követõen a Döntõbizottság vizsgálat tárgyává tette, hogy az ajánlatok elbírálását az ajánlati felhívása és dokumentációja szerint milyen módon kívánja elvégezni ajánlatkérõ. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése kimondja, hogy az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat:<br>
a) a legalacsonyabb összegû ellenszolgáltatás, vagy<br>
b) összességében a legelõnyösebb ajánlat szempontja alapján bírálja el.<br>
Ajánlattevõ ezt az utóbbi b) pontot választotta, és ennek megfelelõen a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdésére tekintettel meghatározta az összességében legelõnyösebb ajánlat megítélésére szolgáló szempontok fontossági sorrendjét is. Ezen fontossági sorrendet oly módon határozta meg, a jogszabálynak megfelelõen helyesen, hogy ez a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozzon. Az elbírálási szempontok meghatározásának oly módon kell történnie, hogy az ajánlatkérõ majd az ajánlatok értékelése során, a Kbt. 59. § (1) bekezdése szerint úgy tudja összehasonlítani az ajánlatokat, hogy az ajánlati felhívásban és dokumentációban meghatározott feltételek alapján megállapíthassa, melyikük tette összességében a legkedvezõbb ajánlatot.<br>
A Döntõbizottság álláspontja szerint az ajánlatkérõ az ajánlati dokumentációjában és az ahhoz kapcsolódó takarítási szabályzatban bemutatta a jelenlegi szolgáltatás színvonalát. Továbbá az ajánlati felhívásának 15. pontjának negyedik bekezdésében tájékoztatta az ajánlattevõket arról, hogy milyen módon lehet megismerni ezen túlmenõen a jelenlegi technológiai színvonalat. A vasúti kocsik takarításának igen részletes technológiai elõírásait, valamint a mûszaki lehetõségeket tartalmazták a dokumentációban közölt vállalkozási szerzõdés mellékletei. E mellékletek mint a takarítási tevékenység írásban rögzített meghatározásaként segítették esetleges ajánlattevõket az ajánlataik elkészítésében. Ezen kívül – igaz, nem kötelezõen elõírt – elõre meghatározott helyszíni bejárás volt hivatott a vasúti takarítás jelenlegi mûszaki, technikai körülményeit bemutatni a takarítási szabályzaton túlmenõen. A helyszíni bejárásra annál is inkább lehetõség volt, mivel a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(4) bekezdése kimondja, hogy ha a dokumentáció nagy terjedelmû, illetve az ajánlattételre csak a dokumentáció helyszíni ellenõrzését vagy a teljesítés helyének megtekintését követõen kerülhet sor, az ajánlatkérõnek ennek figyelembevételével kell az ajánlattételi határidõt meghatároznia, illetõleg módosítania. Nyilván a dokumentáció helyszíni ellenõrzésére szükség volt, ezért biztosította a helyszíni bejárást, hogy mind egyértelmûbb legyen a beszerzés tárgya, ami nem más, mint takarítási szolgáltatás.<br>
Ez meg is történt 1999. július 28-án és július 29-én, ahol maga a kérelmezõ is jelen volt. A helyszíni bejárásról készült emlékeztetõbõl megállapítható, hogy a takarítás helyszíneit ajánlatkérõ bemutatta, és ennek során meggyõzõdhettek a kívánt szolgáltatás jelenlegi színvonaláról. Megállapítható volt továbbá a csatolt helyszíni bejárásról készült emlékeztetõbõl, hogy volt olyan dokumentációt megvásárló, aki kérdést tett fel, illetõleg választ is kapott elbírálási szempontokkal kapcsolatosan. A 2 napos helyszíni bejárás kifejezetten azt a célt szolgálta, hogy a jövendõ ajánlattevõ a helyszínek, az adott technikai, mûszaki követelmények infrastruktúra tényezõire figyelemmel tudjanak megfelelõ ajánlatot tenni. A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint az ajánlattevõ – a dokumentáción kívül további tájékoztatást kérhet írásban az ajánlattételi határidõ lejárta elõtt legkésõbb 10 nappal az ajánlatkérõtõl az ajánlata elkészítéséhez. Ugyanezen törvényhely (3) bekezdése rögzíti, hogy az ajánlatkérõnek a tájékoztatást úgy kell megadnia, hogy azzal egyes ajánlattevõket ne kedvezményezzen, illetve ne sértse az ajánlattevõk esélyegyenlõségét. A fenti törvényhelyre figyelemmel a becsatolt iratok között a Döntõbizottság nem lelt fel olyan iratot, amelyben kérelmezõ tájékoztatást kért volna írásban ajánlatkérõtõl ajánlata elkészítéséhez, így nem követhetett el jogsértést ajánlatkérõ, amikor ennek hiányára tekintettel további tájékoztatást nem adott kérelmezõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a közbeszerzésekkel kapcsolatos jogorvoslat körében a Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A bíróság hatáskörébe tartozik a közbeszerzésekkel kapcsolatos fentebb nem említett egyéb jogvita elbírálása. A hatásköri szabályokra tekintettel a Döntõbizottság nem tudott állást foglalni a közbeszerzési eljárást lezáró, majdan létrejövõ szerzõdés tartalmára vonatkozóan. Tisztességtelen piaci magatartás és a versenykorlátozás tilalmáról szóló 1996. évi LVII. törvény hatálya alá tartozó kérdéseket is érintett kérelmezõ jogorvoslati kérelme, amelynek elbírálása ugyancsak nem a Döntõbizottság hatáskörébe tartozik.<br>
A fentiekre tekintettel a Döntõbizottság a kérelmezõ jogorvoslati kérelmét mint alaptalant elutasította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. augusztus 16.<br>
<br>
Dr. Deli Betty s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>