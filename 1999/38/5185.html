<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5185)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 137/20/1999<br>
<br>
Tárgy: UM-LAB Rt. jogorvoslati kérelme az Országos Vérellátó Szolgálat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Nagy és Trócsányi Ügyvédi Iroda (1012 Budapest, Pálya u. 9.) által képviselt UM-LAB Vegyipari és Szolgáltató Rt. (1103 Budapest, Gergely u. 79., a továbbiakban: kérelmezõ) jogorvoslati kérelmét, amelyet dr. Komár Gábor ügyvéd (2000 Szentendre, Szûcs J. u. 8.) által képviselt Országos Vérellátó Szolgálat (1113 Budapest, Karolina út 19–21., a továbbiakban: kérelmezett) vérminták vizsgálatára szolgáló tesztkészletek beszerzése tárgyú közbeszerzési eljárása ellen indított, a Döntõbizottság elutasítja.<br>
A Döntõbizottság megállapítja, hogy a kérelmezõ nem szolgáltatott hamis adatot.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS <br>
<br>
A kérelmezett – mint ajánlatkérõ – a K. É. 1999. április 7-i számában nyílt eljárásra vonatkozó felhívást tett közzé, donorvérminták vizsgálatára szolgáló tesztkészletek szállítására.<br>
Fenntartotta annak jogát, hogy a teljesítés során a közzétett mennyiségektõl &plusmn;20%-kal eltérjen. Teljesítés helyeként a dokumentációban meghatározott 28 db vérellátó állomást jelölte meg. A teljesítés határideje: 2000. július 31-ig folyamatos, jellemzõen havi ütemezéssel. Az ajánlati felhívás 11. pontjában részletesen meghatározta ajánlattevõk pénzügyi, gazdasági és mûszaki alkalmassága igazolására kért adatokat és tényeket, melyek között szerepelt az elõzõ 3 év legjelentõsebb szállításainak ismertetése is.<br>
Az összességében legelõnyösebb ajánlatot kívánta kiválasztani az alábbi csökkenõ fontossági sorrendben meghatározott szempontok alapján:<br>
– szakmai megfelelés,<br>
– ár,<br>
– referencia,<br>
– szállítási határidõ,<br>
– raktári kapacitás és logisztikai háttér.<br>
Részajánlattételre lehetõséget biztosított, azonban egyes beszerzési tételek vonatkozásában az ellátás biztonsága érdekében két különbözõ gyártó önálló védettséget élvezõ, minõségileg eltérõ termékbõl kívánta fedezni a szûrõtesztigényeket (HIV–1, HIV–2, HCV, HbsAg és Syphilis), ezért e termékekbõl ajánlattevõk – ha egy gyártó termékét ajánlották – az összes mennyiségnek maximum csak 50%-ára tehettek ajánlatot. Többváltozatú ajánlattételre nem volt lehetõség. Ajánlati felhívásában részletesen meghatározta, mely beszerzési tárgyak vonatkozásában milyen minõsítõ, illetve a szállítás biztonságát bizonyító igazolásokat szükséges becsatolni. Végezetül elõírta, hogy a tesztek alkalmazásához szükséges teljes eszközrendszert biztosítani kell úgy, hogy a szûrõvizsgálati laboratóriumok napi feladataikat idõben elvégezhessék.<br>
Kérelmezett dokumentációt is kibocsátott, amely többek között részletesen tartalmazta a szakmai követelményeket, ezen belül (a berendezések telepítése c. fejezetben) közölte ajánlattevõkkel, hogy "A telepítendõ, illetve jelenleg üzemelõ gépek és a vérellátó állomások éves vérvételi számainak figyelembevételével a szûrõvizsgálatok végrehajtását bemutató idõelemzést kell ajánlatához csatolnia. Az idõelemzés alátámasztása céljából, automatarendszerek esetén, a gép által kinyomtatott jelentést is csatolni kell."<br>
Továbbá elõírta, hogy "a telepíteni javasolt berendezésekkel összefüggésben ajánlattevõnek specifikálnia kell azokat a tartozékokat és anyagokat, azok mennyiségét, melyeket – nyertesség esetén – külön ár felszámítása nélkül a vérellátó állomások számára biztosít".<br>
A dokumentáció 12. oldalán ajánlatkérõ felsorolta mind a 28 vérellátó állomást, a szükséges éves vizsgálati kapacitás megjelölése mellett.<br>
A kérelmezett a dokumentációt megvásárló cégek kérdésére 1999. május 11-én küldte meg részletes válaszát, amelyben kifejtette, hogy – miután a dokumentáció szerinti korlátozás miatt a szûrõtesztbõl a kiírt mennyiségnek maximum 50%-ára lehet ajánlatot tenni – 14 vérellátó állomásra lehet laboratóriumi készüléket telepíteni.<br>
Az 1999. május 18-i ajánlattételi határidõre a következõ nyolc ajánlattevõ nyújtott be ajánlatot: Frank Diagnosztika Kft., Akadimpex Kft., Reagens Kft., Omker Rt., Inthera Kft., Diagnosticum Rt., Biolab Rt. és a kérelmezõ UNI-LAB Rt.<br>
Kérelmezett az ajánlatokat megvizsgálta, értékelte, és az 1999. június 11-én megtartott eredményhirdetés alkalmával a következõ döntést hozta: az Akadimpex Kft. ajánlatát gyártómûvi nyilatkozat hiánya, a Diagnosztika Kft. ajánlatát nem rögzített ár, valamint többváltozatú ajánlat, az OMKER Rt. ajánlatát géptelepítéssel kapcsolatos anyagok és tartozékok specifikálatlansága, a Reagens Kft. ajánlatát hiányos szakmai követelmény, a kérelmezõ ajánlatát valótlan adatszolgáltatás, idõelemzés, valamint géptelepítéssel kapcsolatos anyagok és tartozékok specifikálatlansága miatt kizárta. A HIV gyorsteszt, HIV NAT, HCV NAT, HbsAg konfirmáló neutralizációs, Anti-HBc/Anti-HBs EIA vonatkozásában eredménytelen eljárást állapított meg.<br>
A megmaradt három érvényes ajánlatot benyújtó ajánlattevõ között a beszerzés a következõképpen oszlott meg:<br>
– 300 000 db HIV 1–2, 300 000 db HCV, 300 000 db HbsAg és 300 000 db Lues (Wellcosiph) szûrõtesztek tekintetében a Diagnosticum Rt.-t 540 903 150 Ft szerzõdés értékben<br>
– 300 000 db HIV 1–2, 300 000 db HCV, 300 000 db HbsAg és 300 000 db Lues szûrõteszt vonatkozásában Inthera Kft.-t 573 000 000 Ft szerzõdés értékben<br>
– HIV immunoblot verifikáló teszt vonatkozásában Diagnosticum Rt.-t 4 509 778 Ft szerzõdés értékben<br>
– p24 Ag tesztre Biolab Rt.-t 1 400 000 Ft szerzõdés értékben<br>
– HCV immunoblot verifikáló tesztre Inthera Kft.-t 17 305 500 Ft szerzõdés értékben<br>
– HCV alternatív EIA verifikáló tesztre Diagnosticum Rt.-t 299 563 Ft szerzõdés értékben.<br>
Kérelmezett 1999. június 11-én megkötötte a szállítási szerzõdéseket a Diagnosticum Rt.-vel, az Inthera Kft.-vel és a Biolab Rt.-vel.<br>
A kérelmezett (ill. jogelõdje az OVK) és a kérelmezõ között 1996–97. évekre több szerzõdésre kiterjedõen jogvita áll fenn a kérelmezett nem, illetve nem határidõre történõ késedelmes teljesítésének jogcímén.<br>
A kérelmezett és a kérelmezõ között – szintén közbeszerzési eljárás eredményeként – az 1998. évi HIV HCV szállításokra 378 M Ft értékben létrejött szerzõdést a kérelmezõ csak részben teljesítette.<br>
A kérelmezõ részére – a kérelmezett által felhasznált – teszteket szállító ABBOTT GmbH Diagnosztika a kérelmezõ adósságaira tekintettel 1998. július 1-jén felfüggesztette a szállításokat.<br>
Az ABBOTT GmbH 1998. július 3-án tájékoztatta a kérelmezettet arról, hogy a szállításokat a jövõben a Diagnosticum Rt. fogja teljesíteni.<br>
Az ABBOTT GmbH szerzõdésszegésbõl eredõ kártérítés és járulékai iránt 1999-ben pert indított a kérelmezõ ellen. Álláspontja szerint kérelmezõ nem fizette meg az általa gyártott enzim immunoassay tesztkészletek, megerõsítõ tesztek teljes vételárát. Keresetlevelében a kérelmezõ tartozását 2 044 198,74 DEM-ben jelölte meg.<br>
1999. június 25-én kérelmezõ jogorvoslati kérelemmel fordult a Döntõbizottsághoz. Kiegészített álláspontja szerint érvényes ajánlatot tett, amely egyben az összességében legjobb ajánlatnak is minõsül. Az általa ajánlott készüléket gyártó SANOFI PASTBUR nemzetközi elismertsége kimagasló, tesztjei legalább olyan magas színvonalúak, mint a nyertes ajánlattevõé. A kérelmezõ által ajánlott ár azonban több mint 100 millió forinttal alacsonyabb, mint a nyertes ár.<br>
Kérte a jogsértés megállapítását, a hamis adatszolgáltatással kapcsolatos döntés megsemmisítését, az ajánlatkérõ nevében eljáró személyekkel szemben bírság kiszabását, a jogorvoslati kérelemmel kapcsolatos költségeinek megtérítését.<br>
Kérelme indokolásául elõadta, hogy szerinte a kérelmezett nem határozta meg az elmúlt 3 év legjelentõsebb szállításaira vonatkozó adatszolgáltatást, ezért õ ennek úgy tett eleget, hogy az általa legjelentõsebb szerzõdéseket sorolta fel, s miután ezek egy része keretszerzõdés, a szerzõdéses értéken belül akkor és annyit szállít, amennyit a megrendelõ rendel.<br>
A kérelmezett ismerte az 1998. évi közbeszerzési eljárás keretében a kérelmezõ által elnyert szerzõdéses értéket, az ajánlatában szerepelt adat ezzel megegyezett, azaz az adat valós volt. A keretszerzõdés alapján – a kérelmezett megrendelései szerint – 1998. I–VII. hónapban tett eleget szerzõdéses szállítási kötelezettségének.<br>
Elõadta továbbá, hogy kérelmezett az 1999. május 11-i írásos kiegészítõ tájékoztatóra tekintettel a vállalható mûszertelepítés 14 vérellátó állomásra redukálódott, azt azonban, hogy melyekre, nem határozta meg a kérelmezett. Kérelmezõ a teljes mennyiség 50%-ára tett ajánlatot, az általa megajánlott tesztekhez teljesen automata berendezések telepítését vállalta, jelenleg a vérellátóknál üzemelõ berendezéseket nem vette számításba.<br>
A megkívánt idõelemzést ajánlata I. 14. pontja tartalmazta. Ajánlatában nyilatkozott arról, hogy annyi készülék szállítását vállalja, amennyi szükséges a napi kapacitás alapján a vizsgálatok elvégzéséhez. Ajánlata II.II.1. fejezete tartalmazza a megajánlott berendezés ismertetését (Mago Plusz), a gép által kinyomtatott jelentést, majd az idõelemzést. Miután a telepíteni vállalt berendezések "teljesen automaták", az ezekhez a megajánlott teszten kívül egyéb tartozékok, anyagok nem szükségesek, így specifikálnia egyébként sem kellett semmit.<br>
Kérelmezett észrevételében elõadta, hogy kérelmezõ az elõzõ 3 év legjelentõsebb szállításainak ismertetése során az 1998. évre vonatkozóan az OVK (OVSZ jogelõdje) vonatkozásában 378 M Ft-os értékû szerzõdést határozott meg a mûszaki alkalmasság igazolása során, ugyanakkor e szállítást csak részben – mintegy 180 millió forintos nagyságrendben teljesítette. A tesztek ellenértékét ugyanis a kérelmezõ a gyártónak nem fizette meg, amelynek következményeként a gyártó megtagadta a további szállítást, és így kérelmezõ helyett a Diagnosticum Rt. szállította le az alapvetõ.<br>
A Kbt. szabályai alapján kérelmezettnek kötelessége volt a hamis adatszolgáltatás megállapítása, tekintettel arra, hogy a kérelmezõ által szolgáltatatott adat nem felel meg a valóságnak, és megállapítható kérelmezõ szándékos magatartása.<br>
A kérelmezõ által adott idõelemzés értelmezhetetlen, abból ugyanis nem derül ki, hogy hány vizsgálatot hány készülékre lehet adaptálni, az adat vizsgálati kapacitása sem ítélhetõ meg. Az általa ismert automata gépek esetében pedig szükség van különbözõ tartozékokra és specifikációkra.<br>
Az egyéb érdekeltek közül a Diagnosticum Rt., az OMKER Rt., a Reagens Kft. érdemi észrevételt nem tett.<br>
Az Inthera Kft. jelezte, hogy kérelmezett a Kbt. szabályait betartotta, valamint hogy nem ismer olyan laboratóriumi készüléket, amely illeszkedés nélkül tudná ellátni feladatát.<br>
Kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõ mûszaki alkalmasságának igazolása történhet az elõzõ 3 év legjelentõsebb szállításainak, építési beruházásainak, szolgáltatásainak ismertetésével.<br>
A törvény e rendelkezése alapján egyértelmûen megállapítható, hogy nem – az akár keret – szerzõdéses értékek feltüntetését követeli meg.<br>
Kérelmezõ ajánlatának 1. kötete 24/39. oldalán "az elõzõ három év legjelentõsebb szállításainak ismertetése" címszó alatt az összes referencia esetében a "szerzõdéses érték" került feltüntetésre. Így pl. az 1998. évi OVK HIV/HCV szállítás alatt G–78/98/XIV. vírusszerzõdés megjelölés alatt 378 400 000 Ft szerzõdéses értéket jelölt meg a kérelmezõ.<br>
E megjelölés alapján kérelmezõ azt a látszatot kelti, hogy a szerzõdéses értékek megfelelnek a (teljesült) szállításoknak.<br>
Felek egybehangzó nyilatkozatai alapján azonban megállapítható, hogy kérelmezõ nem tett eleget maradéktalanul a jelzett szerzõdésben meghatározott szállítási elõírásnak, azaz az általa szolgáltatott adat nem felel meg a valóságnak.<br>
A Döntõbizottság a felek közötti polgári jogi elszámolási jogvitákat, az ezekkel kapcsolatos esetleges felróhatóságot hatáskör hiányában nem vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja alapján az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A Közbeszerzési Döntõbizottságnak a kérelmezõ jogorvoslati kérelme ide vonatkozó részével kapcsolatban abban a kérdésben kellett állást foglalnia, hogy a kérelmezõ nem valós adatszolgáltatása kimeríti-e a hamis adatszolgáltatás fogalmát.<br>
A bírósági joggyakorlat alapján a közbeszerzési eljárásokkal kapcsolatos hamis adatszolgáltatás megállapításához feltétel az, hogy a nem valós adatot szolgáltató ajánlattevõ szándékos magatartása a közbeszerzési eljárásban részt vevõk megtévesztésére alkalmas legyen.<br>
Jelen eljárásban kérelmezõ magatartása erre nem irányulhatott, hiszen tudomással kellett bírnia arról, hogy a kérelmezett – aki egyben korábbi szerzõdéses partnere is – megfelelõ ismeretekkel rendelkezik a teljesített szállítások és a szerzõdéses értékek közötti ellentmondásról. Kérelmezettnek kérelmezõ azon magatartását, hogy nem az elõzõ 3 év legjelentõsebb szállításait tüntette fel, illetve kérelmezõ az 1998-as szerzõdést csak részben teljesítette, nem a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja alapján kellett volna értékelnie.<br>
Ezen adatok igazolására az ajánlattevõ mûszaki alkalmassága vagy alkalmatlansága megállapítása érdekében van szükség.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát.<br>
Fentiekre tekintettel kérelmezettnek azt kellett volna megállapítania, hogy a kérelmezõ – nem megfelelõ referenciáira tekintettel – nem igazolta minden kétséget kizáróan alkalmasságát a tárgybani közbeszerzési eljárásból fakadó szerzõdés teljesítésére.<br>
Erre figyelemmel kérelmezettnek a kérelmezõ ajánlatát arra tekintettel kellett volna érvénytelenné nyilvánítani, hogy az nem felel meg az ajánlati felhívásban, illetve a dokumentációban meghatározott feltételeknek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja] miután kérelmezõ nem igazolta a szerzõdés teljesítésére vonatkozó mûszaki alkalmasságát [Kbt. 43. § (2) bekezdés]. Kérelmezett azon hivatkozása, hogy kérelmezõ ajánlata azért is érvénytelen volt, mert hiányzott az elõírt vérellátókra vonatkozó idõelemzés, téves, mert kérelmezõ által a tesztek vizsgálatára ajánlott Mago Plusz automatára vonatkozó idõelemzés az ajánlat 2. kötet II.II.I. fejezetének 30/34/8. oldalán megtalálható. Ugyancsak itt lelhetõ fel az idõelemzés alátámasztása céljából ajánlatkérõ részérõl megkívánt, gép által kinyomtatott jelentés is a 6. és 7. oldalon.<br>
Miután kérelmezett sem ajánlati felhívásában, sem a dokumentációban nem részletezte, hogy milyen módon kívánja a telepítendõ, illetve a jelenleg üzemelõ gépek és a vérellátó állomások éves vérvételi számainak figyelembevételével a szûrõvizsgálatok végrehajtását bemutató idõelemzést bemutatni, ráadásul az osztott beszerzés következtében úgy módosította saját ajánlati felhívását, hogy a 28 vérellátó állomás közül csak 14-et lehetett figyelembe vennie ajánlattevõknek – de hogy melyik 14-et, azt nem közölte, így a kérelmezõ ajánlatában szereplõ idõelemzés, illetve jelentés tartalma alapján az ajánlat nem minõsíthetõ érvénytelennek.<br>
Kérelmezõ ajánlatában a 2. kötet II.II.I. fejezetben megtalálható a Mago Plusz készülék tartozékainak felsorolása, ezért tévedett a kérelmezett, amikor azért minõsítette továbbá kérelmezõ ajánlatát érvénytelennek, mert a gépesítéssel összefüggésben megajánlott anyagok és tartozékok specifikálása nem történt meg.<br>
Kérelmezett dokumentációja 10. oldalán csak a külön ár felszámítása nélkül felajánlott tartozékok és anyagok vonatkozásában kért specifikálást. Kérelmezõ ajánlatában felsorakoztatott tartozékokon és anyagokon kívül semmilyen más tartozékot vagy anyagot nem kívánt felajánlani, ezért téves kérelmezett ezzel kapcsolatos megállapítása.<br>
Mindezekre tekintettel a Döntõbizottság a rendelkezõ részben foglaltak szerint határozott a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja és (2) bekezdése alapján.<br>
A költségek viselésére vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontjának figyelembevételén alapul.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 9.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>