<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5101)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.134/10/1999.<br>
<br>
Tárgy: A KIMEX E.N.S. Hungary Kft. jogorvoslati kérelme Tiszaújváros Önkormányzata Városi Rendelõintézete közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KIMEX E.N.S. Hungary Kft. (1025 Budapest, Utas u. 3., képviseli: dr. Petz László ügyvéd, 1135 Budapest, Tahi út 53–59., a továbbiakban: kérelmezõ) kérelme alapján, melyet a Tiszaújváros Város Önkormányzata Városi Rendelõintézete (3580 Tiszaújváros, Bethlen G. u. 25., képviseli: dr. Kovács Zoltán ügyvéd, 3501 Miskolc, Pf. 519, a továbbiakban: ajánlatkérõ) a gyógyfürdõhöz szükséges fizikoterápiás, balneoterápiás és masszázsmûszerek, berendezések beszerzése tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) és 60. § (1) bekezdésének b) pontjára tekintettel az 59. § (1) bekezdését, ezért a Döntõbizottság ajánlatkérõvel szemben 3 000 000 Ft, azaz hárommillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. április 28-án ajánlati felhívást tett közzé a K. É. 1999. évi 17. számában (1588) nyílt eljárás megindítására az ajánlatkérõ által mûködtetendõ gyógyfürdõhöz szükséges fizikoterápiás, balneoterápiás és masszázsmûszerek, berendezések beszerzése tárgyában.<br>
A felhívás 5. c) pontja szerint ajánlatkérõ 50 000 Ft+ áfa térítési díj ellenében dokumentációt biztosított ajánlattevõk részére, és azt is kikötötte, hogy az ajánlattétel feltétele a dokumentáció megvásárlása. A 11. pontban kérte a pénzügyi, gazdasági és mûszaki alkalmasság igazolására többek között a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti hatósági igazolások becsatolását. A 13. pontban meghatározta az összességében legelõnyösebb ajánlat kiválasztásának bírálati szempontjait és azok alábbi fontossági sorrendjét:<br>
<br>
1. Az ajánlott termék által biztosított szolgáltatások mûszaki színvonala, orvosszakmai paraméterek.<br>
<br>
2. Az elmúlt három év referenciái, különös tekintettel az egészségügyi intézményeknél végzett munkákra.<br>
<br>
3. A kért ellenszolgáltatás összege és a megajánlott esetleges kedvezmény.<br>
<br>
4. A szerzõdés teljesítésére az ajánlattevõ rendelkezik-e a megvalósításhoz megfelelõ technológiával, technikai felszereltséggel (személyi feltételek, technikai eszközök).<br>
<br>
5. Szavatossági feltételek.<br>
Az egyéb információkat tartalmazó 15. pont utolsó fordulata szerint ajánlattevõnek nyilatkoznia kellett arról, hogy "a mûködés során keletkezõ hulladékok (flakonok, kannák stb.) intézményben alkalmazott szelektívhulladék-gyûjtést követõ megsemmisítésekor mérgezõ anyagok, egészségre, környezetre ártalmas gázok nem képzõdnek."<br>
Ugyanitt azt is kikötötte ajánlatkérõ, hogy ajánlattevõ csatoljon az ajánlaton alapuló szerzõdéstervezetet is.<br>
A korábban hivatkozott ajánlati dokumentációban az ajánlati felhívás megismétlésén túlmenõen részletesen szabályozta ajánlatkérõ az ajánlatadás feltételeit, az ajánlati megkötéseket, az ajánlat felépítését és a bontás, illetve az értékelés szabályait. A 6. oldalon kikötötte, hogy az ajánlatadáshoz kapcsolódó összes levelezést és egyéb, az ajánlatban felhasznált iratokat, igazolásokat magyarul kell elkészíteni, vagy hiteles fordítást kell mellékelni. A prospektusokat angol nyelven is lehet mellékelni. Ugyanezen fejezetben mondták ki azt is, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
Az ajánlatadás feltételei között (7–8. oldal) elõírták, hogy az ajánlatnak tartalmaznia kell többek között az alvállalkozók bemutatását, valamint hogy az ajánlat elsõ oldalán egy felolvasólapnak kell szerepelnie, melynek tartalmaznia kell az árra és a konfigurációra vonatkozó adatokat.<br>
Az ajánlati megkötések között (8–9. oldal) rögzítették, hogy érvénytelen az ajánlat, ha az nem felel meg az ajánlati felhívásnak, és az ilyen ajánlatot tevõk a közbeszerzési eljárás további szakaszában nem vehetnek részt. Azt is kimondták, hogy ajánlatkérõ kizárja a közbeszerzési eljárásból azt az ajánlattevõt, aki érvénytelen ajánlatot nyújtott be. Ajánlatkérõ arra is itt hívta fel a figyelmet, hogy az alkalmasság vizsgálatakor figyelembe veszi az elõzõ 3 év jelentõsebb szállításait, ezért meg kell jelölni a vevõket és a termék (szolgáltatás) ellenértékét is. A referencialistánál az is követelmény volt, hogy minden berendezés mellett szerepeltetni kell a magyar referenciahely nevét, címét, telefonszámát, a felvilágosítást adó személy nevét, beosztását is.<br>
Az ajánlat felépítése fejezetben (9. oldal) követelték meg a felolvasólapot és a kötelezõen benyújtandó igazolásokat és bizonylatokat.<br>
A 10. oldalon szerepel az, hogy az ajánlatokat a beadási határidõ után nem lehet módosítani.<br>
Az ajánlatok bontása címszó alatt (10–11. oldal) elõírták, hogy a felolvasólap csatolása kötelezõ.<br>
Az ajánlatok értékelése részben (12. oldal) mondta ki ajánlatkérõ, hogy "az ajánlatoknak mindenben meg kell felelnie a pályázati kiírásban elõírt formai követelményeknek, tehát tartalmaznia kell a felolvasólapot, megkövetelt okmányokat, igazolásokat, valamint a mellékletben közölt táblázatokat."<br>
A felhívásban megjelölt – a bontás idõpontjával megegyezõ – ajánlattételi határidõig a MEDICOPROJECT Kft., az Unbescheiden & Nemectron Hungária Bt. (a továbbiakban: U+NH), valamint kérelmezõ nyújtott be ajánlatot. Bontáskor az U+NH-nál a felolvasólap hiányát állapította meg ajánlatkérõ. A kérelmezõ és a MEDICOPROJEKT Kft. jelen lévõ képviselõi egyhangúlag elfogadták, hogy csak az ajánlati végösszeg kerüljön ismertetésre. Ugyanez történt a másik két ajánlattevõ esetében is a felolvasólapok ismertetésekor. Az U+NH felolvasólap utólagos csatolását – a másik két ajánlattevõ egyetértésével – ajánlatkérõ nem fogadta el.<br>
Az ajánlatok értékelése során az U+NH ajánlatában ajánlatkérõ – a kérelem szerinti – igazolás és nyilatkozat hiányát észlelte, ezért 1999. május 11-i levelében – a többi ajánlattevõ egyidejû értesítésével – a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján kérte azok pótlását, illetve a tájékoztatást. Az U+NH 1999. május 14-i levelében adta meg a választ, és pótolta a hiányzó igazolást és nyilatkozatot.<br>
Az ajánlatok értékelésére ajánlatkérõ bírálóbizottságot hozott létre, amelynek javaslata alapján az 1999. június 18-i eredményhirdetésen nyertes ajánlattevõnek az U+NH-t, második legkedvezõbbnek kérelmezõ ajánlatát hirdették ki. A szerzõdést 1999. június 18-án a felek megkötötték.<br>
Kérelmezõ 1999. június 25-én jogorvoslati kérelemmel fordult a Döntõbizottsághoz, melyben a kérelmére megtartott tárgyaláson pontosítva kérte a jogsértés megállapítását, bírság alkalmazását, valamint az eljárási díj és a felmerülõ ügyvédi költségben marasztalását ajánlatkérõnek.<br>
Kérését azzal indokolta, hogy megengedõ rendelkezés hiányában biztosított hiánypótlási lehetõséget az U+NH részére ajánlatkérõ. Álláspontja szerint erre csak akkor lett volna lehetõség, ha ajánlatkérõ ezt elõre kiköti a felhívásban vagy a dokumentációban, de akkor is csak a hatósági igazolások vonatkozásában, mert a 4/1996. számú tanácsi ajánlás szerint erre van csak lehetõség. Az ajánlattevõi nyilatkozat pótlása nem jogszerû, ezért ajánlatkérõ érvénytelen ajánlatot bírált el és hirdetett ki nyertesnek. A tárgyaláson úgy nyilatkozott, hogy a beszállítóikat nem tekintik alvállalkozónak, ezért nem csatolták a rájuk vonatkozó – elõírt – igazolásokat.<br>
A Döntõbizottság a kérelem érkezése napján a D.134/3/1999. számú határozattal a szerzõdéskötést megtiltotta ideiglenes intézkedés keretében.<br>
Ajánlatkérõ írásos észrevételében – melyet a tárgyaláson változatlanul fenntartott – kérte a jogorvoslati kérelem elutasítását és kérelmezõ költségekben marasztalását.<br>
Álláspontja szerint a Közbeszerzések Tanácsa 4/1996. számú ajánlása alapján jogszerûen biztosítottak lehetõséget a hiányzó nyilatkozat és igazolások pótlására a többi ajánlattevõ egyidejû értesítése mellett.<br>
A felolvasólap hiányát a jogvesztõ határidõre tekintettel érvényesen már nem támadhatja a kérelmezõ, így az erre vonatkozó kérelme elkésett ajánlatkérõ szerint. Közölte azt is, hogy a nyertesnek kihirdetett ajánlattevõvel a szerzõdést már megkötötték az ideiglenes intézkedést tartalmazó határozat kézhezvétele elõtt.<br>
Az ügyben érdekelt felek közül az U+NH írásban úgy nyilatkozott, hogy határidõre érvényes pályázatot nyújtottak be, de a bontáskor közölték velük, hogy a felolvasólapot ajánlatuk nem tartalmazza. Az általuk becsatolt mûszerekre, berendezésekre vonatkozó összesítés a felolvasólapon kért adatokat tartalmazza "árak összesítõje" címen. A Munkaerõ-piaci Alap igazolását az illetékes hatóság hibájából tudták csak késõbb pótolni, a felhívás 15. pontja szerint kért nyilatkozatot meg azért nem csatolták az ajánlattételi határidõig az ajánlatukba, mert azt nem tartották szükségesnek, mivel nincs tartalmi összefüggésben az ajánlatban szereplõ mûszerekkel. A felhívásra a nyilatkozatot június 14-én pótolták.<br>
A Döntõbizottság a rendelkezésre álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a kérelem alapos.<br>
A Döntõbizottság a jogorvoslati eljárás keretében megvizsgálta az ajánlatok érvényességét, és megállapította, hogy mind a három ajánlat érvénytelen, ezért ajánlatkérõnek a közbeszerzési eljárást eredménytelennek kellett volna nyilvánítania a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján, amely kimondja, hogy eredménytelen az eljárás, ha kizárólag érvénytelen ajánlatok érkeztek. Az ajánlatok érvénytelenségi okai a Döntõbizottság vizsgálata alapján:<br>
<br>
1. A nyertes U+NH ajánlata érvénytelen tartalmi okból, mert a Döntõbizottság álláspontja szerint a felhívásban megkövetelt nyilatkozat nem pótolható az ajánlattételi határidõ után még akkor sem, ha azt ajánlatkérõ írásban kéri, mivel a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése úgy rendelkezik, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók. A nyilatkozat nem hatósági igazolás, így annak pótlására akkor sem hívhatta volna fel ajánlatkérõ az U+NH-t, ha a hiánypótlás lehetõségét elõre kikötötte volna. Továbbá azért is érvénytelen a nyertesnek kihirdetett ajánlat, mert a becsatolt iratok között több idegen nyelvû is van, melynek hiteles magyar fordítását nem csatolták (referencialista, minõsítõ iratok stb.), holott a felhívás és a dokumentáció szerint ez kötelezõ lett volna. Érvénytelenségi ok az is, hogy a belföldi referencialistákról hiányzik a termék és az ellenérték megnevezése és a teljesítés idõpontja.<br>
<br>
2. A MEDICOPROJEKT Kft. ajánlata azért érvénytelen, mert a dokumentáció elõírásai ellenére az idegen nyelvû alvállalkozói levelek hiteles fordítása hiányzik. A prospektusok német nyelvûek, holott ajánlatkérõ csak az angol nyelvût tartotta elfogadhatónak. A referencialisták nem tartalmazzák a teljesítés idõpontját és az ellenértéket.<br>
<br>
3. Kérelmezõ ajánlata azért érvénytelen, mert az ALLEGRO Kft., mint 15% feletti alvállalkozó igazolásai hiányoznak. Az össz. nettó 67 218 000 Ft ajánlati árból az alvállalkozó 11 725 000 Ft-os ajánlati ára 17,4%-ot tesz ki, tehát kötelezõ lett volna az igazolások csatolása, mivel az ALLEGRO Kft.-nek nem kizárólagos képviselõje a kérelmezõ, mint a többi megjelölt cégnek, akik az ajánlatában szerepelnek. Ezen túlmenõen kérelmezõ ajánlatából is hiányzik a idegen nyelvû minõsítõ iratok némelyikének, a készülékek leírásának (nem angol nyelvû) hiteles fordítása. A referencialistán a termék és az ellenérték szintén nem szerepel.<br>
Az iratokból megállapítható, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdésének megfelelõen dokumentációt is készített, melyben részletes szabályokat határozott meg ajánlattevõk számára. Ajánlattevõk ezt nem kifogásolták, így elfogadták azokat.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata értelmében az ajánlatkérõ az ajánlati felhívásban, illetve részletes szerzõdési feltételeket tartalmazó dokumentációban a meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
A fentebb írtak szerint a Döntõbizottság kétséget kizáróan megállapította, hogy ajánlattevõk az ajánlat elkészítésénél, az ajánlatkérõ pedig az értékelésnél nem vették figyelembe a hivatkozott cogens szabályokat, ezért a rendelkezõ részben írt jogsértés megállapítható ajánlatkérõ terhére, mivel a közbeszerzési eljárást eredménytelenné kellett volna nyilvánítani. Érvénytelen ajánlat nem lehet nyertes, így annak benyújtójával szerzõdés sem köthetõ.<br>
Tekintettel arra, hogy a szerzõdés már létrejött, a Döntõbizottság bírság megfizetésére is kötelezte ajánlatkérõt. E bírság mértéke – figyelemmel a szerzõdésben szereplõ vételárra – nem éri el a beszerzési érték öt százalékát sem, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésének utolsó mondatában szereplõ harminc százalékkal szemben.<br>
Kérelmezõ jogi képviselõje a tárgyaláson kért 10 000 Ft-os ügyvédi munkadíj költségeit nem igazolta, ezért a Döntõbizottság annak megtérítésére nem kötelezte ajánlatkérõt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontjaiban megjelölt jogkövetkezményeket alkalmazta, tekintettel a 88. § (4) és (5) bekezdéseire.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 4.<br>
<br>
Dr. Bíró László s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>