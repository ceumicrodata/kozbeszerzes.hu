<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1828)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.275/8/1998.<br>
<br>
Tárgy: KÉSZ Kft. jogorvoslati kérelme Makó Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Lovász Éva (6721 Szeged, Szilágyi út 2.) ügyvéd által képviselt Könnyûszerkezet Építõ és Szolgáltató Kft. (6721 Szeged, Szilágyi út 2., továbbiakban: kérelmezõ), Makó Város Önkormányzat (6900 Makó, Széchenyi tér 22., továbbiakban: ajánlatkérõ) Makó, József Attila Gimnázium rekonstrukciója tárgyú közbeszerzési eljárás ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és a közbeszerzési eljárás során keletkezett iratok alapján az alábbi tényállást állapította meg.<br>
Az ajánlatkérõ a K. É. 1998. augusztus 5. napján megjelent 31. számában nyílt elõminõsítési eljárást hirdetett meg Makó, József Attila Gimnázium rekonstrukciója kivitelezésére. A felhívás 8. pontjában az ajánlati biztosíték nyújtásának feltételeit az alábbiak szerint határozta meg:<br>
Az elõminõsítés során kiválasztott ajánlattevõk további részvételét ajánlatkérõ 5 000 000 Ft ajánlati biztosíték nyújtásához köti, melynek feltételei az ajánlati felhívásban kerülnek meghatározásra.<br>
A részvételi felhívásra részvételi jelentkezést nyújtott be a kérelmezõ, a Délépítõ Rt., Építészmester Rt., Ferroép Rt., Strabag-Hungária Rt., Bodrogi Bau Kft.<br>
Az ajánlatkérõ megvizsgálta a jelentkezõk mûszaki, pénzügyi, gazdasági alkalmasságát és a Bodrogi Bau Kft. kivételével a jelentkezõket ajánlattételre felhívta.<br>
Az 1998. szeptember 14-én kelt ajánlati felhívás külön nem rendelkezett az ajánlati biztosíték megfizetésérõl. A készült dokumentáció sem rendelkezett errõl, ez csupán tervadatokat tartalmazott.<br>
Az ajánlatkérõ 1998. október 14-én helyszíni konzultációt tartott, amirõl hangfelvételt készített. A mûszaki kérdések mellett felmerült az ajánlati biztosíték befizetésének módja, melyre ajánlatkérõ azt a tájékoztatást adta, hogy két módon lehetséges ennek megfizetése, vagy készpénzben, vagy átutalással oly módon, hogy az ajánlatok benyújtása pillanatában ez az ajánlatkérõ rendelkezésére álljon.<br>
A konzultáción a kérelmezõ képviselõje is jelen volt. Az ajánlatok bontására 1998. november 2-án került sor.<br>
Ajánlatot tett a kérelmezõ és a Ferroép Rt., a Strabag Rt. szabályosan nem jelölt csomagot küldött, ezért az ajánlatkérõ nem bontotta fel, késõbb ezt az ajánlatot érvénytelenné nyilvánította. A kérelmezõ ajánlatáról már a bontáskor megállapította, hogy nem tartalmazza az ajánlati biztosíték befizetésének igazolását. A kérelmezõ jelen lévõ képviselõje ekkor nyilatkozott, hogy nem fizették be a biztosítékot, egyben vállalta az összeg aznapi befizetését, ha ezt az ajánlatkérõ lehetõvé teszi számára. Ajánlatkérõ 1998. november 4-én egyeztetõ tárgyalást hívott össze az ajánlattevõk és a saját közbeszerzési bizottsága részvételével, ahol meghallgatta a kérelmezõ képviselõjét. Ezt követõen 1998. november 6-án az ajánlatkérõ Pénzügyi, Településfejlesztési és Közbeszerzési Bizottsága 2/1998. (XI. 6.) PTKB. sz. határozatot hozott, s ebben a kérelmezõ benyújtott ajánlatát érvénytelenné nyilvánította az ajánlati biztosíték megfizetésének hiánya miatt.<br>
A kérelmezõ 1998. november 13-án nyújtott be a Döntõbizottsághoz jogorvoslati kérelmet. Kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján semmisítse meg az ajánlatkérõ döntését, mely arra vonatkozott, hogy az õ ajánlata érvénytelen az ajánlati biztosíték hiánya miatt, valamint kötelezze az ajánlatkérõt az igazgatási szolgáltatási díj és költségek viselésére, valamint a kérelmezõ részére utólagosan szolgáltatott ajánlati biztosítéknak hiánypótlás keretében történõ befogadására.<br>
Indokaként elõadta, hogy az ajánlati felhívás, illetõleg a dokumentáció nem rendelkezett az ajánlati biztosíték feltételeirõl, ezért a kérelmezõ ajánlati biztosítékot nem szolgáltatott. A kérelmezõ hiánypótlás keretében felajánlotta, hogy pótolja az ajánlati biztosítékot, mire azonban nem adott lehetõséget az ajánlatkérõ. A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése kimondja, hogy az ajánlattevõnek az ajánlat benyújtásával egyidejûleg, vagy az ajánlati felhívásban meghatározott idõpontig az ott megjelölt módon és mértékben kell az ajánlati biztosítékot az ajánlatkérõ rendelkezésére bocsátani. Álláspontja szerint az ajánlatkérõ által is elismert tény, hogy az ajánlati felhívásban – annak ellenére, hogy ezt az elõminõsítési felhívás 8. pontja rögzítette – az ajánlati biztosítékról nem esett szó. Álláspontja szerint az ajánlatkérõnek az elõminõsítésre történõ felhívásában kellett volna meghatározni a biztosíték szolgáltatásának feltételeit, és lehetõséget kellett volna adnia a hiánypótlásra, hiszen az ajánlatkérõ mulasztása folytán került volna erre sor.<br>
Kérte, hogy a Döntõbizottság ideiglenes intézkedésként függessze fel a közbeszerzési eljárást.<br>
Az ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint az eljárása során jogszerûen járt el, így jogszerûen hozta meg a döntését a kérelmezõ ajánlatának érvénytelenné nyilvánításával kapcsolatosan. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése értelmében az ajánlati felhívásban meghatározott feltételek hiányában a biztosíték szolgáltatása az ajánlat benyújtásával egyidejûleg terheli az ajánlattevõt, hiszen álláspontja szerint az idevonatkozó jogszabály egyértelmûen fogalmaz, egyéb feltétel hiányában az ajánlat benyújtásával egyidejûleg van szükség a biztosíték szolgáltatására. Egyébként valamennyi résztvevõ azonos módon és határidõre teljesítette a biztosíték szolgáltatását a kérelmezõn kívül.<br>
Álláspontja szerint anyagi, jogi kérdésekben a közbeszerzési törvény hiánypótlásra nem ad lehetõséget, azaz ily módon ezen biztosíték hiánya miatt az ajánlattevõ pályázata érvényesnek nem tekinthetõ.<br>
Egyéb érdekelt érdemi észrevételt nem tett.<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése értelmében az ajánlatkérõ az eljárásban való részvételt ajánlati biztosíték adásához kötheti, amit az ajánlattevõnek ajánlata benyújtásával egyidejûleg, vagy az ajánlatkérõ által az ajánlati felhívásban meghatározott idõpontig az ott megjelölt módon és mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
Ebbõl a törvényi szabályozásból tehát következik, hogy az ajánlati biztosítékot kétféle módon lehet elõírni, illetõleg megkövetelni az ajánlattevõktõl.<br>
Az elõminõsítéses eljárás a részvételi felhívással indul. Az abban tett ajánlatkérõi elõírások az egész közbeszerzési eljárásra vonatkozó követelmények, így az ajánlati biztosíték igénye az eljárás teljes idõtartamára kiterjed, függetlenül attól, hogy az ajánlatkérõ ezt az ajánlattételi szakban ismételten elõírja vagy sem. Tény, hogy az elõírás a megfizetés módjára vonatkozóan elõre utalt a késõbbi ajánlati felhívásra, de a további elõírás hiánya nem jelenti azt, hogy az ajánlatkérõ visszavonta volna az ajánlati biztosítékra vonatkozó feltételeit. A Döntõbizottság a rendelkezésre álló iratokból megállapította, hogy a részvételi felhívás rendelkezett 5 000 000 Ft ajánlati biztosíték megfizetésének kötelezettségérõl. Az tény, hogy a biztosíték megfizetésének módját azzal a jelzéssel írta elõ, hogy errõl az ajánlati felhívásban rendelkezik. Ezzel szemben az ajánlati felhívása ilyen elõírást nem tartalmazott. Az iratokhoz csatolt magnókazetta, illetõleg a magnókazettáról készült jegyzõkönyvkivonatból megállapítható volt, hogy a helyszíni konzultáción, ahol a kérelmezõ képviselõje is jelen volt, kérdésként merült fel a biztosítékfizetés módja, határideje. Ezen alkalommal határozott nyilatkozatot tett az ajánlatkérõ képviselõje, hogy az ajánlattételi határidõig készpénz vagy átutalásos módon kell az ajánlatkérõ rendelkezésére bocsátani a biztosíték összegét.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján az ajánlatkérõ a dokumentáció tartalmán túl is adhat tájékoztatást az ajánlattevõknek az ajánlat elkészítéséhez. A Kbt. 38. § (2) és (3) bekezdése értelmében az ajánlatkérõnek a tájékoztatást úgy kell megadni, hogy azzal egyes ajánlattevõket ne kedvezményezzen, illetve ne sértse az ajánlattevõk esélyegyenlõségét.<br>
A dokumentációval kapcsolatos kiegészítõ tájékoztatást az ajánlatkérõ köteles az ajánlati határidõ lejárta elõtt legkésõbb 6 nappal megadni. A törvényben meghatározott módon adta meg az ajánlatkérõ a tájékoztatást, az információt az ajánlattevõknek a konzultáción, ahol minden ajánlattevõ jelen volt, és a tájékoztatással nem sértette az ajánlattevõk esélyegyenlõségét sem. A Döntõbizottság felhívja a figyelmet arra, hogy a Kbt. nem teszi kötelezõvé a konzultációról készült jegyzõkönyv megküldését, erre csak akkor van szükség, ha egyes ajánlattevõk számára csak e módon biztosítható a tájékoztatás megadása.<br>
Mindebbõl következõen tehát, amennyiben az ajánlatkérõ külön nem rendelkezik a biztosíték megadásának módjáról, a törvény 41. § (1) bekezdése rendelkezései lépnek elõ, tehát ezen a módon kellett volna a kérelmezõnek az ajánlati biztosítékot megfizetni. Ily módon tehát jogszerûen járt el akkor az ajánlatkérõ, amikor a kérelmezõ ajánlatáról – a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján – megállapította, hogy érvénytelen, hiszen az ajánlattevõ a biztosítékot nem bocsátotta az ajánlatkérõ rendelkezésére.<br>
A Döntõbizottság a rendelkezõ részben foglaltak szerint a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította.<br>
Jogsértés megállapítására nem került sor, így a rendelkezõ részben foglaltak szerint határozott a Döntõbizottság a költségek viselésérõl.<br>
A Döntõbizottság ideiglenes intézkedést nem alkalmazott, mert ennek a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában meghatározott törvényi feltételei nem álltak fenn. <br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 25.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>