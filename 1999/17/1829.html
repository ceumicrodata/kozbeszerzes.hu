<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1829)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.21/7/1999.<br>
<br>
Tárgy: A GreenLab Magyarország Mérnöki Iroda Kft. jogorvoslati kérelme a PM Vám- és Pénzügyõrség Országos Parancsnoksága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a GreenLab Magyarország Mérnöki Iroda Kft. (1126 Budapest, Istenhegyi út 7/C, a továbbiakban: kérelmezõ) jogorvoslati kérelmét, melyet a Pénzügyminisztérium Vám- és Pénzügyõrség Országos Parancsnoksága (1095 Budapest, Mester u. 7., a továbbiakban: ajánlatkérõ) 3 db mobil vizsgálólaboratórium, ásványolaj-termékeknek és alkoholtermékeknek a kereskedelmi vámtarifa és a vonatkozó magyar szabványok szerinti minõsítésére kiírt közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 50. számában 1998. december 16-án nyílt eljárás lefolytatására ajánlati felhívást tett közzé a rendelkezõ részben meghatározott beszerzésre. Elõírta, hogy a jármûnek "B" kategóriás jogosítvánnyal vezethetõnek, minimum 2 fõ személyzet, valamint a dokumentációban részletesen megadott mûszerek szállítására és üzemeltetésére alkalmasnak kell lennie. Meghatározta továbbá a mobil vizsgálólaboratóriumban megvalósítandó mérések körét is.<br>
Tekintettel arra, hogy a mûszereknek nem laboratóriumi körülmények között kell üzemelniük, a szabályos módszereken kívül alternatív megoldások is szóba jöhetõek voltak.<br>
Az ajánlati felhívásban csak teljes körû ajánlatot lehetett tenni, míg 3 változatban ajánlatkérõ többváltozatú ajánlattételt biztosított ajánlattevõk számára.<br>
A teljesítési határidõt a szerzõdéskötéstõl számított 60. napban jelölte meg, de a felhívás szerint korábbi teljesítést is elfogadott.<br>
Az ajánlati felhívásban továbbá rendelkezett arról, hogy az ajánlattevõk pénzügyi, gazdasági és mûszaki alkalmasságára bekért adatok és tények körén kívül a nyilatkozatok és hatósági igazolások becsatolásának tekintetében a Közbeszerzések Tanácsa 4/1996. (VIII. 22.) sz. ajánlását alkalmazni fogja.<br>
Az ajánlati felhívás 13. pontjában meghatározta az összességében legelõnyösebb ajánlatok elbírálásának fontossági sorrend szerinti szempontjait, melyek a következõk voltak:<br>
– a dokumentációban a mûszerekre elõírt mûszaki elvárások,<br>
– a jármû mûszaki, minõségi színvonala,<br>
– ajánlati ár,<br>
– üzemeltetési és karbantartási költségek,<br>
– fizetési határidõ, kedvezmények,<br>
– garanciavállalás feltételei,<br>
– referenciák,<br>
– szállítási határidõ, biztosított szolgáltatások, egyéb.<br>
Az egyéb információk körében ajánlatkérõ elõírta, hogy az ajánlatokat a felbontást követõ 10 napon belül bírálja el, továbbá fenntartja a jogot, hogy a nyertes ajánlattevõ visszalépése esetén a második legkedvezõbb ajánlatot tevõvel köt szerzõdést.<br>
Az ajánlatok bontására 1999. január 27-én került sor, és a kérelmezõn kívül ajánlatot nyújtott be a ROFA Hungária Mérnöki Iroda Kft. és a HM ArmCom Rt.<br>
Ajánlatkérõ az eljárást lezáró döntését nyilvános eredményhirdetésen 1999. február 8-án hozta meg, ahol nyertesként a ROFA Kft. 2. sz. ajánlatát hirdette ki. Az eredményhirdetésen jelentette be, hogy kérelmezõ és a HM ArmCom Rt. ajánlatát érvénytelennek nyilvánította, mivel nem felelt meg az ajánlati felhívás teljesítési határidõre elõírt feltételének.<br>
Kérelmezõ 1999. február 9-én jogorvoslati kérelmet nyújtott be a Döntõbizottsághoz, melyben az eljárást lezáró döntést sérelmezte, és az eljárást lezáró döntés megsemmisítését, valamint ideiglenes intézkedésként kérte a szerzõdés megkötésének megtiltását, amennyiben ez megtörtént, a jogsértés megállapítását, bírság kiszabását és ajánlatkérõ eljárási díj és költségekben történõ marasztalását indítványozta.<br>
Álláspontja szerint ajánlatkérõ jogsértõ döntést hozott, amikor a ROFA Kft. 2. sz. ajánlatát hirdette ki nyertesnek, mivel ajánlata nem tartalmazta a Környezetvédelmi, Nemzeti Kulturális és a Vízügyi Alap igazolásait. Álláspontja szerint az idõközi jogszabályváltozás folytán megszûnt 4 alap tekintetében is csatolniuk kellett volna a nyertesnek erre vonatkozó igazolásait, mivel a közbeszerzési eljárás 1999. január 1. elõtt indult. Ajánlatkérõ azáltal, hogy érvénytelennek fogadta el az ajánlatot, megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját, és az 53. § (2) bekezdését és az 59. § (1) bekezdését.<br>
Ajánlatkérõ érdemi ellenkérelmében a jogorvoslati kérelem elutasítását kérte, álláspontja szerint az ajánlattevõk esélyegyenlõségét azzal biztosította az eljárásban, hogy elfogadták formai szempontból az ajánlatokat, függetlenül attól, hogy a megszûnt alapok igazolását tartalmazta-e az ajánlat.<br>
Kérelmezõ és a HM ArmCom Rt. ajánlatát azért nyilvánította érvénytelennek, mert a teljesítési határidõ tekintetében ajánlatuk nem felelt meg az ajánlati felhívás és dokumentáció feltételeinek.<br>
Az ArmCom Rt. írásban tett észrevételében a jogorvoslati kérelemben foglaltakkal egyetértett, míg a ROFA Kft. elõadta, hogy nevezett alapok vonatkozásában 1999. januárban kezdeményezte az igazolások beszerzését, de azt a tájékoztatást kapta a Nemzeti Kulturális Alaptól, hogy ezek az alapok megszûntek, és nincsen szükség a megszûnt alappal kapcsolatos igazolás benyújtására, kérte a jogorvoslati kérelem elutasítását és tárgyalás tartását.<br>
A Döntõbizottság a rendelkezésre bocsátott iratokból és a felek képviselõinek a tárgyaláson elhangzott nyilatkozataiból megállapította, hogy a jogorvoslati kérelem alaptalan.<br>
A becsatolt iratokból megállapítható, hogy ajánlatkérõ ajánlati felhívása 1998. december 16-án jelent meg a K. É. ben. A felhívás szerint az ajánlattételi határidõ 1999. január 27. volt.<br>
Kérelmezõ és a HM ArmCom Rt. az összes alap igazolását csatolta ajánlatához, addig a nyertes ajánlatából hiányzott a Nemzeti Kulturális, a Környezetvédelmi és a Vízügyi Alap igazolása. Ezt a tényt egyébként ajánlatkérõ a bontásról készült jegyzõkönyvben is rögzítette.<br>
A Magyar Köztársaság 1999. évi költségvetésérõl szóló 1998. évi XC. tv. 66. § (1) bekezdése megszüntette és (2) bekezdése fejezeti kezelésû célelõirányzattá alakította az Útalapot, a Vízügyi Alapot, Környezetvédelmi Alapot és a Nemzeti Kulturális Alapot, mint elkülönített állami pénzalapot.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (1) bekezdés b) pontja értelmében nem lehet ajánlattevõ, akinek 1 éven túli tartozása van többek között az elkülönített állami pénzalapokkal szemben.<br>
E rendelkezés szerint a kizárást az elkülönített állami pénzalapok irányába történõ tartozás alapozza meg.<br>
Az egyes fejezeti kezelésû célelõirányzatok nem tartoznak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában nevesített körbe, még akkor sem, ha az elkülönített állami pénzalapok jogutód megnevezése mellett kerültek megszüntetésre. A célirányzatok Kbt. 46. § (1) bekezdés b) pontja alá tartozását kizárólag az alapozhatná meg, ha az alapok megszüntetését elrendelõ költségvetési törvény a célirányzatokra is elõírta volna az állami pénzalapokra vonatkozó rendelkezés alkalmazását.<br>
Ennek hiányában az ajánlattevõket a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében írt igazolások beszerzésének kötelezettsége nem terheli, azokban a közbeszerzési eljárásokban sem, amelyek 1998-ban indultak, de 1999. január 1-je utáni idõpontban kellett az ajánlatokat benyújtani. Az ajánlatoknak a benyújtás idõpontjában hatályos jogszabályoknak kell megfelelni, ellenkezõ törvényi rendelkezés hiányában. Ilyen rendelkezés nincs, miután az alapok megszüntetésére vonatkozó jogszabály arról sem rendelkezett, hogy a már folyamatban lévõ közbeszerzési eljárások esetében a megszûnt pénzalapokat miként kell kezelni.<br>
A Döntõbizottság megvizsgálta az ajánlatokat érvényességi szempontból is és megállapította, hogy kérelmezõ és a HM ArmCom Rt. ajánlata érvénytelen a teljesítési határidõ tekintetében, tehát ajánlatkérõ döntése nem volt jogsértõ.<br>
Az ajánlati felhívás 4. pontja szerint a teljesítés határidejét ajánlatkérõ a szerzõdéskötéstõl számított 60. napban jelölte meg, hozzátéve, hogy ajánlatkérõ korábbi teljesítést is elfogad.<br>
Kérelmezõ 3 változatban benyújtott ajánlatában 3 hónapos, illetve 5 hónapos teljesítési határidõt vállalt, a HM ArmCom Rt. szintén 3 változatú ajánlatában 20 hetes teljesítési határidõt, míg a nyertes ROFA Kft. ajánlatához csatolt szerzõdéstervezetben teljesítési határidõként 60 nap került meghatározásra. Ajánlata 2. sz. nyilatkozatában vállalta, hogy amennyiben ajánlatukat az ajánlatkérõ nyertesnek hirdeti ki, úgy vállalják az elõre megadott szerzõdési feltételek szerint a jelen ajánlatban foglaltak szerint a szerzõdéskötési, illetve az azzal kapcsolatos feltételek elfogadását. Tehát a kérelmezõ és a HM ArmCom Rt. ajánlata érvénytelen volt, mivel nem felelt meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírt azon követelménynek, mely szerint "az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
A nyertesként kihirdetett ROFA Kft. ajánlatát a Döntõbizottság megvizsgálva megállapította, hogy 3 változatú ajánlatot nyújtott be, amelynek ajánlati árai az alábbiak voltak: 1. sz. változat: 160 976 349 Ft, 2. sz. változat: 123 622 195 Ft volt és a 3. sz. változat: 169 407 375 Ft volt, mindegyik esetén a közös szerzõdéstervezettel vállalta ajánlattevõ a 60 napos teljesítési határidõt, a 0,5% heti kötbért (max. 10% erejéig). Az egyes ajánlati verziók teljeskörûen megfeleltek az ajánlati felhívás, illetve dokumentáció feltételeinek, különös tekintettel a mobil vizsgálólaboratóriumban elvégzendõ mérésekre: így a desztillációs paraméter meghatározása, kinematikus viszkozitás meghatározása, sûrûség mérése, ASTM színszám meghatározása, kéntartalom meghatározása, ólomtartalom meghatározása, lobbanáspont mérése, oktánszám meghatározása, Balling-fok meghatározása, alkoholtartalom meghatározása különbözõ termékekbõl.<br>
Ezen vizsgálólaboratórium garanciális és karbantartási szolgáltatásaira megfelelõ ajánlatot tett a nyertes ajánlattevõ.<br>
A nyertesnek kihirdetett 2. sz. ajánlati változat vizsgálata körében a Döntõbizottság azt is megállapította, hogy a mobil laboratórium alvázaként a FORD (Transit, differenciálzárral) típusa lett megjelölve oly módon, hogy a kisteherautó beszállítását a FORD-Solymár-Szalay Kft. teljesíti, mint alvállalkozó.<br>
Az ajánlati felhívás feltételeinek elfogadására vonatkozó nyilatkozatot a fenti alvállalkozó becsatolta (1999. január 25. keltezéssel), azonban az alvállalkozókra vonatkozó és a Kbt.-ben elõírt összes többi nyilatkozat és hatósági igazolás az ajánlatából hiányzik. Ezen alvállalkozói teljesítés azonban nem éri el a 15%-ot (»4,1 M Ft, az ajánlati ár: »123 M Ft).<br>
Mindezekre tekintettel a Döntõbizottság a nyertes ajánlattal kapcsolatban érvénytelenségi okot nem állapított meg. Tehát a beérkezett 3 ajánlat közül mindössze egy ajánlattevõ ajánlati változatai (3 db) bizonyult, érvényesnek, és ezek közül a 2. sz. ajánlati változat került nyertesként kihirdetésre.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
A jogorvoslati eljárás során ideiglenes intézkedés elrendelésére nem került sor, mert annak törvényi feltételei nem álltak fenn.<br>
A jogorvoslati eljárás során felmerült költségeket a felek maguk viselik, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja szerint a jogsértõt kötelezi a Döntõbizottság az eljárási díj és költségek viselésére, de jelen jogorvoslati eljárásban jogsértés megállapítására nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 12.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>