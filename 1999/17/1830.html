<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1830)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.41/3/1999.<br>
<br>
Tárgy: Nógrádtrade Plus Kft. jogorvoslati kérelme a BM Országos Közbeszerzési Fõigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Nógrádtrade Plus Kft. (2651 Rétság, Rákóczi u. 51., a továbbiakban: kérelmezõ) jogorvoslati kérelmét, melyet a BM Országos Közbeszerzési Fõigazgatóság (1149 Budapest, Mogyoródi út 43., a továbbiakban: ajánlatkérõ) "irodabútorok szállítása" tárgyú közbeszerzési eljárása ellen nyújtott be, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése alapján – elkésettség miatt – hivatalból elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 1999. március 8-án jogorvoslati kérelmet nyújtott be a Döntõbizottsághoz.<br>
Jogorvoslati kérelmében kifogásolta, hogy ajánlatkérõ az ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontjára tekintettel érvénytelennek minõsítette.<br>
Az érvénytelenné nyilvánítás oka az volt, hogy az ajánlathoz csatolt cégkivonat 1998. november 16-i keltû, és ez nem felelt meg a dokumentációban elõírtaknak.<br>
A közbeszerzési eljárás eredményhirdetésére 1999. január 21-én került sor. A kérelmezõ becsatolta az ajánlatkérõ 1999. január 27-én kelt levelét, mely tartalmazta az érvénytelenné nyilvánítás okát.<br>
A kérelmezõ jogorvoslati kérelmében hivatkozott arra, hogy a cég ügyvezetõje 1999. február hónapban külföldön tartózkodott, ezért a jogorvoslati kérelem benyújtásáról 1999. március 4-én kelt levelében tudott intézkedni.<br>
A Döntõbizottság a jogorvoslati kérelem alapján megállapította, hogy az elkésett.<br>
Az ajánlatkérõ az irodabútorok beszerzése tárgyú közbeszerzési eljárásban 1999. január 22-én hirdetett eredményt.<br>
Az ajánlatkérõ – kérelmezõ kérésére – az ajánlatának érvénytelenné nyilvánítása okáról 1999. január 27-én kelt levelében tájékoztatást adott.<br>
A becsatolt levélmásolatból megállapítható, hogy az ajánlatkérõ levelét kérelmezõnek fax útján 1999. január 27-én továbbította.<br>
A jogsértõ esemény, kétséget kizáróan megállapítható, hogy kérelmezõ tudomására ezen a napon jutott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése kimondja, hogy "Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
A kérelmezõ jogorvoslati kérelme 1999. március 4-én kelt, és a Döntõbizottsághoz március 8-án érkezett.<br>
A Döntõbizottság megállapította, hogy a jogsértõ esemény tudomásra jutásától a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében jogvesztõ határidõként megjelölt 15 nap már 1999. február 11-én eltelt, ezért a jogorvoslati kérelmet hivatalból elutasította.<br>
A Döntõbizottság határozatát a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésére figyelemmel a Kbt. 79. § (5) bekezdése alapján hozta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 9.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>