<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5199)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.143/7/1999<br>
Tárgy: a Strabag Rt. jogorvoslati kérelme a Mecsek-érc Rt. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A STRABAG Hungária Rt. (1113 Budapest, Daróczi út 30., képviseli: dr. Gubek Nóra jogtanácsos, továbbiakban: kérelmezõ) jogorvoslati kérelmét – melyet a Mecsekérc Környezetvédelmi Rt. (7633 Pécs, Esztergár L. u. 19., továbbiakban: ajánlatkérõ) "bányavízkezelõ és laboratóriumok kialakítása" tárgyú közbeszerzési eljárása ellen indított – a Döntõbizottság elutasítja. A felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívást tett közzé a K. É. 1999. május 12-én megjelent 19-es számában a rendelkezõ részben megjelölt létesítmények kivitelezésére pénzügyi, gazdasági és mûszaki szempontból alkalmas ajánlattevõk kiválasztása céljából. A felhívás 4. pontja szerint a kivitelezési munkák teljesítési határideje 1999. december 31.<br>
Ajánlatkérõ a részvételi felhívás 9. pontjában a jelentkezõk alkalmasságának igazolására elõírta a következõk csatolását:<br>
Pénzügyi, gazdasági alkalmasság igazolására:<br>
– Bankszámlavezetõ pénzintézet nyilatkozata az ajánlattevõ fizetõképességére, <br>
– cégbemutatás,<br>
– 30 napnál nem régebbi cégkivonat, egyéni vállalkozó esetén az engedély másolata,<br>
– az 1996., 1997. és 1998. évek éves beszámolója – amennyiben a számviteli törvény alapján kötelezõ – a könyvvizsgálói záradékkal együtt.<br>
Mûszaki alkalmasság igazolására:<br>
– Referenciák vonatkozásában az elõzõ 3 év legjelentõsebb építési beruházásának ismertetése (érték- és volumenmeghatározással), különös tekintettel a beszerzés tárgyához hasonló építési, technológiai és gépészeti szerelési munkák bemutatására,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b), c) és d) pontjai alapján. <br>
A Kbt.-ben elõírt további igazolások:<br>
– Ajánlattevõ nyilatkozata, hogy sem õ, sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjában meghatározott személyek nem tartoznak a Kbt. 46. § (1) bekezdés a), c), d) és e) pontok hatálya alá, továbbá hatósági igazolások arról, hogy sem az ajánlattevõnek, sem a Kbt. 44. § (2) bekezdés d) pontjában meghatározott személynek nincs egy évnél régebben lejárt adó- (iparûzési adó, helyi adó), illeték- és társadalombiztosítási járuléktartozása, valamint az elkülönített állami pénzalapokkal szemben egy évnél régebben lejárt köztartozása.<br>
A felhívás 10. pontjában ajánlatkérõ meghatározta az ajánlatok elbírálási szempontjait, ezek fontossági sorrendben a következõk:<br>
– ajánlati ár,<br>
– mûszaki alkalmasság,<br>
– pénzügyi, gazdasági alkalmasság,<br>
– kötbérvállalás.<br>
A 12. pont a kötbérre vonatkozóan utalást tartalmazott, miszerint ajánlatkérõ a kötbérvállalás alatt a késedelmi és meghiúsulási kötbért érti.<br>
A jelentkezési határidõig, 1999. június 7. 10 óráig 11-en nyújtottak be részvételi jelentkezést. Ajánlatkérõ 4 jelentkezõt minõsített alkalmasnak, nevezetesen a Zalai Általános Építési Vállalkozó Rt.-t, a Polaris Építõ Rt.-t, a Kõház Építõipari Beruházási Kereskedelmi Rt.-t és a Bayer Center Kft.-t.<br>
A többi jelentkezõt ajánlatkérõ alkalmatlannak minõsítette, így a kérelmezõt is.<br>
Az elõminõsítési eljárás eredményérõl ajánlatkérõ az 1999. június 17-én fax útján megküldött levéllel értesítette a jelentkezõket, egyidejûleg az alkalmasnak minõsített 4 céget ajánlattételre hívta fel. Kérelmezõ az 1999. június 22-én kelt levelével az alkalmatlanná minõsítését vitatta, az elõminõsítés eredményérõl szóló értesítést hiánypótlási felhívásnak tekintve mellékelte az alvállalkozója adóigazolását, és kérte ajánlatkérõt a döntése felülvizsgálatára.<br>
Kérelmezõ 1999. július 2-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a jelentkezését alvállalkozója, a Délviv Kft. adóigazolásának hiányára hivatkozva alkalmatlannak tekintette, annak ellenére, hogy ezen igazolást az ajánlatok felbontása elõtt teljesítette.<br>
Kifogásolta, hogy az elõminõsítési eljárásra vonatkozó részvételi felhívás 12. pontja a kötbérre való utalás által az ajánlati szakaszban értékelendõ tényleges szerzõdéses feltételekre vonatkozó elõírást tartalmaz, holott az elõminõsítési eljárás célja az ajánlattevõk teljesítési képességének felmérése. Állítása szerint ajánlatkérõnek a kötbérre vonatkozó elõírása ütközik a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(6) bekezdésével, mert elõminõsítési eljárásban nem lehet – még kötbérre vonatkozóan sem – ajánlatot tenni.<br>
Kérte az ajánlatkérõnek a kérelmezõ alkalmatlanságára vonatkozó döntése megsemmisítését.<br>
Ajánlatkérõ a július 8-án kelt észrevételében kérte a jogorvoslati kérelem elutasítását. Védekezésül elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerint, jogszerûen járt el, amikor a kérelmezõ részvételi jelentkezését az alvállalkozó adótartozására vonatkozó igazolás hiánya miatt alkalmatlannak tekintette. A részvételi felhívás szövegével kapcsolatos kifogásra közölte, hogy azt a hirdetmény május 12-i megjelenését követõen kellett volna kérelmezõnek elõterjesztenie.<br>
Az egyéb érdekeltek közül a Bavtrans Kft. terjesztett elõ észrevételt. Közölte, hogy egyetért a jogorvoslati kérelemben foglaltakkal. Sérelmezte, hogy ajánlatkérõ az õ jelentkezését sem fogadta el, álláspontja szerint a jelentkezése alkalmatlanná minõsítésének indoka nem helytálló, mert ha a részvételi felhívás tartalmazott a teljesítési határidõre vonatkozó kikötést, akkor az erre vonatkozó ajánlatot sem lehet jogszerûtlennek tekinteni.<br>
A Döntõbizottság a felek nyilatkozatai, valamint a közbeszerzési eljárás során keletkezett iratok alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére alkalmas ajánlattevõk vegyenek részt, az alkalmasságot a 44. §-ban meghatározott módon lehet igazolni.<br>
A 42. § (2) bekezdése szerint az elõminõsítési eljárásban nem vehet részt, aki a 46. § hatálya alá tartozik. A 46. § (1) bekezdés b) pontja alapján annak igazolására, hogy a részvételi jelentkezõ nem tartozik a 46. § hatálya alá, csatolni kell – többek között – az egy évnél régebben lejárt adótartozás fennállásának hiányára vonatkozó adóhatósági igazolást, a 46. § (2) bekezdése alapján pedig ezen igazolást a teljesítésbe 15%-ot meghaladóan igénybe venni kívánt alvállalkozóra nézve is csatolni kell, mégpedig értelemszerûen a részvételi jelentkezés beadására nyitva álló határidõn belül.<br>
A Döntõbizottság megállapította, hogy kérelmezõ az alvállalkozója adótartozására vonatkozó igazolást az 1999. június 7-i jelentkezési határidõhöz képest csak június 22-én küldte meg ajánlatkérõnek, így ajánlatkérõ jogszerûen utasította el a kérelmezõ jelentkezését.<br>
A Döntõbizottság érdemi vizsgálat nélkül elutasította kérelmezõnek a részvételi felhívás szövegével kapcsolatos kifogását, mert e vonatkozásban a kérelem elkésett. Ajánlatkérõ a részvételi felhívást 1999. május 12-én tette közzé, kérelmezõ e naptól kezdve ismerhette meg annak tartalmát, a jogorvoslati kérelem július 2-án történõ elõterjesztéséig a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerinti 15 napos jogvesztõ határidõ letelt.<br>
A Döntõbizottság megvizsgálta a többi alkalmatlannak nyilvánított részvételi jelentkezést is, és megállapította, hogy ajánlatkérõ ezen döntései is helytállóak voltak.<br>
A Bavtrans Kft. észrevételében kifogásolta ajánlata érvénytelenségének megállapítását, arra hivatkozott, hogy részvételi jelentkezésében jogszerûen adta meg a teljesítési határidõt, mert a részvételi felhívás is tartalmazta a teljesítési határidõt. A Bavtrans Kft. kifogása téves következtetésen alapul.<br>
A Kbt.-nek az elõminõsítési eljárásról szóló 42. § (4) bekezdése alapján ajánlatkérõnek a részvételi felhívást a törvény 3. sz. melléklete szerint kell közzétennie. A 3. sz. melléklet 4. pontja tartalmazza a teljesítési határidõt is, mégpedig abból a célból, hogy a már közbeszerzési eljárás elõminõsítési szakaszában is csak azok nyújtsanak be jelentkezést, akik képesnek érzik magukat a megjelölt határidõre való teljesítésre, ez nem jelenti azt, hogy a jelentkezõ a Kbt. 42. § (6) bekezdésében foglalt tilalom ellenére az eljárás ezen szakaszában a teljesítési határidõre nézve ajánlatot tehet.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 20.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>