<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5197)
</b></h2><FONT size=3><i><u></i></u><br>
<br>
Budapest, Margit krt. 85.<br>
Ikt. sz.: D.161/12/1999<br>
<br>
Tárgy: a Silvert Rt. jogorvoslati kérelme a Nemzeti Kulturális Örökség Minisztériuma közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Silvert Kereskedelmi Vállalkozói és Ügynöki Rt. (1053 Budapest, Magyar u. 11., képviseli: dr. Butor Ágnes ügyvéd, 1055 Budapest, Balaton u. 25., a továbbiakban: kérelmezõ) jogorvoslati kérelmét, melyet a Nemzeti Kulturális Örökség Minisztériuma Beruházási és Vagyonkezelési Fõosztály (1055 Budapest, Szalay u. 10–14., képviseli: dr. Pórffy Miklós jogtanácsos, 1016 Budapest, Mészáros u. 10., a továbbiakban: ajánlatkérõ) a budapesti Szent István-bazilika mûemléki rekonstrukció soron következõ munkáinak generál-, fõvállalkozói kivitelezése tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. március 17-én részvételi felhívást tett közzé elõminõsítési eljárás megindítására a K. É. 11. számában (1138) a budapesti Szent István-bazilika rekonstrukciós munkáinak generál-, fõvállalkozói kivitelezése tárgyában.<br>
A beszerzés tárgya a 3. a) pont szerint:<br>
– nagy kupola külsõ és belsõ felújítása a kapcsolódó épületrészekkel együtt (2 db keleti kis torony, északkeleti lépcsõház, 2 db felvonó),<br>
– padlásterek igény szerinti kialakítása (közönség forgalmi tér boltozatok hõszigetelése, kazánház),<br>
– északnyugati nagy torony belsõ tereinek kialakítása,<br>
– nyugati fõbejárati homlokzat renoválása.<br>
Ajánlatkérõ teljes körû, egyváltozatú ajánlatot kért. Az alkalmasság igazolásának dokumentumait a felhívás 9. pontja tartalmazta. A mûszaki alkalmasság igazolását a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–d) és h) pontjai szerint kérte, különös hangsúlyt helyezett a mûemléki beruházásokban szerzett referenciák ismertetésére. A bevonni szándékozott alvállalkozók megnevezését és ismertetését csak 15%-ot meghaladó részvételi arány esetében kérte.<br>
Az 1999. április 12-i határidõig 4 részvételi jelentkezés érkezett (KIPSZER Rt., MKI Építõ Kft., Architekton Rt. és Középület-építõ Rt.), amelyek értékelését követõen ajánlatkérõ 1999. április 21-én küldte meg ajánlati felhívását a KIPSZER Rt.-nek, az Architekton Rt.-nek és a Középület-építõ Rt.-nek.<br>
Az ajánlattételhez dokumentáció készült. Az ajánlati felhívás a feladatok bontását az alábbi részletezésben tartalmazta.<br>
– É-i kis torony,<br>
– D-i kis torony,<br>
– nagy kupola kupoladob kõjavítási munkái,<br>
– nagy kupola belsõ munkái, külön választva a restauráláshoz készülõ állványköltség ajánlatát,<br>
– nagy kupola rekonstrukciója és a tetõtér alatti boltozatok hõszigetelése,<br>
– nagy kupola két fala közötti terület restaurálása,<br>
– északkeleti ovális lépcsõház meghosszabbítása,<br>
– nyugati fõbejárati homlokzat rekonstrukciója,<br>
– É-i torony helyiségei és kazánház.<br>
Az árajánlatot a fenti bontásban kellett elkészíteni.<br>
Az ajánlati felhívás egyértelmûen a közbeszerzési eljárás részeként tartalmazta a mûvészeti restaurálást és elõírta, hogy e munkát csak olyan vállalkozó végezheti, aki a végzendõ munka technológiai leírását az Országos Mûemlékvédelmi Hivatallal (a továbbiakban: OMVH) jóváhagyatta.<br>
Ajánlatkérõ 1999. május 11-én helyszíni bejárást – konzultációt – tartott, melyen kérelmezõ is részt vett.<br>
Az ott elhangzottakat, valamint az írásban feltett kérdésekre vonatkozó válaszokat ajánlatkérõ emlékeztetõbe foglalta. Ezen iratban meghatározta a restaurálás során elvégzendõ feladatokat az alábbiak szerint: a kupola és dongaboltozatnál<br>
<br>
1. a felületek tisztítása,<br>
<br>
2. a felületek sótalanítása,<br>
<br>
3. a festett és aranyozott felületek helyreállítása,<br>
<br>
4. a gipszstukkók helyreállítása,<br>
<br>
5. a figurális dombormûvek restaurálása,<br>
<br>
6. Lotz Károly mozaikjainak restaurálása.<br>
A kupoladobnál<br>
<br>
1., 2., 4. sz. feladat, mint kupolánál,<br>
<br>
7. a mûmárvány oldalfalak tisztítása, a hiányzó részek pótlásával, a felületek polírozásával,<br>
<br>
8. a két szobor restaurálása.<br>
Kérelmezõ az 1997. március 25-én kelt 30887/97. sz. OMVH-engedély alapján engedéllyel rendelkezik a nagy kupola és az északi dongaboltozat teljes restaurálására, de érvényes szerzõdése e munkák elvégzésére nincs. Ez ismert volt a Középület-építõ Rt. és az Architekton Rt. elõtt is, ezért ajánlatuk készítése közben alvállalkozói ajánlatot kértek kérelmezõtõl szóban, illetve a Középület-építõ Rt. 1999. május 6-án írásban.<br>
Kérelmezõ a rendelkezésére bocsátott tervek és költségvetési kiírások alapján, amelyekben a mûvészeti restaurálás is szerepelt, valamint az 1999. május 11-i konzultáción elhangzottak szerint írásban ajánlatot tett a Középület-építõ Rt. részére 1999. május 19-én.<br>
Az 1999. június 2-i határidõig közös ajánlatot nyújtott be a Középület-építõ Rt. és az Architekton Rt., még önálló ajánlatot tett a KIPSZER Rt.<br>
Ajánlatkérõ a részvételi felhívásban elõírt elbírálási szempontok szerint elvégezte az ajánlatok értékelését, és nyertesként a közös ajánlattevõket választotta ki. Döntését 1999. június 30-án nyilvánosan kihirdette, és a generálvállalkozási szerzõdést megkötötte. Az eljárás eredményérõl szóló tájékoztató a K. É. 1999. július 21-i számában került közzétételre (3607).<br>
Kérelmezõ 1999. július 27-én jogorvoslati kérelemmel fordult a Döntõbizottsághoz. Ebben kérte, hogy a Döntõbizottság az ajánlatkérõ eljárást lezáró döntését semmisítse meg, és ideiglenes intézkedéssel tiltsa meg a szerzõdés megkötését. A kérelmére tartott tárgyaláson kérelmét úgy módosította, hogy a jogsértés megállapítását kérte, valamint az eljárással kapcsolatban felmerült költségei megtérítését. Módosított kérelmét azzal indokolta, hogy a nyertes pályázó olyan feladat elvégzésére vállalt szerzõdéses kötelezettséget, mely nem képezte a közbeszerzés tárgyát. Álláspontja szerint a felhíváshoz képest jogsértõ módon bõvült a megkötött szerzõdés tárgya, mert az eljárás tárgyát képezõ, 1998. július 20-án kiadott építési engedélyben és annak dokumentációjában nem szerepel a 45 Lotz Károly mozaikkép, melynek képzõmûvészeti restaurálása a kérelmezõ ideiglenes szabadalommal védett sótalanítási technológiája nélkül nem végezhetõ el.<br>
Írásban úgy nyilatkozott, hogy azért nem vett részt az elõminõsítési eljáráson, mert az OMVH 30887/97. sz. jogerõs határozata szerint "A kiviteli munka csak a SILVERT Rt. mûleírásában részletezett technológia szerint készülhet" és hogy "A kutatást, restaurálást végzõ személyében történõ változást hatóságunkhoz be kell jelenteni". Álláspontja szerint a részvételi felhívás – tekintettel a fentebb hivatkozott építési engedélyre – a bazilika belsõ kupola templomtéri oldalának képzõmûvészeti restaurálására nem vonatkozott, tehát a nyertes ajánlatban nem szerepelhetne többek között a mozaikrestaurálás és a sótalanítás.<br>
Ajánlatkérõ a tárgyaláson módosított jogorvoslati kérelemre úgy nyilatkozott, hogy álláspontja szerint már a részvételi felhívásból kitûnt, hogy a külsõ-belsõ felújításba beleértendõ a mûvészeti restaurálás is. Az 1999. május 11-i helyszíni bejáráson már tételesen is felsorolták a feladatokat, ezért kérik a jogorvoslati kérelem elutasítását. Álláspontja szerint egységes feladat a rekonstrukció, ezért a felhívás és a létrejött szerzõdés jogszerû.<br>
Egyéb érdekeltként a nyertes – közös ajánlattevõ – kérte a módosított kérelem elkésettség miatti elutasítását, mivel már 1999. május 6-án írásban ajánlatot kértek kérelmezõtõl a tárgyban megjelölt munkákra a mellékelt tervdokumentáció szerint, amire kérelmezõ 1999. május 19-én meg is adta írásos ajánlatát.<br>
A Döntõbizottság a rendelkezésre álló iratok, dokumentumok írásos és szóban elõterjesztett nyilatkozatok alapján megállapította, hogy a módosított jogorvoslati kérelem elkésett, ezért azt elutasítja.<br>
A Döntõbizottság a kérelmezõ és a Középület-építõ Rt. által az 1999. augusztus 13-i tárgyaláson kértek szerint becsatolt iratokból kétséget kizáróan – kérelmezõ által sem vitatottan – megállapította, hogy kérelmezõ már 1999. május 6-án kézhez vette a Szent István-bazilika mûemléki rekonstrukciójára vonatkozó – tárgyi – tervdokumentációt. Ebbõl kérelmezõ egyértelmûen tájékozódhatott arról, hogy a tárgyi közbeszerzés nemcsak az építõmesteri tevékenységre, hanem a mûvészeti restaurálásra is vonatkozik. Kérelmezõ ugyanúgy információhoz jutott az 1999. május 11-i helyszíni bejáráson – konzultáción is – a fenti tényekrõl, hiszen ezen is részt vett, tehát legkésõbb 1999. május 26-ig állt nyitva számára a lehetõség, hogy jogorvoslati eljárást kezdeményezzen, mivel a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerint "Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
E kogens szabály értelmében kérelmezõ nem csak a tizenöt, de a hatvannapos jogvesztõ határidõn is túl adta be jogorvoslati kérelmét, így az elkésett.<br>
A Döntõbizottság az eredeti – késõbb a tárgyaláson módosított – jogorvoslati kérelmében kért ideiglenes intézkedést nem alkalmazta, mert annak törvényi feltételei a kérelem benyújtásakor rendelkezésre álló adatok alapján nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján az elkésett kérelmet elutasítja.<br>
A felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 24.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>