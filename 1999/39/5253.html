<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5253)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.151/12/1999<br>
<br>
Tárgy: az Investment Mérnöki és Fõvállalkozó Kft. jogorvoslati kérelme Nagyatád Város Polgármesteri Hivatalának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Investment Mérnöki és Fõvállalkozó Kft. (7400 Kaposvár, Kontrássy u. 1., képviseli: dr. Uri József ügyvéd, 2310 Szigetszentmiklós, Bercsényi u. 14., a továbbiakban: kérelmezõ) jogorvoslati kérelmét, amelyet Nagyatád Város Polgármesteri Hivatala (7500 Nagyatád, Baross Gábor u. 9., képviseli: dr. Kövesdi Ibolya jogtanácsos, a továbbiakban: ajánlatkérõ) sportcsarnok II. ütem kivitelezési munkái – amely munka a 3200 m2 nettó alapterületû létesítmény teljes megvalósítását tartalmazza – tárgyú közbeszerzési eljárása ellen nyújtott be, elutasítja.<br>
A Döntõbizottság 1999. július 14-én kelt D.151/3/1999 számú ideiglenes intézkedése hatálya jelen határozat kézhezvételével megszûnik.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (a továbbiakban: K. É.) 17. számában 1999. április 28-án ajánlati felhívást tett közzé nyílt eljárás lefolytatására, határozott idejû vállalkozási szerzõdés keretében, a rendelkezõ részben foglalt építési beruházás megvalósítására. A felhívásban a beszerzés tárgya körében közölte az ajánlatot tenni kívánó cégekkel, hogy a sportcsarnok I. ütemében már elkészült az épület alapozása, valamint az elõcsarnok alatti 257 m2 alapterületû alagsor teherhordó szerkezete födémlezárással.<br>
A felhívás szerint csak teljes körû ajánlatot lehetett tenni, többváltozatú ajánlattételre nem kerülhetett sor.<br>
A teljesítés határidejét 2000. június 15-ében jelölte meg.<br>
Az építési beruházás megvalósításához az alábbi dokumentációt bocsátotta az ajánlattevõk rendelkezésére:<br>
– Útmutató az ajánlattevõ részére, mely az ajánlat elkészítéséhez, benyújtásához, eredményhirdetéshez szükséges információkat tartalmazta.<br>
– Kiviteli tervdokumentáció árazatlan költségvetési kiírással tartalomjegyzék szerint.<br>
– Út, parkoló és csapadékvíz kiviteli tervdokumentáció árazatlan költségvetési kiírással tartalomjegyzék szerint.<br>
A felhívás 8. pontja szerint 1 M Ft ajánlati biztosítékot kellett ajánlattevõknek megfizetniük, mely az ajánlat benyújtásának feltétele volt.<br>
Ajánlatkérõ a felhívás 9. pontjában meghatározta a pénzügyi ellenszolgáltatás feltételeit a részszámla és végszámla benyújtása körében, továbbá többek között közölte az ajánlattevõkkel, hogy bruttó 278 M Ft feletti ajánlatokat nem fogad el, mert a beruházás megvalósítására ekkora összegû pénzügyi keret áll rendelkezésére.<br>
A felhívás 11. pontjában meghatározta az ajánlattevõ pénzügyi, gazdasági és mûszaki alkalmassága igazolására kért adatok, tények körét.<br>
Az összességében legelõnyösebb ajánlat bírálati szempontjainak fontossági sorrendje az alábbi volt:<br>
– ajánlati ár,<br>
– mûszaki tartalom,<br>
– mûszaki alkalmasság,<br>
– pénzügyi alkalmasság,<br>
– jogszabálynál nagyobb mértékû jótállási feltételek biztosítása,<br>
– megajánlott kötbér,<br>
– megajánlott részszámlázási ütemterv.<br>
Az ajánlattételi idõszakban ajánlattevõknek lehetõségük volt a dokumentációval kapcsolatosan a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>szerint tájékoztatást kérni. A 21 kérdésre adott választ ajánlatkérõ írásban 1999. május 31-én küldte meg az ajánlattevõknek, így kérelmezõnek, a BAUSTAR Kft.-nek, a Manufaktúra Kft.-nek, a Bagó és Társa Kft.-nek, a Mélyépítõ Budapest Kft.-nek és a Varjas Kft.-nek.<br>
Az ajánlatok bontása 1999. június 8-án volt valamennyi ajánlattevõ jelenlétében, ahol ismertetésre kerültek a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatok.<br>
Az ajánlatok értékelésére ajánlatkérõ szakmai elõkészítõ bizottságot hozott létre, mely megvizsgálta a beérkezett ajánlatokat tartalmi, formai és a bírálati szempontok alapján.<br>
Ennek megfelelõen kérelmezõt 1999. június 9. és 10-én felhívta a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján, hogy a teljesítésben megjelölt technikai személyzet létszámadatait pontosítsa. Ennek megtörténte után szakmai elõkészítõ javaslatát a döntéshozó, azaz az önkormányzat képviselõ-testülete felé 1999. június 11-én benyújtotta.<br>
Ajánlatkérõ az 1999. június 22-én megtartott nyilvános eredményhirdetésen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint a BAUSTAR Kft. ajánlatát érvénytelennek nyilvánította. A nyertes ajánlattevõ a Varjas Kft. bruttó 278 M Ft összegû ajánlata lett.<br>
Kérelmezõ – aki nem volt jelen a nyilvános eredményhirdetésen – 1999. június 25-én és június 30-án, az írásbeli döntés kézhezvételét követõen a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint kérte ajánlata elutasításának írásbeli indokolását, amelyre ajánlatkérõ 1999. június 28-án és július 2-án kelt levélben tájékoztatta a kiválasztott nyertes ajánlattevõrõl és arról, hogy a nyertes a kiírás feltételeinek mûszaki alkalmasság szempontjából is megfelelt.<br>
Kérelmezõ jogorvoslati kérelmében ajánlatkérõ eljárást lezáró döntésének a megsemmisítését, ideiglenes intézkedésként a közbeszerzési eljárás felfüggesztését, a még meg nem kötött szerzõdés megkötésének megtiltását kérte. Álláspontja szerint a nyertes ajánlattevõ nem rendelkezett a felhívásban megfogalmazott mûszaki és személyi alkalmassággal, és azt ajánlatában nem dokumentálta megfelelõen. Ajánlatkérõ nem az összességében legelõnyösebb ajánlatot hirdette ki nyertesnek, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, továbbá ajánlatkérõ a Kbt. 63. § (2) bekezdése szerint kérelmére nem küldte meg ajánlata elutasításának okairól indokolását, és a közbeszerzési eljárás eredményérõl szóló tájékoztatója nem felel meg a Kbt. 63. § (1) bekezdésének.<br>
A Döntõbizottság ideiglenes intézkedésként 1999. július 14-én a D.151/3/1999. számú határozatával megtiltotta a szerzõdés megkötését.<br>
Ajánlatkérõ érdemi ellenkérelmében a jogorvoslati kérelem elutasítását kérte alaptalanság miatt. Álláspontja szerint a nyertes ajánlattevõ ajánlatában mûszaki-technikai felszereltségét és a felelõs mûszaki vezetõ alkalmasságát a felhívás szerint dokumentálta. Összességében a legelõnyösebb ajánlatot a nyertes ajánlattevõ tette, mert a mûszaki tartalom, megajánlott kötbér bírálati szempontból ajánlata kedvezõbb volt a kérelmezõénél, az ajánlati ár, a mûszaki alkalmasság és a jogszabálynál kedvezõbb jótállási feltételek vállalása szempontnál azonos a két ajánlat, kérelmezõé csak a pénzügyi alkalmasság és a megajánlott részszámlázási ütemterv szempontból volt kedvezõbb. Az eljárás eredményérõl szóló tájékoztatót a Döntõbizottság ideiglenes intézkedése miatt nem küldte meg a K. É.-nek, kérelmezõ írásban feltett kérdéseire választ adott.<br>
A Varjas Építõipari Kft. a jogorvoslati kérelem elutasítását kérte, mert álláspontja szerint a pénzügyi, gazdasági és mûszaki alkalmasságát megfelelõen igazolta a közbeszerzési eljárásban, így kérelmezõ e körben tett állításai alaptalanok.<br>
A Döntõbizottság a becsatolt iratok tartalma és a tárgyaláson elhangzott nyilatkozatok alapján megállapította, hogy a jogorvoslati kérelem alaptalan.<br>
Ajánlatkérõ az ajánlati felhívás 11. pontja, mûszaki alkalmasság igazolása körében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c), d) pontjában foglaltakat követelte meg annyi kiegészítéssel, hogy a teljesítésben részt vevõ mûszaki szakemberek rövid szakmai önéletrajzát és képesítésük hiteles igazolását az ajánlathoz kellett csatolni. A nyertes ajánlata tartalmazta az egy személyként megjelölt felelõs mûszaki vezetõ szakmai önéletrajzát és szakmai képesítését igazoló oklevél fénymásolatát. A jogorvoslati eljárásban becsatolt iratokból a Döntõbizottság megállapította, hogy a nyertes ajánlattevõ a Kbt. 44. § (2) bekezdésének c) pontja szerinti követelményeknek megfelelõen igazolta a szerzõdés teljesítéséhez szükséges, a teljesítésbe bevont felelõs mûszaki vezetõjének szakmai alkalmasságát és a Varjas Építõipari Kft.-vel fennálló munkaviszonyát, munkavégzésre irányuló jogviszonyát. Ebbõl következõen a jogorvoslati kérelem e körben tett megállapításai alaptalanok.<br>
A jelenleg hatályos, az építõipari kivitelezési tevékenység gyakorlásáról 84/1990. (IV. 27.) MT rendelet 3. § (1) bekezdése szerint megállapított szakmai képesítéssel és megfelelõ szakmai gyakorlattal a nyertes ajánlattevõ által megjelölt felelõs mûszaki vezetõ rendelkezik.<br>
A Döntõbizottság megvizsgálta a nyertes és a kérelmezõ ajánlatát a bírálati szempontok fontossági sorrendje szerint, és az alábbiakat állapította meg.<br>
Az ajánlati ár bírálati szempontnál az ajánlatok azonos értékûek, mert a nyertes és a kérelmezõ ajánlattevõ is bruttó 278 M Ft összegû árajánlatot tett.<br>
A mûszaki tartalom bírálati szempont körében a Döntõbizottság megvizsgálta az ajánlatkérõ által rendelkezésre bocsátott dokumentáció és annak 1999. május 31-én történt kiegészítése körében pontosított követelmények visszatükrözõdését az ajánlatokban, és megállapította, hogy a nyertes ajánlata, költségvetési fõösszesítõje teljeskörûen tartalmazta a belsõ vízszerelés, külsõ vízszerelés, belsõ gázszerelés, fûtésszerelés, szellõzésszerelés, belsõ villanyszerelés, külsõ villanyszerelés és költségtérítések körében a közmûfejlesztési hozzájárulás teljes körû költségét, melyet az ajánlatkérõi dokumentáció elõírt.<br>
Kérelmezõ ajánlata költségvetési fõösszesítõjében nem szerepelteti külön tételenként a közmûfejlesztési hozzájárulás költségeit, valamint az épületvillamosság, elektromos padlófûtés tervezése, kivitelezése dokumentációi részben a hálózatfejlesztési hozzájárulás költségét a tétel megnevezése ellenére nem határozta meg. Ugyan ajánlata 2. pontjában általános vállalási nyilatkozatot tett, mely szerint a kiírás feltételeit elfogadja, és ajánlata megfelel a felhívásban leírt feltételeknek, azonban ez az általános nyilatkozat nem pótolja a mûszaki tartalom meghatározását. Ez utóbbira az árazott költségvetésben kifejezett nyilatkozatot kellett tenniük az ajánlattevõknek és az ajánlati felhívás 15. pont Egyéb információk 7. francia bekezdésében elõírt ajánlatkérõ követelmény szerint az ajánlatoknak a tételes beárazott költségvetést kellett tartalmazniuk. A tervdokumentáció, valamint a megépített I. ütemmel kapcsolatos észrevételezés elmulasztása miatt szerzõdésmódosításra nincs lehetõség. A közmûfejlesztési hozzájárulás költsége, mint az ajánlatkérõt terhelõ költség, közvetlen összefüggésben van a mûszaki tartalommal, annak hiánya az ajánlat érvénytelenségéhez is vezethetett volna,  jelen esetben ajánlatkérõ a második bírálati szemponton belül vette figyelembe. Mivel ezen költségek ajánlatban történõ feltüntetését az ajánlatkérõ részben a dokumentáció árazatlan költségvetésében, részben az 1999. május 31-én kelt levelében megkövetelte, így jogszerûen a bírálati szempont körében értékelhette úgy a nyertes és a kérelmezõ ajánlatát, hogy a nyertes ajánlatának mûszaki tartalma bírálati szempontból kedvezõbb, mint a kérelmezõé. A Döntõbizottság álláspontja szerint is a nyertes ajánlata mûszaki tartalom szempontjából kedvezõbb, mint a kérelmezõé – a fenti gondolatmenetbõl következõen.<br>
A mûszaki alkalmasság a harmadik bírálati szempont volt. A referencia, a mûszaki-technikai felszereltség, a teljesítésbe bevont mûszaki szakemberek vizsgálatából, azok összehasonlításából a Döntõbizottság kérelmezõ ajánlatát valamelyest kedvezõbbnek értékelte a nyertes ajánlatnál. A kedvezõség elsõsorban a nagyobb volumenû referenciamunkákból, a mûszaki személyzet számából és szakmai gyakorlatából adódik. Minõségbiztosítási rendszer egyik ajánlattevõnél sincs tanúsítva.<br>
A pénzügyi alkalmasság bírálati szempontnál a két ajánlatot azonos értékûnek tartja a Döntõbizottság, és a szerzõdés teljesítésére a két ajánlattevõ egyformán alkalmas a becsatolt bankinformáció és az 1996., 1997., 1998. évi mérleg és eredménykimutatás adataiból következõleg.<br>
A jogszabálynál nagyobb mértékû jótállási feltételek biztosítása bírálati szempontnál kérelmezõ ajánlata kedvezõbb azáltal, hogy egyéves jótállást, valamint 6 120 000 Ft+25% áfa jóteljesítési garanciát ajánlott meg az egyéves bejáráson felmerült hiányosságok kijavítása fedezeteként. A jóteljesítési garanciát a mûszaki átadás-átvételtõl számított egy évig tartja fenn.<br>
A nyertes ajánlatában külön nem nyilatkozik a jogszabálynál kedvezõbb jótállási feltételek megadásáról, vállalásáról, így az õ esetében a törvény által kötelezõen betartandó szavatosságot és alkalmassági idõszakot lehetett figyelembe venni.<br>
A megajánlott kötbér bírálati szempontnál a nyertes ajánlata kedvezõbb azáltal, hogy 500 ezer Ft/nap kötbért ajánlott meg, a kérelmezõ viszont az elsõ 30 napra 50 ezer Ft/nap, a 31 naptól 100 ezer Ft/nap kötbért ajánlott késedelmes teljesítés esetén.<br>
A megajánlott részszámlázási ütemterv bírálati szempontnál a Döntõbizottság az ajánlatokat azonos értékûnek tartja, mivel az ajánlati felhívás 9. pontjában elõírt ajánlatkérõi követelményeket (részszámlák, végszámlák összege, azok benyújtásának módja és a hozzárendelt mûszaki tartalma) mindkét ajánlat teljesíti.<br>
Az ajánlatok összehasonlításából tehát megállapítható, hogy a nyertes ajánlat a mûszaki tartalom, megajánlott kötbér bírálati szempontból kedvezõbb, a kérelmezõé a mûszaki alkalmasság, jogszabálynál nagyobb mértékû jótállási feltételek biztosítása szempontból kedvezõbb, a többi szempontból azonosak, de a szempontok fontossági sorrendjét figyelembe véve a nyertes ajánlata összességében elõnyösebb volt kérelmezõ ajánlatánál. A Döntõbizottság álláspontja szerint ajánlatkérõ eljárást lezáró döntése jogszerû.<br>
A Döntõbizottság megvizsgálta ajánlatkérõ és a kérelmezõ közötti levélváltást, és megállapította, hogy ajánlatkérõ formailag eleget tett a kérelmezõ által feltett kérdésekre történõ válaszadásával a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésében elõírt követelménynek. A Döntõbizottság által 1999. július 14-én hozott ideiglenes intézkedés joghatályosan megakadályozta ajánlatkérõt abban, hogy annak kézhezvételét követõen a K. É.-ben megjelentesse az eljárás eredményérõl szóló tájékoztatót, valamint abban, hogy a jogorvoslati eljárás érdemi lezárásáig kérelmezõ ajánlata elutasításának indokait részletesen kifejthesse.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította. A Kbt. 88. § (1) bekezdés g) pontjának alkalmazására nem került sor, mivel a Döntõbizottság határozatában jogsértést nem állapított meg, és a Kbt. szerint csak a jogsértõt kötelezheti az eljárási díj és költségek viselésére. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. augusztus 9.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos <br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>