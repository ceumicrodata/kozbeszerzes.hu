<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4740)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.125/11/1999<br>
<br>
Tárgy: a Betonút Rt. jogorvoslati kérelme Jászapáti Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Betonút Szolgáltató és Építõ Rt. (1133 Budapest, Pannónia u. 59–61., képviseli: dr. Gellért Sylvia ügyvéd, 1022 Budapest, Spáhi u. 27., a továbbiakban: kérelmezõ) jogorvoslati kérelmét, melyet Jászapáti Város Önkormányzata (5310 Jászapáti, Velemi út 2., képviseli: dr. Fülöp Erzsébet jogtanácsos, a továbbiakban: ajánlatkérõ) a jászsági regionális települési szilárdhulladék-lerakó I. ütem megvalósítása tárgyú közbeszerzési eljárása ellen nyújtott be, elutasítja.<br>
A felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. január 27-én részvételi felhívást tett közzé a K. É. 4. számában (0006) elõminõsítési eljárásra a jászsági regionális települési szilárdhulladék-lerakó I. ütem fõvállalkozásban történõ teljes körû megvalósítása tárgyában.<br>
A részvételi jelentkezés határidejéig 18 ajánlattevõ jelentkezett, akik közül nyolcat ajánlattételre alkalmatlannak minõsített az ajánlatkérõ. A Pyrus Rumpold Rt. jogorvoslati kérelme alapján lefolytatott jogorvoslati eljárást követõen a Döntõbizottság 1999. április 29-én kelt, D.50/12/1999 sz. határozatával a Pyrus Rumpold Rt. ajánlattételre alkalmatlanná minõsítésére vonatkozó ajánlatkérõi döntést megsemmisítette. E határozatot a felek bíróság elõtt nem támadták keresettel a jogvesztõ határidõ leteltéig.<br>
A részvételi felhívás 10. pontja szerint ajánlatkérõ az ajánlatokat az összességében legelõnyösebb ajánlat szempontjai alapján bírálja el, az alábbi fontossági sorrendben:<br>
– hulladéklerakó építésére való alkalmasság igazolása, szakreferenciák,<br>
– kedvezõbb pénzügyi konstrukció ajánlása és az abban való közremûködés mértéke,<br>
– mûszaki, szakmai alkalmasság, a megvalósításhoz alkalmas gép- és eszközpark,<br>
– ajánlati ár,<br>
– az ajánlattevõk tõkeereje és likviditása.<br>
A 11 ajánlattételre alkalmasnak minõsülõ ajánlattevõ részére dokumentáció is átadásra került, melyben ajánlattevõk részletes tájékoztatást kaptak az ajánlatok tartalmi és formai követelményeirõl, valamint az egyes bírálati szempontokhoz tartozó további részletekrõl.<br>
Az eredeti ajánlattételi határidõt a fentebb írt jogorvoslati eljárás miatt ajánlatkérõ 1999. május 18-án 10.00 órára módosította. E határidõ lejárta elõtt, 1999. május 5-én konzultációt tartott ajánlatkérõ, melyen kérelmezõ is részt vett.<br>
A bontás idõpontjával megegyezõ ajánlattételi határidõig 10 ajánlat érkezett, melyeket kérelmezõ, a Swietelsky Kft., a Kelet-magyarországi Vállalkozási Kft., a Contur-Bau Rt., a MOTA Hungária Rt., a Hídépítõ Rt., az Alterra Kft., a Betonútépítõ Nemzetközi Rt., a Magyar Aszfalt Kft. és a Pyrus Rumpold Rt. nyújtottak be.<br>
A bontáskor valamennyi ajánlatot formailag érvényesnek minõsítette ajánlatkérõ.<br>
Az ajánlatok felhívás szerinti értékelését az arra kijelölt bizottság végezte el, majd 1999. május 28-án úgy döntött, hogy az eljárás nyertese az Alterra Kft., az azt követõ legelõnyösebb ajánlatot pedig a kérelmezõ tette. E döntését ajánlatkérõ 1999. június 1-jén nyilvánosan kihirdette, és a jelen lévõ nyertessel a szerzõdést meg is kötötte még ezen a napon.<br>
Kérelmezõ még az eredményhirdetés napján írásban kérte ajánlatkérõt, hogy tájékoztassa õt a döntése indokairól. Ajánlatkérõ 1999. június 2-án kelt válaszlevelét kérelmezõ 1999. június 7-én vette kézhez. Ebben a levélben közölte ajánlatkérõ a kérelmezõvel az általános megállapításait, majd az ajánlatok egyedi értékelésébõl a kérelmezõre vonatkozó részleteket is.<br>
Kérelmezõ 1999. június 16-án – törvényes határidõben – jogorvoslati eljárást kezdeményezett a Döntõbizottságnál. Ebben sérelmezte, hogy ajánlatkérõ a kérelmezõt a nyertes ajánlatot követõ legkedvezõbb ajánlatot tevõ pályázónak fogadta el; megsértve ezzel a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdésében foglaltakat. Erre tekintettel kérte elsõdlegesen ideiglenes intézkedéssel az eljárás felfüggesztését vagy a szerzõdéskötés megtiltását. Másodlagosan kérte – jogsértés megállapítása mellett – a jogorvoslati kérelemmel kapcsolatosan felmerült költségei megtérítését. Kérte továbbá az ügyben a tárgyalás megtartását is. E kérelmét a megtartott tárgyaláson is fenntartotta, kiegészítve azzal, hogy ajánlatuk azért volt összességében jobb a nyertesnél, mert a vállalt teljesítési határidejük 2 hónappal rövidebb volt, így a környezetvédelmi szempontokat figyelembe véve elõnyösebb ajánlatot tettek.<br>
Azt elismerte a tárgyaláson kérelmezõ, hogy az elsõ és a negyedik értékelési szempont alapján ajánlatuk a nyertessel azonosnak tekinthetõ, valamint azt, hogy szerzõdéstervezetük eltért a garanciavállalás kérdésében az ajánlatukban írtaktól. Álláspontja szerint ezen eltérést ajánlatkérõ a döntés meghozatala elõtt pontosíthatta volna.<br>
Nem vitatta továbbá a tárgyaláson a harmadik és ötödik szempontra vonatkozó ajánlatkérõi értékelést sem. A második, azaz a kedvezõbb pénzügyi konstrukcióra vonatkozó – tárgyaláson ismertetett – ajánlatkérõi értékelést, mely szerint erre a nyertes kedvezõbb ajánlatot tett, kérelmezõ minden észrevétel nélkül elfogadta, elismerve ezzel azt, hogy ebbõl a szempontból a nyertes ajánlata jobb volt.<br>
A Döntõbizottság a törvényes feltételek hiányában ideiglenes intézkedést nem alkalmazott.<br>
Ajánlatkérõ írásos észrevételében és a tárgyaláson szóban úgy nyilatkozott, hogy kéri az alaptalan jogorvoslati kérelem elutasítását. Kérését azzal indokolta, hogy a 10 érvényes ajánlat körül négyet – köztük kérelmezõ ajánlatát – közel azonosan jónak minõsítették.<br>
A nyertes ajánlata a legnagyobb mértékben összhangban volt az ajánlatkérõ által meghirdetett feltételekkel, míg kérelmezõ ajánlatától – saját maga által a tárgyaláson elismerten – eltért a szerzõdéstervezetében. A nyertes mellett szólt az is, hogy az értékelési szempontok közül a pénzügyi konstrukciója több szempontból elõnyösebb volt, mert a kérelmezõ 30 napos fizetési határidejével szemben 75 napot ajánlott meg.<br>
Abban is elõnyösebb volt a nyertes, hogy a fizetési késedelem esetére a Ptk. szerinti kamatot kötötte ki, míg kérelmezõ a jegybanki kamat kétszeresét jelölte meg az ajánlatában. Elõnyösebb volt a nyertes fizetési ütemezése is, mivel a kéthavonkénti kérelmezõi számlázással szemben havi számlázást ütemezett, ezzel magasabb elõfinanszírozást vállalva.<br>
Az ügyben érdekelt felek közül az Alterra Kft. írásban úgy nyilatkozott, hogy álláspontjuk szerint a kérelem nem felelt meg a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. §-</a>ban elõírtaknak, mivel kérelmezõ nem jelölte meg konkrétan azt, hogy ajánlatkérõ mely magatartásával sértette meg a Kbt. 59. § (1) bekezdését. Azt is nyilatkozta – összhangban ajánlatkérõvel –, hogy a szerzõdést 1999. június 1-jével megkötötték és a kivitelezést el is kezdték, ezért kérik a kérelem elutasítását. A kitûzött tárgyaláson szóban is elõterjesztette azon álláspontját, hogy a fizetési feltételeknél azért is kedvezõbb ajánlatot tettek kérelmezõnél, mert elõnyösebbek voltak többek között a késedelmi kamat kikötésénél és a számlázás ütemezésénél is.<br>
A Döntõbizottság a rendelkezésére álló iratok, dokumentumok, írásos és a tárgyaláson elhangzott szóbeli nyilatkozatok alapján megállapította, hogy a kérelem nem alapos, ezért azt elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság az ajánlatokat és szerzõdéstervezeteket összehasonlítva kétséget kizáróan megállapította, hogy ajánlatkérõ az összességében legelõnyösebb ajánlatot választotta ki a közbeszerzési eljárás során. Megállapítható, a kérelmezõ által is elismerten, hogy a részvételi felhívásban szereplõ 5 db értékelési szempont közül az elsõ, harmadik, negyedik és ötödik szempont alapján azonos értékû ajánlatot tett úgy a nyertes, mint a kérelmezõ, míg a második, azaz a kedvezõbb pénzügyi konstrukció ajánlása és az abban való közremûködés mértéke szempontjánál a nyertes ajánlata lényegesen kedvezõbb volt, mint a kérelmezõé.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 12.<br>
<br>
dr. Bíró László s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>