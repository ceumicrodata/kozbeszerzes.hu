<html><head><title> 
A Közbeszerzések Tanácsa Titkárságának közleménye
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
A Közbeszerzések Tanácsa Titkárságának közleménye

</b></h2><FONT size=3><i><u>
</i></u>
<br>
A Közbeszerzések Tanácsa Titkársága kéri a tisztelt ajánlatkérõket, hogy a hirdetmények közzétételi díjának átutalásakor az átutalási megbízás közlemény rovata három utolsó kockájában a 310-es tranzakciós kódot szíveskedjenek közölni.<br>
<br>
<br>
A Közbeszerzések Tanácsa Elnökének tájékoztatója<br>
<br>
I. A Kbt. 46. §-a szerinti hatósági igazolásokról<br>
<br>
A közbeszerzésekrõl szóló 1999. évi LX. törvénnyel módosított 1995. évi XL. tv. 1999. szeptember 1-jén lép hatályba. Az egységes szerkezetbe foglalt jogszabály 46. §-a módosította az ajánlatokhoz, illetve a részvételi jelentkezésekhez csatolandó hatósági igazolások körét, valamint az erre vonatkozó részletszabályokat.<br>
A módosított Kbt. 46. § (1) bekezdés b) pontja alapján a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék- vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hatóság az adósság késõbb idõpontban történõ megfizetéséhez írásban hozzájárult.<br>
A Kbt. 46. § (3) bekezdésére tekintettel, amennyiben az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, az ajánlati, illetve részvételi felhívásban elõírhatja, hogy az ajánlattevõ, valamint az alvállalkozó csatoljon hatósági igazolást az önkormányzati adóhatóságtól kis. Ebben az esetben azonban csak az ajánlatkérõ székhelye szerinti önkormányzati adóhatóságtól kell hatósági igazolást beszerezni.<br>
A Kbt. 46. § (5) bekezdésére tekintettel ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig csatolnia kell a 46. § (1) bekezdés b) pontjában és a (3) bekezdésében elõírt igazolásokat.<br>
Az elkülönített állami pénzalapok vonatkozásában a Kbt. 46. § (4) bekezdésére tekintettel az ajánlatkérõnek, illetõleg az alvállalkozónak nyilatkoznia kell, hogy melyik alap irányában áll fenn jogszabály alapján fizetési kötelezettsége. A Kbt. 46. § (4) bekezdésére tekintettel ezen nyilatkozatot az ajánlathoz, illetve a részvételi jelentkezéshez kell csatolni. Ezzel egyidejûleg a Kbt. 46. § (6) bekezdésére tekintettel az ajánlattevõnek, illetve az alvállalkozónak azon alap kezelõjétõl igazolást is kell csatolnia, amellyel szemben jogszabály alapján fizetési kötelezettsége áll fenn.<br>
A Kbt. 33. § (2) bekezdésére tekintettel a Kbt. 46. §-át a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
Ezeknek megfelelõen a csatolandó igazolások az 1999. szeptember 1-jét követõen megkezdett közbeszerzési eljárásokban:<br>
A)<br>
– a területileg illetékes APEH igazolása a központi adóhatóság által nyilvántartott adófizetési kötelezettség vonatkozásában,<br>
– a Vám- és Pénzügyõrség Országos Parancsnokságának igazolása a VPOP mint központi adóhatóság által nyilvántartott adófizetési kötelezettség és a vámtartozások vonatkozásában,<br>
– az APEH területileg illetékes járulékigazgatóságának igazolása a társadalombiztosítási járulék vonatkozásában.<br>
B) 1. Ha az ajánlattevõnek, illetve az alvállalkozónak a Munkaerõ-piaci Alappal szemben jogszabály alapján fizetési kötelezettsége áll fenn, a Kbt. 46. § (4) bekezdése szerinti nyilatkozat mellett az alábbi hatósági igazolásokat köteles csatolni,<br>
– a területileg illetékes munkaügyi központ igazolása a Munkaerõ-piaci Alaptól felvett támogatás visszafizetése és a szakképzési hozzájárulás teljesítése tekintetében,<br>
– a területileg illetékes APEH-tól a Munkaerõ-piaci Alaphoz tartozó munkaadói és munkavállalói járulék, a rehabilitációs és bérgarancia-hozzájárulás, valamint a gyakorlati képzést nem végzõk szakképzési hozzájárulási kötelezettsége tekintetében.<br>
B) 2. Ha az ajánlattevõnek, illetve az alvállalkozónak a Központi Nukleáris Pénzügyi Alappal szemben jogszabály alapján fizetési kötelezettsége áll fenn, a Kbt. 46. § (4) bekezdése szerinti nyilatkozat mellett a következõ hatósági igazolást köteles csatolni: az Országos Atomenergia Hivatal igazolását.<br>
C) Abban az esetben, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, és ezt a felhívásban külön elõírta, az ajánlattevõnek a következõ hatósági igazolást is csatolni kell: az ajánlatkérõ székhelye szerint illetékes helyi önkormányzati adóhatóság igazolását.<br>
<br>
II. A hirdetmény közzététele nélküli tárgyalásos eljárások megkezdésekor a Közbeszerzési Döntõbizottsághoz eljuttatandó iratokról<br>
<br>
A Kbt. 71/B. § (2) bekezdésére tekintettel az 1999. szeptember 1-jét követõen megkezdett hirdetmény közzététele nélkül induló tárgyalásos eljárások megkezdésekor meg kell küldeni a Közbeszerzési Döntõbizottság elnöke részére – faxon is – az ajánlati felhívást, továbbá a meghívni kívánt szervezetek, személyek nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A Közbeszerzési Döntõbizottság címe: 1024 Budapest, Margit krt. 85. Fax: (06-1)355-5082, (06-1)375-8091.<br>
<br>
<br>
FELHÍVÁS<br>
<br>
<br>
A Közbeszerzések Tanácsa felhívja az ajánlatkérõk figyelmét, hogy a közbeszerzésekrõl szóló 1995. évi XL. törvényt (a továbbiakban: Kbt.) módosító 1999. évi LX. törvény ez év szeptember 1-jén lép hatályba, rendelkezéseit a szeptember 1-jét követõen megkezdett beszerzésekre kell alkalmazni.<br>
A Kbt. 4. § (2) bekezdése alapján a közbeszerzés megkezdésén az ajánlati, illetve részvételi felhívást tartalmazó hirdetmény közzétételének idõpontját kell érteni.<br>
A Közbeszerzési Értesítõ nyomdai elõkészítésének idõtartamára tekintettel az 1995. évi XL. törvény mellékletei szerint összeállított új ajánlati és részvételi felhívások augusztusi közzétételét csak a Közbeszerzési Értesítõ Szerkesztõbizottságához augusztus 11-ig eljuttatott felhívások vonatkozásában tudja a Szerkesztõbizottság vállalni. Az ezután eljuttatott felhívások közzétételére csak szeptember 1-je után kerülhet sor, így ezekre és az ezekhez készített dokumentációk összeállítására már a módosított Kbt. szabályai vonatkoznak.<br>
A 128/1995. (X. 20.) Korm. rendelet 6. § (2) bekezdése alapján hiánypótlásra visszaküldött ajánlati és részvételi felhívások augusztusi közzétételét a Szerkesztõbizottság csak az augusztus 17-ig visszajuttatott felhívások vonatkozásában tudja vállalni. Amennyiben a hiánypótlás válasz megküldésére ezen idõpontig nem kerül sor, akkor a felhívások már csak szeptember 1-je után jelenhetnek meg, tehát ezekre szintén az 1999. évi LX. törvénnyel módosított Kbt. rendelkezései az irányadók.<br>
A fent meghatározott határidõk alatt minden esetben a Szerkesztõbizottság általi kézhezvétel idõpontját kell érteni.<br>
Tájékoztatjuk az ajánlatkérõket, hogy a szeptember 1-je elõtt megkezdett eljárások eredményérõl készített tájékoztatók közzétételére az 1995. évi XL. törvény 5. számú melléklete szerint kerülhet sor szeptember 1-je után is.<br>
Felhívjuk szíves figyelmüket, hogy a Közbeszerzési Értesítõ 35. száma kivételesen kedden, 1999. augusztus 31-én jelenik meg.<br>
Felhívjuk továbbá a jogorvoslati eljárást kezdeményezõ kérelmezõk figyelmét, hogy szeptember 1-jétõl a kérelemre induló eljárásokban az eljárás megindításakor fizetett 30 000 forint igazgatási szolgáltatási díjat a Közbeszerzések Tanácsának a Magyar Államkincstárnál vezetett számlájára kell befizetni. A díj teljesíthetõ átutalással vagy csekken történõ befizetéssel. A bankszámla száma: MNB 10032000-01720361. A díj átutalásakor az átutalási megbízás közlemény rovatának három utolsó kockájában a 310-es tranzakciós kódot kell feltüntetni. Csekket a Közbeszerzések Tanácsának Titkárságán (a 846. sz. szobában) lehet beszerezni. A csekken szerepelnie kell, hogy az igazgatási szolgáltatási díj befizetése megtörtént. Amennyiben a befizetés nem a Közbeszerzések Tanácsa által készített csekken történik, a csekken fel kell tüntetni a Tanács bankszámlaszámát is. A jogorvoslati kérelemhez csatolni kell az átutalási megbízás vagy a postai csekk igazolószelvények másolatát.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>