<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4739)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.117/8/1999<br>
<br>
Tárgy: az MB-Autó Magyarország Kft. jogorvoslati kérelme a Tiszántúli Áramszolgáltató Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az MB-AUTÓ Magyarország Kft. (1133 Budapest, Kárpát u. 21., képviseli: dr. Botta Mária ügyvéd, 1116 Budapest, Ménesi út 9/A, a továbbiakban: kérelmezõ) jogorvoslati kérelme alapján, melyet a Tiszántúli Áramszolgáltató Rt. (4002 Debrecen 2., Pf. 5, a továbbiakban: ajánlatkérõ) 3 db szerelõkosaras gépkocsi beszerzése a mûszaki specifikáció és adatlap szerint tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés a) pontjára tekintettel az 53. § (2) bekezdését, valamint a 61. § (1) és a 71. § (6) bekezdéseit.<br>
Egyebekben a Döntõbizottság a kérelmet elkésettség és megalapozatlanság miatt elutasítja.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. április 19-én hirdetmény közzététele nélküli tárgyalásos eljárást kezdeményezett 3 db szerelõkosaras gépkocsi beszerzése tárgyában, oly módon, hogy az ajánlati felhívást a szükséges dokumentációval együtt megküldte faxon a Renault Trucks Hungária Kft., az Italcamion Kereskedelmi Kft. és a kérelmezõ részére. Az ajánlati felhívásban az ajánlat beadásának határidejét 1999. május 3-án 11.00 órában jelölte meg ajánlatkérõ.<br>
A dokumentáció I.1.5. pontban írtak szerint a teljesítés határideje 1999. november 30., az I.1.3. pontja szerint pedig a szerzõdési feltételeket a szerzõdéstervezet tartalmazza. E szerzõdéstervezet 4.3. pontjában az áll, hogy a szerzõdéses árat Ft+áfa, azaz magyar forint (HUF) + általános forgalmi adóban kellett meghatározniuk ajánlattevõknek. Az I.1.7. pont szerint az ajánlathoz csatolni kellett az elmúlt 2 év mérlegeredmény-kimutatását is.<br>
A dokumentáció I.1.8. pontjában kötötte ki ajánlatkérõ, hogy az összességében legelõnyösebb ajánlatot kívánja kiválasztani az alábbi fontossági sorrendben megadott szempontok szerint:<br>
<br>
1. a termék ára a teljesítési helyre leszállítva,<br>
<br>
2. áramszolgáltatói referencia,<br>
<br>
3. fizetési kondíciók,<br>
<br>
4. vállalási határidõk.<br>
Ugyanezen pontban közölte azt is, hogy az eljárás eredményérõl írásban értesíti az ajánlattevõket. Az I.2.4. pont utolsó bekezdésében írta elõ, hogy az eredeti ajánlat minden oldalát szignálni kell.<br>
A szerzõdéstervezet 5.2. pontjában a "Fizetési" címszó alatt az áll, hogy a megrendelõ az elfogadott számla ellenében bankátutalással a számla kézhezvételétõl számított 30 napon belül fizeti meg a vételárat.<br>
Az ajánlattételi határidõ lejárta elõtt – 1999. április 26-án – a Renault Trucks Hungária Kft. írásban közölte ajánlatkérõvel, hogy nem tud ajánlatot készíteni a megjelölt határidõre.<br>
Az 1999. május 3. 11.00 órai ajánlattételi határidõig kérelmezõ és az Italcamion Kereskedelmi Kft. nyújtotta be ajánlatát, amikor is kérelmezõ képviselõje kérte a bontási eljárás megtartását. Ajánlatkérõ ezt nem teljesítette.<br>
Ugyanezen napon ajánlatkérõ aláírás ellenében ajánlati felhívást és egy dokumentációt adott át a Franco Kft.-nek, aki az ajánlatát 1999. május 7-i keltezéssel el is készítette.<br>
Ajánlatkérõ május 5-i keltezésû faxküldeményben hívta meg kérelmezõt a május 10-én 11.00 órakor tartandó tárgyalásra. Az Italcamion Kft.-t ugyanezen a napon kelt faxlevéllel május 10-én 12.00 órára hívta meg, míg 1999. május 10-én kelt levelében – faxon – a Franco Kft.-t ugyanazon nap 10.00 órára hívta tárgyalásra.<br>
Kérelmezõ 1999. május 7-én "Sürgõs" jelzéssel faxon kérte ajánlatkérõt, hogy még aznap küldje meg számára a közbeszerzési eljárás bontási jegyzõkönyvét. Erre ajánlatkérõ még ugyanezen a napon azt válaszolta faxon "Információ ajánlatok bontásáról" tárggyal, hogy: "Tárgyalásos eljárás esetén az ajánlattevõk ajánlati árait a tárgyalás elõtt nem áll módunkban közölni, ezért kérésükre a következõ adatokat adjuk: a kitûzött határidõre beadott ajánlatok érvényesek, így az eljárás további szakaszában részt vehetnek."<br>
A tárgyalásokat ajánlatkérõ a jelzett idõpontokban ajánlattevõkkel lefolytatta.<br>
Ezt követõen – 1999. május 10-én – háromtagú bizottság döntés-elõkészítés keretében értékelte a három ajánlatot, és azt a javaslatot tette a döntésre jogosult gazdasági igazgatónak, hogy "a pályázat nyertesének az Italcamion Kereskedelmi Kft.-t javasolja 5 547 000 Ft (43 000 DEM, 129 HUF/DEM kiinduló árfolyammal számítva)+9 470 000 Ft (kikötött fix ár) nettó egységárral."<br>
E javaslatot a döntésre jogosult 1999. május 11-én elfogadta azzal, hogy engedélyezi a fenti nyertes kihirdetését és vele a szerzõdés megkötését.<br>
Ajánlatkérõ 1999. május 17-i faxlevélben közölte a három ajánlattevõvel a közbeszerzési eljárást lezáró döntését, azaz az eljárás nyertesét. A nyertest ezen felül arról is tájékoztatta ugyanekkor, hogy a szerzõdéstervezetet rövidesen megküldik részére azzal, hogy a szerzõdés aláírásának dátumától függetlenül a mai naptól (május 17.) cégeik jogviszonyban állnak.<br>
Kérelmezõ 1999. május 26-án ismételten írásban kérte ajánlatkérõt, hogy tájékoztassa õt az egyéb ajánlattevõkrõl, valamint a Kbt.-ben meghatározott, kötelezõen ismertetendõ információkról, úgymint az ajánlati árról és szállítási határidõrõl. E levélre válaszolva küldte meg ajánlatkérõ a kérelmezõnek 1999. május 27-én "a Kbt. 61. § (1) bekezdés szerinti hirdetmény szövegét", azaz a tájékoztató tervezetét az eljárás eredményérõl.<br>
A megküldött szerzõdést a nyertes ajánlattevõ 1999. június 14-én aláírta és visszaküldte ajánlatkérõnek.<br>
Ajánlatkérõ 1999. július 7-ig még nem küldte meg az eljárás eredményérõl szóló tájékoztatót a Közbeszerzési Értesítõ Szerkesztõbizottságának közzététel céljából.<br>
Kérelmezõ törvényes határidõben, 1999. június 11-én jogorvoslati kérelemmel fordult a Döntõbizottsághoz. Ebben kérte a jogsértés megállapítását és ajánlatkérõ eljárási díjban történõ marasztalását. Írásos kérelmében és a kérelmére megtartott tárgyaláson kérését azzal indokolta, hogy a nyertesnek elfogadott ajánlat nem felel meg a kiírásban foglaltaknak és a devizatörvény szabályainak, mert az eredményrõl szóló írásos tájékoztató szerint ellenszolgáltatásként 43 000 DEM+94 700 HUF+áfa lett meghatározva. Azt is sérelmezte, hogy a Franco Kft. érvénytelen ajánlatát nem zárták ki az eljárásból, valamint hogy nem a Kbt. szerint folytatta le ajánlatkérõ az ajánlatok bontását, mert nem ismertette a Kbt. 51. § (3) bekezdésében kötelezõen elõírt információkat. Sérelmezte továbbá, hogy ajánlatkérõ az egyébként is nehezen kontrollálható hirdetmény közzététele nélküli tárgyalásos eljárás keretében a minimális szabályokat sem tartotta be.<br>
A Döntõbizottság a D.117/3/1999 sz. határozatával a szerzõdéskötést megtiltotta.<br>
Ajánlatkérõ írásos észrevételében és a tárgyaláson úgy nyilatkozott, hogy kéri az alaptalan kérelem elutasítását, mert eljárásuk jogszerû volt. Ezt azzal indokolta, hogy a nyertessel magyar forintban kötötték meg a szerzõdést a felhívásnak megfelelõen, mivel minden ajánlattevõ forintban adta meg az ajánlatát. Az összehasonlítást segítendõ kérték ajánlattevõktõl a termékeik DEM-ben számított árait és az átváltási árfolyam általuk alkalmazott módját. A tájékoztatóban adminisztrációs hiba miatt szerepelt a DEM-ben megadott összeg.<br>
Az ideiglenes intézkedést azért nem vette figyelembe, mert a szerzõdést 1999. július 14-én már megkötötték.<br>
Az ügyben érdekelt felek közül csak az Italcamion Kft. tett érdemi írásos és szóbeli észrevételt. Ennek során úgy nyilatkozott, hogy az alapajánlatukban megadott árat a tárgyalás során csökkentették, és ennek megfelelõen kötötték meg a szerzõdést is ajánlatkérõvel. Ajánlatukat forintban adták meg, a szerzõdést is így kötötték meg, ezért ajánlatuk nem volt érvénytelen. Erre alapozva kérték a kérelem elutasítását.<br>
A Döntõbizottság a rendelkezésre álló iratok, dokumentumok, írásos és a tárgyaláson szóban elhangzott nyilatkozatok alapján megállapította, hogy ajánlatkérõ megsértette a jelen határozat rendelkezõ részében írt jogszabályhelyeket. A jogorvoslati kérelmet egyebekben elkésettség és alaptalanság címén elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár. Erre való tekintettel elkésett kérelmezõ a tárgyaláson azon szóban elõterjesztett kérelmével, hogy ajánlatkérõ nem tartotta meg az ajánlatok bontását 1999. május 3-án a Kbt. 51. § (1) bekezdésének megfelelõen, megsértve ezzel az 51. § (3) bekezdését is. A fentebb hivatkozott jogvesztõ határidõ miatt kérelmezõ ezt csak 1999. május 18-ig támadhatta volna eredményesen.<br>
Alaptalan a kérelem azon része, mely szerint az Italcamion Kft. ajánlata érvénytelen a DEM-ben megadott árajánlat miatt, mivel a Döntõbizottság az ajánlatok és a megkötött szerzõdés vizsgálata alapján kétséget kizáróan megállapította, hogy az ajánlattétel és a szerzõdéskötés magyar forintban lett meghatározva, így nem sérült a devizatörvény és a dokumentációhoz kötöttség elve sem.<br>
A tárgyaláson szóban kiegészített – sorozatos jogsértésre vonatkozó – jogorvoslati kérelem abban alapos, hogy ajánlatkérõ nem tartott nyilvános eredményhirdetést a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megfelelõen, amely kimondja, hogy az ajánlatkérõ az ajánlatok elbírálására vonatkozó döntést nyilvánosan hirdeti ki. A Döntõbizottság álláspontja szerint e jogsértõ magatartása ajánlatkérõnek állapotcselekmény, ami mulasztásban testesül meg, hiszen mindaddig fennáll a jogsértés, amíg az eredményhirdetést ajánlatkérõ nem pótolja. Ajánlatkérõ ezt nem tette. Ennek következtében ugyanúgy mulasztásos jogsértést valósított meg ajánlatkérõ azzal is, hogy a Kbt. 71. § (6) bekezdésében kogens szabályként elõírt közzétételt 1999. július 7-ig még nem teljesítette, mert e törvényhely szerint a hirdetmény közzététele nélküli tárgyalásos eljárás eredményének közzétételét a 63. § (1) bekezdésében foglaltaknak megfelelõen alkalmazni kell. A hirdetmény közzétételéig tehát a jogsértõ cselekmény fennáll.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének a) pontja szerint érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be. Az 53. § (2) bekezdése pedig kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság kétséget kizáróan megállapította, hogy a Franco Kft.-t az ajánlattételi határidõ napján hívták fel ajánlattételre, aminek alapján az ajánlatát négy nappal késõbb készítette el. Ezen ajánlata nincs minden oldalon szignálva, és nem tartalmazza az elmúlt két év mérlegét sem.<br>
A Döntõbizottság álláspontja szerint ajánlatkérõ a fentiekre való tekintettel nem értékelhette volna a Franco Kft. ajánlatát, hanem ki kellett volna zárnia mint érvénytelen ajánlatot. A Döntõbizottság a fentiekbõl azt a következtetést is levonta, hogy ajánlatkérõ azzal, hogy az ajánlattételi határidõ napján hívta fel ajánlattételre a Franco Kft.-t, az esélyegyenlõséget is veszélyeztette, hiszen az ily módon felhívott ajánlattevõ valójában csak érvénytelen ajánlatot tehet, mivel teljesen lehetetlen kb. 3 óra alatt érvényes ajánlatot készítenie. A szokásos munkarendet figyelembe véve a 11.00 órai határidõig maximum 3 óra állhatott csak rendelkezésére a Franco Kft.-nek, ami alatt valójában nem is készítette el ajánlatát, csak négy nappal késõbb.<br>
Az erre vonatkozó kérelem elkésettsége ellenére megállapította a Döntõbizottság azt is, hogy ajánlatkérõ azzal a magatartásával, hogy nem tartotta meg a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. §-</a>a szerint az ajánlatok felbontását és a kötelezõen elõírt adatismertetést, súlyosan veszélyeztette a közbeszerzési eljárás tisztaságát, átláthatóságát, azaz nyilvánosságát.<br>
A Döntõbizottság álláspontja szerint a nyilvános eredményhirdetést az ajánlatkérõ köteles megtartani. Az írásbeli értesítés ezt nem helyettesíti, még abban az esetben sem, ha azt elõre a dokumentációban – jogellenesen – kikötötte ajánlatkérõ, mivel a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a törvény szabályaitól csak annyiban lehet eltérni, amennyiben azt e törvény kifejezetten megengedi. Ilyen megengedõ rendelkezést a nyilvános eredményhirdetéssel kapcsolatban pedig a Kbt. nem tartalmaz.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a), d) és g) pontjai szerinti jogkövetkezményeket alkalmazta. A Döntõbizottság azért tekintett el – a szerzõdés létrejötte ellenére – a bírság alkalmazásától, mert megállapította, hogy ajánlatkérõ az Italcamion Kft. és kérelmezõ érvényes ajánlatai közül az összességében legelõnyösebb ajánlatot választotta ki, mivel a nyertes árajánlata és referenciái jobbak voltak. Elõnyösebb fizetési kondíciót ajánlott kérelmezõ. A vállalási határidõ azonos volt mindkét ajánlatban, ezért a nyertesre vonatkozó döntése jogszerû volt ajánlatkérõnek.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 8.<br>
<br>
dr. Bíró László s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>