<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4748)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.120/11/1999<br>
Üi.: dr. Engler Magdolna<br>
Telefon: 375-8328<br>
Fax: 355-5082<br>
<br>
Tárgy: Politur Vegyipari Szövetkezet jogorvoslati kérelme az MH Ruházati Ellátó Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Politur Vegyipari Szövetkezet (1063 Budapest, Szív u. 61., képviseli: dr. Dicker Anna ügyvéd, 1088 Budapest, Szentkirályi u. 15., továbbiakban: kérelmezõ) jogorvoslati kérelmének, melyet a Magyar Honvédség Ruházati Ellátó Központ (1113 Budapest, Daróczi út 5., képviseli: dr. Buda György jogi elõadó, továbbiakban: ajánlatkérõ) "averzines cipõkrém beszerzése" tárgyú közbeszerzési eljárása ellen nyújtott be, részben helyt ad, egyebekben a kérelmet elutasítja.<br>
A Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 53. § (2) bekezdését. A Döntõbizottság ajánlatkérõvel szemben 1 000 000 Ft, azaz egymillió forint pénzbírságot szab ki.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja alapján hirdetmény közzététele nélküli tárgyalásos eljárás keretében, nemzetközi kötelezettségeire is figyelemmel, különféle ruházati termékek, valamint javító, karbantartó anyagok, köztük 253 000 tubus averzines cipõkrém beszerzése tárgyában folytatott le közbeszerzési eljárást.<br>
Az ajánlatkérõ felhívása tartalmazta, mely termékekre ad mûszaki dokumentációt, és mely termékekhez rövid mûszaki leírást. Ez utóbbiak közzé tartozott az averzines cipõkrém is, azonban a közbeszerzési eljárásban mûszaki leírás kiadására nem került sor. A felhívás részajánlattételre cikkenként lehetõséget biztosított.<br>
Az ajánlattevõknek részvételi szándékukat 1999. május 4-ig kellett jelezni. Az ajánlatkérõ ehhez egy úgynevezett jelentkezési lapot is biztosított, melyen az ajánlattevõ lényeges adatait, nevét, székhelyét, aláírásra jogosult személy, ügyintézõ megnevezését közölni kellett, valamint nyilatkozni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>a), b), c), d), e) pontjaiban foglaltakra, és meg kellett jelölni, hogy mely termékekre kíván ajánlatot benyújtani.<br>
Az elõzetes ajánlat benyújtásának határideje 1999. május 10. volt. Ajánlatkérõ közölte, hogy az elõzetes ajánlathoz a hatósági igazolások benyújtása nem kötelezõ, de beadásuk a végsõ ajánlattétel feltétele. Elõírta ajánlatkérõ azt is, hogy két mintadarabot az elõzetes ajánlathoz csatolni kell.<br>
Az ajánlatkérõ az összességében legelõnyösebb ajánlatot kívánta kiválasztani az elbírálási szempontok alábbi fontossági sorrendje alapján:<br>
– mûszaki megfelelõség,<br>
– ajánlati ár,<br>
– garancia,<br>
– teljesítési határidõ.<br>
A benyújtott jelentkezési lapok alapján kérelmezõ, Unitrade-Autó Kft. és az Alfa Kereskedelmi Rt. jelezte szándékát, hogy az averzines cipõkrémre ajánlatot kíván benyújtani. Elõzetes ajánlatot 1999. május 10-ig averzines cipõkrémre az Unitrade-Autó Kft. és kérelmezõ tett.<br>
Az ajánlatkérõ jegyzõkönyvet készített 1999. május 13-án a benyújtott ajánlatokról. Ebben rögzítésre került, hogy kérelmezõ árajánlata áfával növelten 236 Ft/tubus, míg az Unitrade-Autó Kft.-é 245 Ft/tubus.<br>
A jegyzõkönyv rögzíti azt is, hogy a kérelmezõ szilikonos 90 gr-os cipõkrémre, míg az Unitrade-Autó Kft. Mr. Rino nevû 100 gr-os cipõkrémre nyújtotta be az ajánlatát.<br>
A jegyzõkönyv tartalmazza továbbá, hogy mivel elõzetes közzététel nélküli tárgyalásos eljárás lefolytatása történik, a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján az ajánlatkérõ szabadon tárgyal a szerzõdés feltételeirõl, melynek során a felek nincsenek kötve az ajánlatokhoz, így az eredeti követelményektõl eltérõen beadott termékeket elfogadják, és értékelésre javasolják.<br>
Ajánlatkérõ 1999. május 28-án kelt levelében tárgyalásra hívta meg a két ajánlattevõt. A levél tartalmazta azt is, hogy a tárgyalás napján a hatósági igazolások benyújtása kötelezõ, és ekkor kell nyilatkozni a végsõ árajánlatra is.<br>
A tárgyalásra és a végsõ árajánlattételre 1999. május 31-én került sor. A kérelmezõ végsõ árajánlata 189 Ft+áfa/90 gr-os tubus. A szállítási határidõt kérelmezõ 1999. június 30-ra vállalta. A jótállást 12 hónapban jelölte meg, esetleges hibás termék cseréjét biztosítva.<br>
Az Unitrade-Autó Kft. ajánlattevõ végsõ árajánlata 140 Ft+áfa/100 gr-os tubus. A szállítási véghatáridõt 1999. június 15-ben jelölte meg, a felhasználástól kezdõdõen 18 hónapos jótállást vállalt, megjegyezve, hogy csere vagy áru ellenértékének a visszafizetése lehetséges.<br>
Az ajánlatkérõ 1999. június 4-i eredményhirdetésén az Unitrade-Autó Kft.-t hirdette ki nyertesnek.<br>
Kérelmezõ 1999. június 7-én levélben fordult ajánlatkérõhöz, melyben kérte ajánlata elutasításának indokolását. Ajánlatkérõ 1999. június 9-én kérelmezõt arról tájékoztatta, hogy az összességében legjobb ajánlatot tevõ a nyertes volt.<br>
Ajánlatkérõ a szerzõdést a nyertessel 1999. június 22-én megkötötte.<br>
A kérelmezõ 1999. június 15-én nyújtott be jogorvoslati kérelmet a Döntõbizottsághoz. Jogorvoslati kérelmében kérte ideiglenes intézkedés alkalmazását, a szerzõdéskötés megtiltását, a nyertes ajánlattevõ eltiltását a közbeszerzési eljárásban való részvételtõl, jogsértés megállapítását, bírság kiszabását.<br>
Indoklásként elõadta, hogy a közbeszerzési eljárásban ajánlatkérõ a törvényben elõírt határidõket nem tartotta be. Vélelmezte, hogy a nyertes nem averzines cipõkrémre nyújtotta be ajánlatát, ezért kérte a nyertes ajánlatba történõ betekintés biztosítását. Állítását arra alapozta, hogy a nyertes által ajánlott áron averzines cipõkrémet megajánlani nem lehet, továbbá a nyertesnek nem is lehetett ideje a mûszaki megfelelõségre való felkészülésre, hiszen ehhez a cipõkrémhez olyan speciális alapanyag is kell, melynek leszállítását a külföldi gyártó csak hosszabb határidõre vállalja. Elõadta, hogy a korábbi években cégük szállította az averzines cipõkrémet és az elmúlt évben, amikor ajánlatkérõ mûszaki dokumentációt is biztosított, annak elõírásai szerint tették meg most is az ajánlatukat.<br>
Jogorvoslati kérelmében vélelmezte, hogy az ajánlatkérõ részérõl valaki kapcsolatban áll a nyertesként kihirdetett céggel. A jogorvoslati kérelmét a tárgyaláson a kérelmezõ ebben a részében visszavonta.<br>
Ajánlatkérõ a jogorvoslati kérelemnek mint megalapozatlannak az elutasítását kérte. Álláspontja szerint a tárgyalásos eljárásban ajánlatkérõ ura az eljárási cselekményeknek, az eljárás idõbeli lefolytatásának. Megítélése szerint a közbeszerzési eljárásban az ajánlattevõk egymás ajánlataiba nem tekinthetnek be. A közbeszerzési eljárást a törvény elõírásai szerint bonyolították le. Tárgyaláson tett nyilatkozatukban elismerték, hogy a kérelmezõ és a nyertes sem averzines cipõkrémet ajánlott meg.<br>
A Döntõbizottság a felek nyilatkozatai, a közbeszerzési eljárásban keletkezett és rendelkezésre álló iratok tartalma alapján megállapította, hogy a jogorvoslati kérelem részben megalapozott.<br>
Ajánlatkérõ az 1999. április 27-i részvételi felhívásában a beszerzés tárgyát averzines cipõkrémként jelölte meg, noha az averzines jelzõ alatt tulajdonképpen víztaszító, vízlepergetõ hatású cipõkrém beszerzését tervezte.<br>
A nyertes Mr. Rino szuperkrém megnevezésû cipõápoló krémje – több adalék mellett – 2–5% al-sztearát vízlepergetõ hatású adalékanyaggal rendelkezett. A nyertes ajánlatában található KERMI-vizsgálati jelentés e termék minõsítését megfelelõnek ítélte. A kérelmezõ által ajánlott cipõkrém 2% metil-szilikon 350 és 7% Si-Finish VP 1455 M víztaszító adalékanyagot tartalmazott.<br>
A Döntõbizottság megállapította, hogy averzint egyik cipõkrém sem tartalmazott, ezt a felek is a tárgyaláson tett nyilatkozatukban elismerték.<br>
A Döntõbizottság nem vitatja, hogy mind a nyertes, mind a kérelmezõ az ajánlott cipõkrémek vonatkozásában a korábbi averzin adalékanyagú cipõkrémnél korszerûbb terméket ajánlottak. Azt sem vitatja a Döntõbizottság, hogy az ajánlatkérõ ajánlatfelkérõ levelében nem pontosan averzines cipõkrém, hanem bármilyen korszerû, de víztaszító tulajdonsággal rendelkezõ cipõkrém beszerzését tervezte. A Döntõbizottság a Kbt. szabályait szem elõtt tartva azonban úgy döntött, hogy sem az ajánlatok tartalma, sem pedig az ajánlatkérõ elképzelésének egybevágósága nem indokolja, hogy a közbeszerzési eljárás indításakor meghirdetett termék helyett egy esetleg hatásmechanizmusában korszerûbb, de a meghirdetett termék (averzines cipõkrém) helyett más termék beszerzésére kerüljön sor. A rendelkezésre álló iratokból – mûszaki leírás hiányában – hiszen nem volt megállapítható, hogy ajánlatkérõ bárhol jelezte volna azt az elvárását az eljárása során, hogy beszerzése nem averzines, hanem averzines hatóanyagú, azaz vízlepergetõ, víztaszító hatású cipõkrémre irányult. Az ajánlattevõkkel lefolytatott tárgyalása során sem jelezte fenti szándékát.<br>
Ajánlatkérõ csak az 1999. május 13-i, ajánlatok összesítésérõl készült jegyzõkönyvben utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdésére figyelemmel fogadja el az eredeti követelményektõl eltérõen megajánlott termékeket.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint a tárgyalásos eljárásban az ajánlatkérõ a kiválasztottakkal szabadon tárgyal a szerzõdés feltételeirõl. Ennek során a felek nincsenek kötve az e törvény 50. §-ában meghatározott módon a szerzõdés tartalmára vonatkozó ajánlataikhoz. A Kbt. 26. § (6) bekezdése szerint a meghívásos és a tárgyalásos eljárásra egyébként – ha e törvény másképpen nem rendelkezik – a nyílt eljárás szabályait kell alkalmazni. Ajánlatkérõnek a közbeszerzési eljárásban a Kbt. 24. § (1) bekezdése szerint biztosítani kell a verseny nyilvánosságát és a (2) bekezdés szerint az esélyegyenlõséget az ajánlattevõk számára. Mivel a Kbt. az eljárások alapelveként szabályozza a verseny nyilvánosságát és az ajánlattevõk esélyegyenlõségét, ezek az általános alapelvek vonatkoznak a Kbt. szabályai alapján lefolytatott bármilyen fajtájú közbeszerzési eljárásra is. Ezért ezeket az alapelveket a tárgyalásos eljárás során az ajánlatkérõ köteles figyelembe venni, azok betartásával köteles eljárni.<br>
Ebbõl a levezetésbõl pedig következik, hogy a tárgyalásos eljárásban az ajánlatkérõ szabadsága odáig nem terjedhet, hogy a beszerzés tárgyát az eljárás során megváltoztathassa. Jelen közbeszerzési eljárásban mindazok részt vehettek volna, akik vízlepergetõ, víztaszító hatású cipõkrém gyártásával, forgalmazásával foglalkoznak, akiket ajánlatkérõ azzal a magatartásával, hogy averzines cipõkrémként jelölte meg a beszerzés tárgyát, kizárt.<br>
Ajánlatkérõ tehát a közbeszerzési eljárás során a beszerzés tárgyát az alapelvekre tekintettel nem változtathatja meg. Ebbõl pedig következik, hogy a közbeszerzési eljárásban olyan ajánlat, amely nem felel meg az ajánlati felhívásban foglaltaknak, érvényes ajánlatnak nem tekinthetõ.<br>
Az ajánlatkérõnek észlelnie kellett volna, hogy a benyújtott ajánlatok nem felelnek meg az ajánlati felhívásban foglaltaknak, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján azok érvénytelenek. A Kbt. 53. § (2) bekezdése alapján az érvénytelen ajánlat az eljárás további szakaszában nem vehet részt. A Döntõbizottság ezen túlmenõen megállapította, hogy a nyertes ajánlattevõ által becsatolt, Somogy Megyei Bíróság mint Cégbíróság 14-09-300107/96. sz. végzése alapján a cég székhelye: 7570 Barcs, Nagyhíd u. 17. Ezzel szemben a becsatolt hatósági igazolásokon székhelyként 1026 Budapest, Bimbó u. 152/A került feltüntetésre. Ezt az ellentmondást ajánlatkérõ nem észlelte. A cégbírósági végzés alapján a cég székhelyének Barcsot kell tekinteni. Ebbõl következõen a becsatolt hatósági igazolások nem a székhely szerinti területileg illetékes hatóságok által kerültek kiállításra, illetõleg becsatolásra. A nyertes ajánlata emiatt is érvénytelennek minõsül.<br>
A kérelmezõ jogorvoslati kérelme az alábbiakban nem megalapozott.<br>
Kérelmezõ jogorvoslati kérelmében kifogásolta azt is, hogy ajánlatkérõ az eljárása során a tárgyalásos eljárásra elõírt határidõket nem tartotta be. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A kérelmezõ a közbeszerzési eljárásban részt vett, az eljárás lefolytatását, az ajánlatok benyújtására elõírt határidõket nem kifogásolta, csak az ajánlatkérõ döntését követõen, ekkor azonban a jogorvoslati kérelem elõterjesztésére nyitva álló 15 napos határidõ már eltelt. A jogvesztõ határidõ miatt a Döntõbizottság a tárgyalásos eljárásra elõírt határidõ betartását nem vizsgálta.<br>
Az ajánlatkérõ helyesen járt el akkor, amikor kérelmezõnek a nyertes ajánlatba történõ betekintést nem engedélyezte, ugyanis a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(2) bekezdése értelmében üzleti titok az ajánlattal összefüggõ gazdasági tevékenységhez kapcsolódó minden olyan tény, megoldás vagy adat, melynek titokban maradásához az ajánlattevõnek méltányolható érdeke fûzõdik. A Kbt. 61. § (3) bekezdése a fentebb idézett szabályt enyhíti, azaz a döntés kihirdetésekor és ezt követõen a 45. § (2) bekezdésben foglaltak nem alkalmazhatók azon tény, megoldás vagy adat tekintetében, melyet az ajánlat elbírálása során – döntés meghozatalával összefüggésben – az ajánlatkérõ figyelembe vett.<br>
A fentiekbõl egyértelmûen következik, hogy az ajánlatokba történõ betekintésre a közbeszerzési eljárásban az üzleti titok védelme miatt lehetõség nincs.<br>
A kérelmezõ kérte a nyertes ajánlattevõ eltiltását a közbeszerzési eljárásokban történõ részvételtõl. A nyertes hamis adatszolgáltatást nem követett el a közbeszerzési eljárásban, hiszen az általa megajánlott termékrõl nem állította, hogy az averzines lenne.<br>
A Döntõbizottság az eljárása során ideiglenes intézkedést nem alkalmazott, mert a beérkezett jogorvoslati kérelem alapján annak törvényi feltételei nem voltak megállapíthatók.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) pontjában foglalt joghátrányokat alkalmazta. A Döntõbizottság az elkövetett jogsértéssel a rendelkezõ részben megállapított pénzbírság kiszabását találta arányban állónak.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte a jogsértõt az igazgatási szolgáltatási díj megtérítésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 13.<br>
<br>
dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
dr. Eke Pekács Tibor s. k.<br>
közbeszerzési biztos <br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>