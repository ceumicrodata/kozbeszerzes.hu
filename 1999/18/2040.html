<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (2040)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.30/12/1999.<br>
<br>
Tárgy: S. Sargent Kft. jogorvoslati kérelme a Magyar Turizmus Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az S. Sargent Idegenforgalmi Szolgáltató, Szervezõ Iroda Kft. (1027 Budapest, Kapás u. 51–53., képviseli: dr. Bálint Zoltán ügyvéd, 1054 Budapest, Aulich u. 3., a továbbiakban: kérelmezõ) kérelme alapján, melyet a Magyar Turizmus Rt. (1024 Budapest, Margit krt. 85., képviseli: dr. Szalai Magdolna ügyvéd, 1131 Budapest, Gyöngyösi u. 13., a továbbiakban: ajánlatkérõ) 1999-ben 250-300 külföldi vendégének utaztatása tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (2) bekezdését, egyebekben a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. november 25-én a K. É. 47. számában felhívást (7158) tett közzé nyílt eljárás megindítására az 1999. évben megvalósuló 250-300 külföldi vendégének magyarországi utaztatása, az utazás technikai feltételeinek biztosítása, valamint az utazás lebonyolítása tárgyában.<br>
A felhívás 3. a) pontjában kérte többek között ajánlatkérõ, hogy a leendõ ajánlattevõk jelöljék meg ajánlatukban a szolgáltatások konkrét, 1999. december 31-ig érvényes áraikat a közlekedési eszközökre. A 3. c) pontban részajánlattételre lehetõséget biztosított ajánlatkérõ.<br>
Dokumentáció nem állt ajánlattevõk rendelkezésére.<br>
A felhívás 11. pontja szerint a pénzügyi, gazdasági és mûszaki alkalmasság igazolására kért adatokat, tényeket az ajánlathoz eredeti vagy hitelesített példányban kellett csatolniuk az ajánlattevõknek.<br>
A felhívás 13. pontjában került meghatározásra, hogy az összességében legelõnyösebb ajánlatot kívánja ajánlatkérõ kiválasztani az alábbi – fontossági sorrendben rögzített – alszempontok szerint:<br>
– referenciák,<br>
– idegenforgalmi tapasztalat,<br>
– szolgáltatások színvonala: a biztosított közlekedési eszközök technikai színvonala, kifogástalan mûszaki állapot, maximum 3 éves jármûvek, a biztosított közlekedési eszközök fajtája, a sofõrök megjelenése és nyelvismerete,<br>
– állandó elérhetõség (0–24 óráig) biztosítása telefonon keresztül,<br>
– a kért szolgáltatás ellenértéke,<br>
– az adott kedvezmény mértéke.<br>
A 15. pontban kikötötték többek között, hogy:<br>
– az ajánlattevõk ajánlatukhoz kötelesek az ajánlati felhívásnak és az ajánlat tartalmának megfelelõ szerzõdéstervezetet csatolni, valamint<br>
– a szerzõdés írásban történõ megkötésére a nyertes ajánlattevõvel a 62. § (2) bekezdésében meghatározott 30 napon belül kerül sor.<br>
Az 1999. január 5-i ajánlattételi határidõig az ARTOLI Bt. és kérelmezõ nyújtott be ajánlatot. Az ajánlatok bontásánál kérelmezõ nem képviseltette magát. A közjegyzõi ténytanúsítványi jegyzõkönyv szerint a bontás során a bontóbizottság megállapította, hogy a kérelmezõ ajánlata érvénytelen, mert ahhoz a mérleg és az aláírási címpéldány fénymásolatban lett csatolva, és az elkülönített állami pénzalapok igazolásai közül csak az Útalap igazolása szerepel az ajánlatban.<br>
Ugyancsak érvénytelenségi oknak jelölte meg a bizottság azt is, hogy kérelmezõ az árakat német márkában adta meg, melynek az átváltási kurzusát a HYPO Bank Rt. aktuális árfolyamához kötötte. Így az árak változó mértékûek, és nem felelnek meg a felhívásban írtaknak.<br>
A bontáskor ismertették az ARTOLI Bt. ajánlatának részleteit is, majd az 1999. január 19-én tartandó eredményhirdetés idõpontját.<br>
Az ajánlatok elbírálása 1999. január 13-án történt. Az ARTOLI Bt. nyertessé nyilvánításáról szóló döntését ajánlatkérõ 1999. január 19-én hirdette ki, ahol kérelmezõ nem képviseltette magát. Az eredményhirdetéskor ajánlatkérõ jegyzõkönyvben rögzítette a nyertes ajánlattevõ nevét és azt, hogy a bontást követõen kérelmezõ részére a kizárásáról készült jegyzõkönyvet megküldte.<br>
A döntésrõl, azaz a nyertes ajánlattevõ személyérõl ajánlatkérõ kérelmezõt nem értesítette, de az eljárás eredményérõl tájékoztatót tett közzé a K. É. 1999. február 10-i számában (0302). A szerzõdést a nyertessel 1999. február 15-én megkötötte ajánlatkérõ.<br>
Kérelmezõ 1999. február 17-én jogorvoslati kérelemmel fordult a Döntõbizottsághoz, amelyben kérte, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján a Döntõbizottság semmisítse meg ajánlatkérõ döntését, valamint a d) pont alapján állapítsa meg a jogsértés megtörténtét, ideiglenes intézkedésként kérte a szerzõdés megkötésének megtiltását. Kérelmét azzal támasztotta alá, hogy véleménye szerint az ajánlati felhívás 11. pontjában közölt feltételeknek ajánlata megfelelt, ajánlatának árai német márkában történõ közlése nem volt "pályázatellenes", hiszen a devizáról szóló 1995. évi XCV. törvény alapján "ha két magyar gazdálkodó szervezet az egymással kötött szerzõdésében az árat konvertibilis fizetõeszközhöz köti", az nem jogszabályellenes. Elõadta továbbá, hogy a nyertes ajánlattevõ "pályázatában 15%-ot meghaladóan tüntetett fel olyan jármûveket is, melyek nincsenek a tulajdonában, ennek megfelelõen ellentétesek a Kbt. 40. § (1) bekezdés d) pontjával, illetve az ajánlati felhívás 11. pontjában leírtakkal." A jogsértésrõl a tudomásszerzés idõpontját 1999. február 3-ban jelölte meg.<br>
A kérelmére tartott tárgyaláson kérelmezõ elismerte, hogy az állami pénzalapokkal kapcsolatos igazolásokat nem az elõírás szerinti számban mellékelte ajánlatához, és azt is, hogy a mérlegadatait és az aláírási címpéldányát csak másolatban, tehát nem eredeti vagy hitelesített másolatban csatolta be. Egyebekben az írásos kérelmében rögzítetteket változatlanul fenntartotta, azzal a kiegészítéssel, hogy az alvállalkozókkal kapcsolatos nyilatkozatát "személyi és piaci információira alapozva valószínûsítette" a kérelmében.<br>
Ajánlatkérõ a jogorvoslati kérelemre tett észrevételében elõadta, hogy felhívásának 11. pontja egyértelmûen kimondja, hogy az iratokat eredeti vagy hitelesített példányban kellett csatolni.<br>
A felhívás 3. a) pontjában 1999. december 31-ig érvényes árak megjelölését kérte, ugyanakkor kérelmezõ az árakat DEM-ben adta meg úgy, hogy az átváltási kurzust a HYPO Bank aktuális árfolyamához kötötte. Megítélése szerint az ajánlat az ár tekintetében sem felel meg a felhívásnak, hiszen a DEM-hez kötött szolgáltatások ellenértéke nem fix áras, ahogy azt kérelmezõ állítja, hanem az árfolyamok szerint változó. Elõbbiek miatt megítélése szerint kérelmezõ ajánlata érvénytelen volt. Elõadta továbbá, hogy az ajánlati felhívásban nem volt feltétel, hogy csak saját tulajdonú jármûvel lehet pályázni. A nyertes nyilatkozott arról, hogy a gépkocsik mûködtetéséhez vesz igénybe alvállalkozókat megbízás alapján, de a részükre kifizetett díj a teljes vállalási összeg 15%-át nem haladja meg vállalkozókként. A nyertes a gépkocsikat nem gépkocsivezetõkkel együtt bérli, amennyiben így lenne, akkor valóban alvállalkozónak kellene tekinteni azt a céget, ahonnan a gépkocsikat bérlik. Álláspontja szerint kérelmezõ ajánlatának érvénytelenségét az is megalapozta, hogy az állami pénzalapok igazolásai közül csak az Útalap igazolását mellékelte ajánlatához.<br>
Írásos észrevételét a tárgyaláson változatlanul fenntartotta.<br>
Az ügyben érdekelt ARTOLI Bt. írásos észrevételében úgy nyilatkozott, hogy a felhívásban nem volt kitétel az, hogy ajánlattevõnek saját tulajdonú jármûparkkal kell rendelkeznie. Az alkalmazott gépkocsivezetõk részére kifizetett vállalkozói díj a teljes vállalási összeg 15%-át nem haladja meg vállalkozóként.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy ajánlatkérõ a tájékoztatási kötelezettségének elmulasztásával megvalósította a határozat rendelkezõ részében foglalt jogsértést, egyebekben a kérelmet elutasította.<br>
Ajánlatkérõnek ténytanúsítványi jegyzõkönyv megküldésére vonatkozó nyilatkozata és kérelmezõnek a vélelmezett jogsértés tudomásszerzésének idõpontjára vonatkozó ellentmondás tisztázása érdekében a Döntõbizottságnak elsõdlegesen azt kellett vizsgálnia, hogy a jogorvoslati kérelem nem jogvesztõ határidõn túl került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. A határidõk számításánál az Áe. 39. § (4) bekezdése úgy rendelkezik, hogy a határidõt kétség esetén megtartottnak kell tekintetni.<br>
Tekintettel arra, hogy ajánlatkérõ sem az írásos észrevételében, sem a megtartott tárgyaláson nem vitatta kérelmezõ azon állítását, hogy a vélelmezett jogsértésrõl 1999. február 3-án szerzett tudomást, és ajánlatkérõ a ténytanúsítványi (közjegyzõi) jegyzõkönyv elküldésének vagy átvételének idõpontját tanúsító dokumentumot nem csatolt be a Döntõbizottsághoz, ezért a Döntõbizottság a fenti jogszabályhelyek alapján a kérelmet határidõben elõterjesztettnek tekintette.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban meghatározott feltételeknek.<br>
A Döntõbizottság kétséget kizáróan – kérelmezõ által is elismerten – megállapította, hogy kérelmezõ ajánlata több szempontból nem felelt meg az ajánlati felhívásnak, mert nem eredeti vagy hitelesített mérleg, eredménykimutatás és aláírási címpéldány lett az ajánlathoz csatolva. Hiányzott továbbá a kérelmezõ ajánlatából az illetékhivatal, a Környezetvédelmi Alap, a Nemzeti Kulturális Alap, a Munkaerõ-piaci Alap, a Vízügyi Alap és a Központi Nukleáris Alap igazolása is. E fenti hiányosságok is már az ajánlat érvénytelenségét vonják maguk után, így a Döntõbizottság álláspontja szerint jogosan zárta ki ajánlatkérõ a kérelmezõ ajánlatát a további értékelésbõl.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdés úgy rendelkezik, hogy "az ajánlatkérõ az ajánlatok elbírálására vonatkozó döntést nyilvánosan hirdeti ki. (2) A kihirdetésre az ajánlattevõket, továbbá – a közbeszerzéshez központi költségvetési támogatásban részesülõ ajánlatkérõ esetén – a külön jogszabályban meghatározott szerveket, személyeket meg kell hívni. A kihirdetésen jelen nem lévõ ajánlattevõket a döntésrõl haladéktalanul, írásban értesíteni kell."<br>
A jogorvoslati eljárás során megállapította a Döntõbizottság, hogy ajánlatkérõ megtartotta ugyan a nyilvános eredményhirdetést, de elmulasztotta az eredményhirdetésrõl távol maradó kérelmezõ értesítését a döntésérõl. A Döntõbizottság álláspontja szerint azon ajánlatkérõi magatartás, hogy a bontásról szóló jegyzõkönyv megküldésével értesíti kérelmezõt ajánlata érvénytelenségérõl, nem mentesíti ajánlatkérõt a tájékoztatási kötelezettsége alól, ugyanis a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. Mivel a Kbt. ilyen megengedõ rendelkezést nem tartalmaz, ajánlatkérõ bizonyítottan megszegte a határozat rendelkezõ részében foglaltakat.<br>
A Döntõbizottság a jogorvoslati eljárás keretében ideiglenes intézkedést nem alkalmazott; mert annak törvényi feltételei a kérelem benyújtásakor nem álltak fenn.<br>
Nem látta bizonyítottnak a Döntõbizottság azon személyi és piaci ismeretek alapján valószínûsített kérelmezõi nyilatkozatot, hogy a nyertes ajánlattevõ 15%-ot meghaladó mértékben kíván alvállalkozót bevonni a teljesítésbe. Erre való tekintettel a Döntõbizottság nem állapította meg a nyertes ajánlat érvénytelenségét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 22.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>