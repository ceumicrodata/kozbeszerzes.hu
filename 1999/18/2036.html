<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (2036)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.33/8/1999.<br>
<br>
Tárgy: DATAWARE Elektronikai és Számítástechnikai Kft. jogorvoslati kérelme az Állami Pénztárfelügyelet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Dataware Kft. (1149 Budapest, Angol u. 34., képviselõ: dr. Kovács Krisztina ügyvéd, 1026 Budapest, Gárdonyi G. u. 62., a továbbiakban: kérelmezõ) jogorvoslati kérelmének, melyet az Állami Pénztárfelügyelet (1051 Budapest Roosevelt tér 7–8., képviselõ: dr. Gecse Gábor jogtanácsos, a továbbiakban: ajánlatkérõ) a tevékenységi körébe tartozóan, jogszabályban meghatározott körû adatok nyilvántartását biztosító központi rendszer mûködtetéséhez szükséges szoftver- és hardvereszközök beszerzése, telepítése, beüzemelése tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 48. számában, 1998. december 2-án ajánlati felhívást tett közzé nyílt eljárás lefolytatására.<br>
A beszerzés tárgyát és mennyiségét a következõképpen határozta meg: az Állami Pénztárfelügyelet tevékenységi körébe tartozóan, jogszabályban meghatározott körû adatok nyilvántartását biztosító központi rendszer mûködtetéséhez szükséges szoftver- és hardvereszközök beszerzése, telepítése, beüzemelése:<br>
– 1 db központi számítógép,<br>
– 1 db háttér számítógép,<br>
– 1 db hálózatbiztonsági számítógép,<br>
– 1 db szünetmentes tápegység,<br>
– 2 db router,<br>
– 3 db operációs rendszer,<br>
– 1 db hálózatbiztonsági szoftver,<br>
– 2 db Oracle adatbázis-kezelõ szoftver.<br>
A fenti tételekhez kapcsolódó telepítési, integrációs, támogatási és oktatási szolgáltatásokkal.<br>
A tervezett fejlesztés pontos meghatározását, mûszaki jellemzõit jelen ajánlati felhívástól elválaszthatatlan, külön kiadásra kerülõ ajánlatkérési dokumentáció tartalmazza.<br>
Az ajánlati felhívás szerint ajánlatkérõ rész-ajánlattételi lehetõséget nem engedett meg, többváltozatú ajánlattételt viszont igen. Az ajánlati felhívás 11. pontjában ajánlatkérõ meghatározta az ajánlattevõk pénzügyi, gazdasági és mûszaki alkalmassága igazolására kért adatok és tények körét. Az ajánlatok elbírálási szempontjait az összességében legelõnyösebb ajánlat kiválasztására az alábbi fontossági sorrendben határozta meg:<br>
– az ajánlat komplexitása,<br>
– mûszaki minõségi megfelelõség,<br>
– referenciák, garanciák,<br>
– az ajánlat ára.<br>
A felhívás "Egyéb információk" pontjában elõírta többek között, hogy az ajánlatok elbírálására az ajánlatok bontásától számított 30 napon belül, a szerzõdéskötésre pedig az eredményhirdetést követõ 14 napon belül kerül sor. Az értékelést egy független szakértõkbõl álló bírálóbizottság végzi, az ajánlati dokumentációban meghatározott képlet alkalmazásával.<br>
Az ajánlati dokumentáció 6.2. pontjában elõírta, hogy az ajánlatok komplexitása, mûszaki minõségi megfelelõsége, a referenciák és garanciák tekintetében 0–4 pontig terjedõ, a fõszempontokhoz rendelt 10 alszempontot figyelembe véve történõ pontozást fog alkalmazni.<br>
Az ajánlati árra külön pontszámot nem határozott meg. Az értékelési képletet az alábbiak szerint határozta meg:<br>
Én = (Kn/Kalap)x0,25+(Mn/Malap)x0,25+(Rn/Ralap)x 0,10+(Áalap/Án)x0,40<br>
A legmagasabb Én számított értékelési pontszámot elérõ pályázó a nyertes. Ajánlatkérõ ezzel a képlettel az ajánlat komplexitását 25%-ban, a mûszaki minõségi megfelelõséget 25%-ban, a referenciák, garanciákat 10%-ban, az ajánlati árat pedig 40%-os súlyozással vette figyelembe.<br>
Az ajánlatok bontására 1999. január 12-én került sor, ahová a Compaq Computer Magyarország Számítástechnikai Kft. két verziót, egy A és egy B verziót ajánlott, kérelmezõ pedig három ajánlati verziót, maximum, optimum és minimum konfigurációt ajánlott meg.<br>
Ajánlatkérõ az eljárást lezáró döntését 1999. február 9-én hozta meg, mely szerint az eljárás nyertese a Compaq Computer Magyarország Kft. B jelû ajánlata, második a kérelmezõ maximum ajánlata és a Compaq Computer Kft. A jelû ajánlata volt.<br>
A nyilvános eredményhirdetésre 1999. február 10-én került sor, ahol a február 9-i döntésnek megfelelõ ajánlat került nyertesként kihirdetésre.<br>
Ajánlatkérõ 1999. február 15-én telefax útján megküldte kérelmezõnek és a K. É.-nek az eljárás eredményérõl szóló összegzõ tájékoztatást.<br>
Kérelmezõ 1999. február 19-én nyújtott be jogorvoslati kérelmet a Döntõbizottsághoz, melyben kérte a jogsértés megállapítását, ajánlatkérõ eljárást lezáró döntésének megsemmisítését és 30 000 Ft igazgatási szolgáltatási díj és 100 000 Ft ügyvédi munkadíj megtérítését. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését azáltal, hogy bírálati szempontjainak fontossági sorrendjét nem követték a szempontokhoz rendelt súlyszámok. Sérelmezte ajánlatkérõ eljárást lezáró döntését, mert álláspontja szerint ajánlatkérõ nem az összességében legelõnyösebb ajánlatot választotta ki az elbírálási szempontokra is figyelemmel, ugyanis az általa ajánlott három változat mind az ajánlati árban, a referenciák és garanciák tekintetében elõnyösebb volt a nyertes ajánlatánál.<br>
Sérelmezte továbbá, hogy ajánlatkérõ az optimum és minimum ajánlatát döntése meghozatalakor nem vette figyelembe, ezért álláspontja szerint sérültek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében foglalt alapelvi rendelkezések is.<br>
A jogorvoslati kérelem és annak mellékletei alapján a Döntõbizottság 1999. február 23-án kelt D. 33/3/1999. sz. határozatával ideiglenes intézkedésként a szerzõdéskötést megtiltotta, mivel a rendelkezésre álló iratokból meg lehetett állapítani, hogy az elbírálási szempontokhoz rendelt súlyszámok nem követik az ajánlati felhívásban elõre meghatározott elbírálási szempontok fontossági sorrendjét.<br>
Ajánlatkérõ 1999. február 26-án benyújtott írásbeli ellenkérelmében a jogorvoslati kérelem elutasítását kérte. Álláspontja szerint jogsértést az eljárás folyamán nem követett el. Az ajánlatokat az ajánlati dokumentációban elõre meghatározott értékelési szempontok, illetve azok súlyozása szerint végezték, és az összességében legelõnyösebb ajánlatot hirdették ki nyertesnek. Elõadta, hogy az ajánlati felhívásban és a dokumentációban meghatározott elbírálási szempontok fontossági sorrendje valóban eltér egymástól, de ezt a törvényes határidõn belül az ajánlattevõk nem kifogásolták, illetõleg a benyújtott ajánlatukban kifejezett nyilatkozatot tettek arra, hogy a felhívás és a dokumentáció feltételeit elfogadják. Erre való tekintettel az értékeléskor sem követtek el jogsértést. Továbbá értékelésre került kérelmezõ mindhárom változatú ajánlata, mely a becsatolt iratokból egyértelmûen megállapítható.<br>
A Compaq Computer Kft. írásbeli észrevételében nem értett egyet a jogorvoslati kérelemben foglaltakkal. Állításuk szerint ajánlatuk megfelelt a felhívás és a dokumentáció követelményeinek.<br>
A Döntõbizottság a rendelkezésre álló iratokból és a felek képviselõinek a tárgyaláson elhangzott nyilatkozataiból megállapította, hogy a jogorvoslati kérelem részben megalapozott.<br>
Az ajánlati felhívás 13., valamint az ajánlati dokumentáció 6.2. pontjának bírálati szempontjait összehasonlítva megállapítható, hogy az ajánlati felhívás és a dokumentáció tartalma eltér egymástól abban a tekintetben, hogy az elbírálási szempontok fontossági sorrendje és ahhoz rendelt súlyszámok nem követik az elbírálási szempontok fontossági sorrendjét. Nevezetesen az ezzel kapcsolatos elõre megadott súlyozó képlet nem követi az elbírálási szempontok fontossági sorrendjét, így az ajánlat ára 40%-os súlyozással, az ajánlat komplexitása 25%-os, a mûszaki minõségi megfelelés 25%-os és a referenciák, garanciák 10%-os súlyozással kerültek értékelésre.<br>
Ezt a változtatást figyelembe véve a Döntõbizottság megállapította, hogy ajánlatkérõ elmulasztotta a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében szabályozott módon az ajánlattételi határidõ lejártáig módosítani az ajánlati felhívásban, illetve dokumentációban meghatározott feltételeket. Ugyanis nem tette közzé, hogy a felhívás hivatkozott feltételei, illetõleg a dokumentációban meghatározott elbírálási szempontok súlyozása nem egyezik meg.<br>
Ezért az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését, mely szerint "az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket.<br>
A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb".<br>
Az ajánlatkérõ által a tárgyaláson tett nyilatkozatát – mely arra vonatkozott, hogy az ajánlati felhívás és az ajánlati dokumentáció között az elbírálási szempontok fontossági sorrendje, illetve súlyozása tekintetében ellentét mutatkozott és ezek az eltérések csupán adminisztratív jellegûek voltak – a Döntõbizottság nem fogadta el. A Döntõbizottság azt állapította meg, hogy az ajánlati felhívás nem került módosításra az elbírálási szempontok súlyozásának megfelelõen, így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében foglaltakat. A Döntõbizottság azt is megállapította, hogy a törvényes határidõn belül egyik ajánlattevõ sem tett kifogást az ajánlati dokumentációban megfogalmazott bírálati szempontok, illetve súlyozás és képlet tekintetében.<br>
Az ajánlatok értékelésének vizsgálata körében a Döntõbizottság elõször azt tisztázta, hogy a kérelmezõ optimum és minimum ajánlata is teljeskörûen értékelésre került az ajánlatkérõ által, tehát az ajánlatkérõ ezzel kapcsolatos nyilatkozata, valamint a becsatolt dokumentumok alapján megállapítható volt, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését ajánlatkérõ nem sértette meg. Összefoglalva: a benyújtott 5 ajánlati variáció teljeskörûen értékelésre került az ajánlatkérõ által. Végezetül már csak a nyertes ajánlattevõ, tehát a Compaq Magyarország Kft. B verziójú ajánlata, valamint a kérelmezõ maximum ajánlata került összevetésre, illetve értékelésre.<br>
Ezt elvégezve a Döntõbizottság tételesen összehasonlította az egyes elbírálási szempontok, illetve azok súlyozása figyelembevételével – amely az ajánlati dokumentációban került rögzítésre – a nyertes és a kérelmezõ ajánlatát, és az alábbiakat állapította meg:<br>
<br>
1. A legfontosabb elbírálási szempont az ajánlati ár volt, ami 40%-os súlyozással esett számításba. Itt a Döntõbizottság megállapította, hogy a kérelmezõ által megajánlott 149 333 900 Ft+áfa díjtétel, illetve a nyertes ajánlattevõ által megajánlott 141 602 675 Ft+áfa díjtétel került megajánlásra.<br>
Az ajánlatkérõ jogszerûen további árkorrekciókat végzett a nyertes ajánlatán, és ezt követõen a konszolidált, ún. fiktív ár 152 millió forint körüli értékre adódott. Ezeket az árakat összehasonlítva a Döntõbizottság azt állapította meg, hogy ezen szempontból a két ajánlat közel azonosnak volt tekinthetõ.<br>
<br>
2. A második elbírálási szempont a komplexitás volt, amely értékelési szempont 25%-kal került figyelembevételre. Itt elfogadta a Döntõbizottság az ajánlatkérõ azon érvelését, hogy ezen szempontból – egyrészt a clusterlehetõség biztosítását, továbbá a C2 biztonsági szintrõl a B1-es biztonsági szintre való áttérést figyelembe véve – egyértelmûen magasabb szintû ajánlatot tett a nyertes ajánlattevõ, hiszen ebben a tekintetben a feltételek kialakítására vonatkozó ütemezést és árat is megjelölte az ajánlatában. Ugyanezen kérdéskörökben a kérelmezõ csak olyan értelmû nyilatkozatot tett, hogy ezeket a feltételeket elfogadja, illetve biztosítani tudja, azonban ezekre vonatkozóan sem ütemezést, sem árajánlatot nem tett.<br>
A komplexitás további paramétereit: a szolgáltatás-, a szerviz-, a supportlehetõségeket, a raktárkészlet, valamint az oktatás és a beüzemelés, installálás követelményrendszerét vizsgálva azt állapította meg a Döntõbizottság, hogy ezen szempontokat figyelembe véve a nyertes ajánlata összességében kedvezõbbnek tekinthetõ, mint a kérelmezõé. Ugyanis a raktárkészlet tekintetében a nyertes ajánlattevõ megjelölte a nagy értékû, 300 millió forint körüli raktárkészletét, oktatás vonatkozásában sokkal kedvezõbb, opcionális lehetõségeket biztosított, hosszabb oktatási idõtartammal, illetve tematikával, mint a kérelmezõ. A beüzemelés és installálás tekintetében is évi 6 napos készenlétet, jelenlétet jelölt meg a nyertes ajánlattevõ. Ezzel szemben a szokásos rendszerintegrátori jelenlétet biztosította a kérelmezõ, illetve a raktárkészlet állományáról számszerû információt nem adott. Összességében tehát ezen szempontból jobbnak találta a Döntõbizottság a nyertes ajánlattevõ ajánlatát, mint a kérelmezõét.<br>
<br>
3. A mûszaki, minõségi megfelelõség tekintetében vizsgálódva – amely 25%-os súlyozással került figyelembevételre – a Döntõbizottság megállapította, hogy a központi, illetve a háttérgép szempontjából a két ajánlat közel azonos értékûnek tekinthetõ: a központi szervergép vonatkozásában a nyertes ajánlattevõ 2%-kal jobb sebességi mutatókkal rendelkezõ gépet ajánlott, viszont a nyertes ajánlattevõ a háttérgép vonatkozásában 4%-kal kedvezõbb paraméterû gépet ajánlott. A bõvíthetõség tekintetében technikai szempontból a nyertes ajánlattevõ kedvezõbb ajánlatot tett 11, 20, illetve 35%-os arányban az egyes ajánlati változatokat figyelembe véve, azonban gazdaságossági szempontból messze jobb ajánlatot tett a nyertes ajánlattevõ, tekintettel arra, hogy az ár/teljesítmény viszony szempontjából az általa ajánlott bõvíthetõség sokkal elõnyösebb volt ajánlatkérõ szempontjából (mintegy 3-szor).<br>
Ugyanis a Döntõbizottság azt állapította meg, hogy a kérelmezõ szervergépének további processzorokkal történõ bõvíthetõsége semmiféleképpen nem tekinthetõ gazdaságosnak, mivel egy új gép vásárlása sokkal elõnyösebb az ajánlatkérõ szempontjából, ugyanis a bõvíthetõségnél a licencengedélyek megvétele olyan terhet jelent ajánlatkérõnek, ami alapján ez az ár/teljesítmény viszony sokszorosára romlik.<br>
A hálózatbiztonsági számítógép tekintetében pedig a Döntõbizottság azt állapította meg, hogy a hardverrész vonatkozásában mintegy 54%-kal kedvezõbb ajánlatot tett a nyertes ajánlattevõ, mint a kérelmezõ, továbbá a szoftverelemek tekintetében is kedvezõbb az ajánlata, mivel a tûzfalszoftver rendszere a számítástechnikában nagyon elterjedtnek, szinte standartnak tekinthetõ. Összességében tehát a hálózatbiztonság tekintetében is jobb ajánlatot tett a nyertes ajánlattevõ.<br>
Ugyanígy a szünetmentes tápegység vonatkozásában kb. kétszer olyan hatékony berendezést ajánlott a nyertes, mint a kérelmezõ.<br>
A hálózatépítés szempontjából, azaz a router eszközök szempontjából viszont a kérelmezõ tett ugyanolyan mértékben kedvezõbb ajánlatot, tehát mintegy kétszer kedvezõbb ajánlatot, mint a nyertes ajánlattevõ. A mûszaki minõségi megfelelõség szempontjából a leginkább meghatározó szempont a központi és háttérgép vonatkozásában a közös háttértár rendszer, amelyre az ajánlati dokumentáció kifejezett elõírásokat tartalmazott.<br>
Ebbõl a szempontból a Döntõbizottság megállapította, hogy a nyertes ajánlattevõ egy közös háttértár rendszert ajánlott meg – az E10000 jelû rendszert –, ami 200 GB-s merevlemez-kapacitással rendelkezett, bõvíthetõ volt és bármely számítógép meghibásodása esetén a másik számítógép át tudta venni ezeket a funkciókat, továbbá ez a rendszer szinte clusterkész állapotú volt, kis mértékû, kb. 11 millió forintos befektetéssel cluster rendszerré volt alakítható.<br>
Fentiek alapján ez az ajánlati elem mindenképpen sokkal kedvezõbbnek volt megítélhetõ, mint a kérelmezõ ajánlata, ahol csak az optimum konfiguráció tartalmazott a cluster rendszerre való fejleszthetõség szempontjából ajánlati elemeket. A vizsgált maximum konfiguráció tekintetében ilyen ajánlati elemet a kérelmezõ ajánlata nem tartalmazott. A routerek vonatkozásában a Döntõbizottság rámutat arra, hogy ugyan elfogadható a kérelmezõ azon álláspontja, miszerint a routerek nagyobb súllyal esnek latba, mint a szünetmentes tápegységek, az egész rendszer mûködtetése szempontjából, azonban a routerek kritikus elemként való mûködése nem jelentette azt ezen szempont elbírálása körében, hogy ez a különbség meghatározóan billentette a mérleg nyelvét a kérelmezõ javára.<br>
A Döntõbizottság megállapította, hogy ezen körben a nyertes ajánlattevõ is megfelelõ ajánlatot tett: az általa megajánlott router is teljesítette az ajánlati dokumentációban – nem specifikációs szinten – meghatározott ajánlati elvárásokat.<br>
Összefoglalva: ezen szempontból a nyertes ajánlattevõ ajánlatát a Döntõbizottság kedvezõbbnek ítélte, mint a kérelmezõ ajánlatát.<br>
<br>
4. A referenciák, illetve a garanciák körében vizsgálódva – amely 10% súlyozással került figyelembevételre – a Döntõbizottság megállapította, hogy a kérelmezõ ajánlata valamelyest kedvezõbbnek minõsíthetõ, mint a nyertes ajánlata, tekintettel arra, hogy az ajánlati dokumentációban elvárt referenciákat a kérelmezõ megjelölte, már mûködõ referenciaként is, nevezetesen a KSH és az ÁPF által közösen üzemeltetett KATOR rendszert. A nyertes ajánlattevõ tulajdonképpen megadott egy, az APF-nél futó referenciát, azonban a további referenciái formálisnak tekinthetõk, mert a hasonló kategóriájú rendszerekre már csak egy felsorolást adott.<br>
Összességében tehát ezen szempont szerint valamelyest kedvezõbbnek ítélhetõ a kérelmezõ referenciája. A garanciákat vizsgálva megállapította a Döntõbizottság, hogy kb. azonos szintû vállalásokat tett mindkét ajánlattevõ, a hardvereszközökre 3 évet, a szoftvereszközökre 1 év garanciát vállalva. Tehát ezen tekintetben érdemi különbséget a Döntõbizottság nem észlelt a két ajánlat között.<br>
Összefoglalva: a Döntõbizottság megállapította, hogy az ajánlati ár szempontjából közel azonos ajánlatot tett a nyertes és a kérelmezõ; az ajánlat komplexitása, mûszaki minõségi megfelelõsége tekintetében egyértelmûen jobb ajánlatot tett a nyertes ajánlattevõ; a referenciák tekintetében a kérelmezõ ajánlata valamelyest jobbnak ítélhetõ, mint a nyertesé. Összességében tehát a Döntõbizottság elfogadta az ajánlatkérõ döntését, mely szerint a legelõnyösebb ajánlatot a nyertesnek kihirdetett ajánlattevõ, a Compaq Magyarország Kft. (B változat) tette.<br>
Fentiekre tekintettel a Döntõbizottság megállapította, hogy az ajánlati dokumentációban meghatározott elbírálási szempontok, illetve súlyozás figyelembevételével ajánlatkérõ az összességében legelõnyösebb ajánlatot választotta ki és hirdette ki nyertesnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) és g) pontja szerinti jogkövetkezményt alkalmazta.<br>
Ügyvédi munkadíjat a Döntõbizottság nem állapított meg, mert az államigazgatási eljárás általános szabályairól szóló, többször módosított 1957. évi IV. törvény 89. § ezt nem teszi lehetõvé.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 22.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>