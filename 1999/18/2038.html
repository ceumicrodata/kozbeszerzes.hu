<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2038)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.29/15/1999.<br>
<br>
Tárgy: ORAKO Kft. jogorvoslati kérelme a KEMABO Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A Döntõbizottság az ORAKO Kereskedelmi és Szolgáltató Kft. (1222 Budapest, Gádor u. 130., képviseli dr. Vajk Kálmán ügyvéd, 1114 Budapest, Bukaresti u. 9., továbbiakban: kérelmezõ) jogorvoslati kérelmét, melyet a KEMABO Kereskedelmi Marketing és Bonyolító Kft.-nek (1037 Budapest, Gyógyszergyár u. 56., képviseli: dr. Uzsoky Ágnes ügyvéd, 1061 Budapest, Andrássy út 32., a továbbiakban: kérelmezett) a BM Országos Közbeszerzési Fõigazgatóság (képviseli: dr. Sebõk Cecília ügyvéd, 1211 Budapest, Táncsics M. u. 62., a továbbiakban: ajánlatkérõ) által lefolytatott "irodabútorok szállítása" tárgyú közbeszerzési eljárásban tanúsított magatartása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. október 21-én megjelent 42. számában ajánlati felhívást tett közzé irodabútorok szállítására nyílt eljárás formájában.<br>
A beszerzés tárgyát három termékcsoportra osztotta az ajánlatkérõ, melyekre a részajánlattétel is megengedett volt.<br>
<br>
1. Szekrények, konténerek, asztalok<br>
<br>
2. Ülõbútorok<br>
<br>
3. Fémbõl készült irodai szekrények.<br>
A mûszaki alkalmasságukat az ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–f) pontjai szerint kellett igazolniuk.<br>
Az ajánlatkérõ az összességében legelõnyösebb ajánlatot kívánta kiválasztani, az elbírálási szempontok alábbi fontossági sorrendjében:<br>
– mûszaki tartalomhoz és a bútorok minõségéhez kapcsolódó ajánlati ár,<br>
– a megajánlott termékválaszték, bútorcsalád-választék nagysága,<br>
– az ajánlattevõ megítélése: pénzügyi, gazdasági mutató, bemutatóterem, mintabolthálózat nagysága, minõségbiztosítás módja (ISO-minõsítés megléte elõny), referenciák (megadva a referencia helyét és a leszállított értékét),<br>
– a rendelkezésre állás (szállítási határidõ az egy intézmény által egyidejûleg megrendelt mennyiség függvényében),<br>
– a jótállás idõtartama.<br>
Az eredményhirdetés 1999. január 21-én történt meg.<br>
Az 1. és 2. kategóriában a nyertes a Balaton Bútorgyár Rt., Falco-Sopron Irodabútor Kft., Garzon Bútor Rt., Hajdúthonet Rt., Mezõkövesdi Bútoripari Kft. közös ajánlata lett.<br>
A 3. kategóriában ajánlatkérõ a kérelmezõ ajánlatát hirdette ki nyertesként.<br>
A kérelmezett jogorvoslati kérelme alapján a Döntõbizottság D. 7/1999. szám alatt eljárást folytatott.<br>
Ezen eljárás során a kérelmezõ – a birtokába jutó információk alapján – jogorvoslati kérelmet nyújtott be a Döntõbizottsághoz, és külön eljárás lefolytatását kérte.<br>
A jogorvoslati kérelmében a D. 7/1999. számú ügyben a kérelmezettnek a döntõbizottsági eljárásban tanúsított rosszhiszemû magatartását sérelmezte, továbbá állítása szerint a kérelmezett jogorvoslati kérelmében hamis, valótlan adatokat közölt az alábbi megfogalmazásával: "Magyarországon lényegében csak a KEMABO Kft.-nek van referenciája, és ahol a KEMABO Kft. által benyújtott referencialista alapján mindig a KEMABO Kft. volt a szerzõdést kötõ fél."<br>
Elõadta, hogy a kérelmezett referencialistája nem valós tartalmú, továbbá feltehetõen a kérelmezett az ajánlatában több bútorcsaládot is a forgalmazók erre felhatalmazó hozzájárulása nélkül szerepeltetett.<br>
A fentiek alapján kérte, hogy a Döntõbizottság a kérelmezettet 5 évre tiltsa el a közbeszerzési eljárásban való részvételtõl, és ötmillió forint pénzbírság, valamint az eljárási költségek megfizetésére kötelezze.<br>
Az ügyben kérte tárgyalás tartását, az 1999. március 2-án kelt beadványában kérelmét módosította, és kérte tárgyalás tartása nélkül az ügy elbírálását.<br>
Kérelmezett a jogorvoslati kérelmet mint megalapozatlant kérte elutasítani. Indokként elõadta, hogy a referenciái hamis adatot nem tartalmaznak, az abban foglaltakat teljesítették. Becsatolták bizonyítékul az APEH és cégük között létrejött szerzõdéseket, valamint az ORFK Gazdasági Hivatalnak végzett szállítások számlamásolatait.<br>
Az ajánlatkérõ elõadta, hogy az ajánlattevõk által becsatolt elosztóhálózati listák és referenciák valódiságát nem vizsgálták, mert az eljárás során hamis adatszolgáltatás gyanúja nem merült fel. Tény, hogy a KEMABO Kft. és a Domus-Lánc Kft. közös ajánlatában szerepeltek a Falco-Sopron és a Balaton Bútorgyár termékei, de csatolásra kerültek az ezekre vonatkozó szállítási szerzõdések is. Az ajánlatban nem volt külön nyilatkozat, mely korlátozná ezen termékek közbeszerzési eljáráson való szerepeltetését.<br>
A nyertesként kihirdetett közös ajánlattevõk a Mezõkövesdi Bútoripari Kft. kivételével észrevételükben egyezõen elõadták, hogy a kérelmezett nem kért és nem is kapott forgalmazói engedélyt cégük termékeivel történõ pályázáshoz.<br>
A Döntõbizottság a rendelkezésre álló iratok alapján az alábbiakat állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a bizottság eljárására – ha a törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A fentiekbõl következõen egy adott döntõbizottsági eljárásban tanúsított magatartásokat csak adott eljárás keretén belül lehet észrevételezni, kifogásolni, sérelmezni, új eljárást erre alapítani nem lehet, új eljárásnak ez nem képezheti vizsgálat tárgyát, hiszen a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés meghatározza, hogy a bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A Döntõbizottság ennek alapján a jogorvoslati kérelem azon részét, mely a D. 7/1999. sz. ügyben tanúsított kérelmezetti magatartást kifogásolta, érdemben nem vizsgálta.<br>
A Döntõbizottság megállapította, hogy a jogorvoslati kérelem a hamis adatszolgáltatás tekintetében megalapozatlan.<br>
A kérelmezett ajánlatában tény, hogy szerepeltek nem általa elõállított termékek, de ezekre vonatkozó forgalmazási jogosultságát szállítási szerzõdéssel alátámasztotta. Ezen szerzõdések azonban olyan korlátozó rendelkezést nem tartalmaznak, hogy közbeszerzési eljáráson ezen termékkel pályázni nem lehetne.<br>
A lefolytatott közbeszerzési eljárás során az ajánlattevõk ilyen irányú korlátozás igényét nem is vetették fel, a rendelkezésre álló iratanyagból csupán az állapítható meg, hogy a DOMUS-LÁNC Kft. jelezte a Mezõkövesdi Bútoripari Kft.-nek, hogy üzlethálózatát nem engedi szerepeltetni a jelen közbeszerzési eljárásban.<br>
A kérelmezetti referenciákat vizsgálva a Döntõbizottság megállapította, hogy azok valótlan adatot nem tartalmaznak.<br>
A kérelmezett által becsatolt szerzõdések és számlamásolatok egyértelmûen bizonyítják, hogy ténylegesen történt szállítás az APEH és az ORFK részére is.<br>
Tény, hogy ezek a szállítások 1992 és 1993-ban történtek meg.<br>
A referencialistán azonban a kérelmezett a teljesítési idõpontokat nem jelölte meg.<br>
Az ajánlati felhívás szerint az ajánlattevõknek a mûszaki alkalmasságukat is igazolniuk kellett az elõzõ 3 év legjelentõsebb szállításainak ismertetésével, ugyanakkor az ajánlatok értékelése során is elbírálási szempontként szerepeltette az ajánlatkérõ a referenciákat, ez utóbbinál idõbeli korlátozást nem jelölt meg.<br>
Megállapítható, hogy a kérelmezett a referenciamunkáinak bemutatását nem kellõ alapossággal készítette el a teljesítési idõpontok hiánya miatt, azonban azok valóságtartalma a rendelkezésre bocsátott szerzõdések és számlák alapján nem kérdõjelezhetõ meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint megalapozatlant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 17.<br>
<br>
Dr. Engler Magdolna s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>