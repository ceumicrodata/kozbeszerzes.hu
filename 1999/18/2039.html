<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2039)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.26/12/1999.<br>
<br>
Tárgy: MINOR Rendszerház Rt. jogorvoslati kérelme a Fõvárosi Önkormányzat Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MINOR Rendszerház Rt. (1125 Budapest, Kútvölgyi út 63/B, a továbbiakban: kérelmezõ) kérelmének, melyet a Fõvárosi Önkormányzat Fõpolgármesteri Hivatal (1052. Bp., Városház tér 9-11, a továbbiakban: ajánlatkérõ) központi számítógép fejlesztése tárgyú közbeszerzési eljárása ellen nyújtott be, a Döntõbizottság helyt ad.<br>
A Döntõbizottság megállapította, hogy ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) és 52. § (2) bekezdésének d) pontját megsértve zárta ki az eljárásból a MINOR Rendszerház Rt.-t, ezért a kérelmezõ kizárására, valamint az eljárás eredményére vonatkozó ajánlatkérõi döntést megsemmisíti.<br>
Felhívja ajánlatkérõt – figyelemmel a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>ban meghatározott ajánlati kötöttségre –, hogy hívja fel az érvényes ajánlatot tevõket, nyilatkozzanak, továbbra is fenntartják-e ajánlataikat. A Döntõbizottság kötelezi az ajánlatkérõt a változatlanul fenntartott ajánlatok mindegyikének újbóli elbírálására.<br>
A Döntõbizottság kötelezi továbbá az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Budapest Fõváros Önkormányzat Fõpolgármesteri Hivatala, mint ajánlatkérõ a K. É. 1998. december 9-i, 49. számában nyílt eljárás megindítására ajánlati felhívást (7521 ) tett közzé a Fõpolgármesteri Hivatal "központi számítógép fejlesztése" tárgyú beruházás I. üteme keretében számítástechnikai eszközök, mentõeszköz és levelezõrendszer szállítására, üzembe helyezésére és garanciális szervizelésére.<br>
A beszerzés tárgyát és mennyiségét az alábbiak szerint határozta meg:<br>
<br>
1. nagy teljesítményû fájlszerver, alapoperációs rendszerrel, szünetmentes tápegységgel, egyéb kiegészítõkkel, vállalati alkalmazásra, 1 db,<br>
<br>
2. nagy kapacitású mentõeszköz 1 db médiával,<br>
<br>
3. plusz két processzor beépítése, amennyiben az ajánlott alaplap ezt lehetõvé teszi,<br>
<br>
4. 500 felhasználó kiszolgálására alkalmas, POP 3 kompatíbilis levelezõrendszer, 200 kliens programmal.<br>
Részajánlattétel lehetõségét oly módon biztosította, hogy az elõzõ pontban felsorolt 1–4-ig számozott részfeladatokra külön-külön (tételeken belül a teljes darabszámra) lehet részajánlatot tenni. Az ajánlati felhívás 4. pontjában a teljesítés határidejét úgy határozta meg, hogy a szerzõdéskötéstõl számított 30 napon belül, ha ez nem munkanap, az azt követõ elsõ munkanapon. Az ajánlattevõ e határidõn belül korábbi teljesítést is megajánlhat.<br>
Az ajánlati felhívás 11. pontjában elõírta az ajánlattevõk pénzügyi, gazdasági és mûszaki alkalmasságára kért adatok és tények körét.<br>
A 14. pontban megengedte a dokumentáció szerinti többváltozatú ajánlattétel lehetõségét.<br>
A fentebb hivatkozott ajánlati dokumentáció 2.1.2. pontjában azt kötötte ki ajánlatkérõ – összhangban a felhívás 15. pontjával –, hogy az ajánlattevõnek az ajánlathoz csatolnia kell kifejezett nyilatkozatát:<br>
– a felhívás feltételeinek elfogadására,<br>
– a szerzõdés teljesítésére,<br>
– a kért ellenszolgáltatás összegére, valamint a<br>
– dokumentációban szereplõ szerzõdéstervezet elfogadására.<br>
Elõírta továbbá, hogy az ajánlatok bontásától számított 15 napon belül hirdet eredményt, valamint azt, hogy a nyertessel az eredményhirdetés napját követõ 16. napon köt szerzõdést, továbbá hogy a nyertes ajánlattevõ visszalépése esetén a következõ legkedvezõbb ajánlatot tevõvel köt szerzõdést. A felhívásra 13 ajánlat érkezett, amelyek bontására 1999. január 19-én került sor.<br>
A bontáson készített jegyzõkönyvet 1999. február 1-jén megküldte az összes érintettnek. Ebben a bontási jegyzõkönyvben rögzítésre kerültek az alábbiak: az Intercomputer Kft. ajánlata érvénytelen volt, mivel a cégjegyzési okmányok másolatban kerültek becsatolásra, a Minor Rt. ajánlata szintén érvénytelen, mivel az ajánlattevõ szállítási határidõként 1999. március 30-át határozta meg, ez pedig kívül esik az elõírt 30 napos szállítási határidõbõl. Fentiekre tekintettel a két cég ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné nyilvánították.<br>
Az eredményhirdetésre 1999. február 3-án került sor, ahol az egyes részfeladatok vonatkozásában az alábbiakat hirdette ki nyertesként ajánlatkérõ:<br>
l. szerver vonatkozásában a nyertes a Human Soft Kft. l. sz. ajánlata, második legkedvezõbb ajánlat a KVENTA Kft.,<br>
<br>
2. mentõeszköz vonatkozásában a nyertes az ICON Kft. 2. sz. ajánlata, második legkedvezõbb a Human Soft Kft. ajánlata,<br>
<br>
3. plusz további két processzor esetében nyertes a Human Soft Kft. l. sz. ajánlata, második a KVENTA Kft. ajánlata,<br>
<br>
4. levelezõrendszer esetében nyertes a Synergon Rt., második a SZÜV Rt.<br>
Kérelmezõ 1999. február 11-én jogorvoslati kérelmet nyújtott be a Döntõbizottsághoz, amelyben ajánlata érvénytelenné nyilvánítását sérelmezte. Ideiglenes intézkedésként kérte a még meg nem kötött szerzõdés megkötésének megtiltását, kérte továbbá az ajánlatkérõ eljárást lezáró döntésének megsemmisítését. Indokolásként elõadta, hogy ajánlata nem volt érvénytelen, a teljesítési határidõt az ajánlati felhívásnak megfelelõen vállalta. Elismeri, hogy a szállítási határidõt ellentmondásosan jelölte meg az ajánlatában, azonban ezt a nem egyértelmû kijelentést az ajánlatkérõnek tisztáznia kellett volna. A tisztázást indokolja az a körülmény is, hogy az ajánlatok bontásakor az egyik ajánlattevõnek – Synergon Rt. – lehetõséget biztosított a korrekcióra. Sérelmezte, hogy számára ajánlatkérõ nem biztosított a Kbt.-ben foglaltak ellenére pontosítási lehetõséget. Ezzel álláspontja szerint ajánlatkérõ megsértette a verseny tisztaságára, illetve esélyegyenlõségre vonatkozó alapelvi rendelkezéseket is. Elõadta továbbá, hogy ajánlata volt a legkedvezõbb, azzal, hogy ajánlata kizárásra került, több mint 5%-kal magasabb szerzõdéses árszínvonalú ajánlatok kerültek elfogadásra.<br>
Kérelmezõ a jogorvoslati kérelemhez küldött kiegészítõ nyilatkozatában megerõsítette, hogy a Synergon Rt. jelen lévõ képviselõje a bontáskor tisztázta a szerzõdés mellékletében lévõ ár és az ajánlati összesítõben található ár közötti ellentmondást. Kérte a jogorvoslati eljárásban tárgyalás megtartását.<br>
Kérelmében írtakat a megtartott tárgyaláson változatlanul fenntartotta.<br>
Ajánlatkérõ a jogorvoslati kérelemre adott észrevételében a kérelem alaptalanság címén történõ elutasítását kérte. Indokolásként elõadta, hogy az ajánlatok bontásakor, illetve azt követõen kerül megállapításra – a Kbt. vonatkozó rendelkezéseinek szem elõtt tartásával –, hogy mely ajánlatok érvénytelenek.<br>
Ez került rögzítésre a bontási jegyzõkönyvben, amely a párhuzamosan bonyolított közbeszerzési eljárások miatt kis késedelemmel február 1-jén került az ajánlattevõk részére kipostázásra. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>ának rendelkezése csak az ajánlatok elbírálása során teszi lehetõvé az ajánlatkérõ részére az ajánlattal kapcsolatos nem egyértelmû kijelentések tartalmának tisztázását, azonban a szerzõdés lényeges elemeire vonatkozó félreértés folytán történõ elírás nem tartozik ebbe a körbe. Éppen ezért nem éltek ezzel a lehetõséggel. Álláspontjuk szerint a Kbt. 24. §-ban megfogalmazott alapelvi rendelkezéseket nem sértették meg. A kérelem elutasítása mellett kérte az eljárási díj és költségek viselésére kötelezni ajánlattevõt. A tárgyaláson az írásos észrevételét azzal egészítette ki, hogy a bontáskor kihirdetett vállalási határidõ módosításának engedélyezésével követtek volna el jogsértést, és hogy nem kötnek szerzõdést a jogorvoslati eljárás lezárásáig.<br>
A Döntõbizottság a rendelkezésre álló iratok és a tárgyaláson elhangzottak alapján megállapította, hogy a kérelem alapos.<br>
Az ajánlati felhívás 4. pontja szerint a teljesítés határideje a szerzõdéskötéstõl számított 30 nap, ha ez nem munkanap, az ezt követõ elsõ munkanap. Ezen belül korábbi teljesítésre is lehetett ajánlatot tenni.<br>
Az ajánlattevõk más-más módon tették meg nyilatkozataikat a teljesítési határidõre. Egyes ajánlattevõk csak általános tartalmú nyilatkozatot tettek, mely szerint az ajánlati felhívásban foglalt feltételeket elfogadják, más ajánlattevõk emellett kifejezetten nyilatkoztak, hogy 30 napos teljesítési határidõt vállalnak, míg mások amellett, hogy nyilatkoztak az ajánlati felhívás feltételeinek elfogadására, meghatároztak egy konkrét idõpontot a teljesítésre a szerzõdéstervezet egyidejû kitöltésével.<br>
Kérelmezõ ajánlatának 31. oldalán 1999. január 18-án nyilatkozott, hogy a pályázati felhívásnak megfelelõen teljesíti a szerzõdést, ugyanakkor a szerzõdéstervezet 4. pontjában a teljesítés várható véghatáridejeként 1998. március 30-át jelölte meg.<br>
Hasonló módon nyilatkozott a Nádor Rendszerház, amely 1999. március 25-ét, továbbá a Synergon Rt., amely 1999. március 24-ét, míg a Lias Network 1999. március 20-át jelölte meg teljesítési véghatáridõként.<br>
Az ajánlatkérõ a kérelmezõ ajánlatát érvénytelennek nyilvánította arra hivatkozva, hogy 30 napot meghaladó teljesítési határidõt vállalt, ugyanakkor a Synergon Rt., illetve a Nádor Rendszerház ajánlatát nem tekintette érvénytelennek, holott az általa számított szerzõdéskötési idõponthoz képest 30 napon túli teljesítési határidõt jelöltek meg. Ezzel a magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt esélyegyenlõség alapelvét.<br>
A Döntõbizottság álláspontja szerint az a körülmény, hogy egyes ajánlattevõk megjelöltek egy konkrét idõpontot teljesítési véghatáridõként amellett, hogy nyilatkoztak arra is, hogy 30 napon belül teljesítik a szerzõdést, nem alapozza meg az érvénytelenséget. Jelen körülmények között ugyanis az az idõpont, amelytõl a teljesítési határidõ elsõ napját – a szerzõdéskötést követõ nap – számítani kell, nem állapítható meg egyértelmûen. A bontás napja ismert volt ugyan, de az eredményhirdetés konkrét napja – a bontástól számított 15 napon belül – nem. A szerzõdéskötés idõpontját ugyanakkor az eredményhirdetés napjához kötötte. Az eredményhirdetés bizonytalan idõpontja – amely 15 napon belül bármely nap, illetve elõre nem látható körülmények következtében 15 napon túli is lehetett – következtében a konkrét teljesítési határidõre vonatkozó nyilatkozatok értelmezhetetlenekké váltak. Azokról nem lehetett megállapítani egyértelmûen, hogy a 30 napon belül vannak-e avagy sem. A gyakorlat is azt bizonyította, hogy a konkrét határidõkre vonatkozó nyilatkozatoknak nincs jelentõsége, miután a szerzõdés megkötésére a mai napig nem került sor, így az ajánlatokban meghatározott fix határidõkön túl, de 30 napon belül kerülhet sor a szerzõdés teljesítésére.<br>
A Döntõbizottság álláspontja szerint a teljesítési határidõ vonatkozásában tett, némileg egymásnak ellentmondó nyilatkozatok tartalmát az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján tisztázhatta volna, amelyet elmulasztott, és ugyanolyan magatartás mellett egyes ajánlattevõk ajánlatát érvénytelennek nyilvánította, míg másokét elfogadta. Ezzel a magatartásával ajánlatkérõ megsértette a Kbt. 52. § (2) bekezdésének d) pontját. Erre tekintettel a Döntõbizottság a kérelmezõ kizárására vonatkozó döntést megsemmisítette, a teljesítési határidõ szempontból érvényessé váló valamennyi ajánlat újbóli elbírálására hívta fel az ajánlatkérõt. Figyelemmel azonban arra, hogy a Kbt. 50. §-a szerinti ajánlati kötöttség lejárt, az ajánlatkérõnek az ajánlatok újbóli elbírálása elõtt nyilatkoztatnia kell az ajánlattevõket, hogy az ajánlataikat fenntartják-e.<br>
A Döntõbizottság döntése nem érinti az Intercomputer Kft. ajánlatának érvénytelenségét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének b), c), d) és g) pontjai szerinti jogkövetkezményeket alkalmazta.<br>
A Döntõbizottság ideiglenes intézkedést nem alkalmazott, mert annak törvényi feltételei a kérelem benyújtásakor nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 24.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>