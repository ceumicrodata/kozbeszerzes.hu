<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4992)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.145/13/1999<br>
<br>
Tárgy: Hungexpo-Expotech Kft. jogorvoslati kérelme Frankfurt '99 Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hungexpo-Expotech Kft. (1101 Budapest, Albertirsai út 10., továbbiakban: kérelmezõ) kérelmezõnek dr. Soós Gábor (1118 Budapest, Köbölkút u. 36.) ügyvéd által képviselt Frankfurt '99 Kht. (1054 Budapest, Báthori u. 10., a továbbiakban: ajánlatkérõ), "Az 1999. évi frankfurti könyvvásár 3-as pavilon megvalósítása (megépítése, üzemeltetése a programok szervezése nélkül)" tárgyú közbeszerzési eljárása ellen benyújtott jogorvoslati kérelemnek helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés b) pontjára figyelemmel az 52. § (1) bekezdését, valamint az 59. § (1) bekezdését, ezért a Döntõbizottság 2 000 000 Ft, azaz kettõmillió forint bírság megfizetésére kötelezi.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
I. Ajánlatkérõ alapítója a Mûvelõdési és Közoktatási Minisztérium (jogutóda Nemzeti Kulturális Örökség Minisztériuma), fõ feladata az 1999. évi Frankfurti Nemzetközi Könyvvásáron való megjelenés folyamatos elõkészítése. Bevételei a központi költségvetésbõl és saját vállalkozási eredményébõl folynak be.<br>
A központi költségvetésbõl a tulajdonosával kötött közhasznú szerzõdésen, a Kulturális Alapon, valamint a Turisztikai Célelõirányzaton keresztül részesedik.<br>
Ajánlatkérõ 1999. május 3-án gyorsított közbeszerzési eljárást indított az 1999. évi frankfurti könyvvásár 3. pavilonjának megvalósítására.<br>
A K. É.-ben hirdetményt nem tett közzé, közvetlenül hívta meg az általa megjelölt cégeket, köztük a Hungexpo Rt.-t, amely egyben kérelmezõ (100%-os arányú) tulajdonosa.<br>
A pályázati dokumentációt csak a Hungexpo Rt. vette meg.<br>
Ajánlatkérõ által 1999. május 7-én kiállított 0779958 sorszámú számla szerint a vevõ neve, címe: Hungexpo Rt., 1101 Budapest, Albertirsai út 10.<br>
A Hungexpo Rt. pályázatot nem nyújtott be, így az ajánlatkérõ 1999. május 28-án az eljárást eredménytelennek nyilvánította. A K. É.-ben ezzel kapcsolatban hirdetményt nem jelentetett meg.<br>
II. A fenti sikertelen eljárást követõen került sor a jelen eljárás tárgyát képezõ közbeszerzési eljárás ajánlatkérõ általi megindítására 1999. június 2. napján.<br>
Ajánlatkérõ gyorsított, nyilvános eljárást indított, amellyel kapcsolatban a K. É.-ben hirdetményt nem tett közzé.<br>
Az ajánlati felhívást a következõ cégeknek küldte meg közvetlenül: Interpress Kiállítási Kft., Hungexpo Rt., Promo Kft., Interreklám Holding Kft., Kiállítást Szervezõ Kivitelezõ Kft., Samling Kiállítási Kft., Forma Bontó Bt., Bauding Építõipari Fõvállalkozó Kft., Könnyûszerkezet Építõ és Szolgáltató Kft.<br>
Ajánlatkérõ 1999. június 4-i dátumú, a Hungexpo Rt.-nek megküldött levelében jelezte, hogy az 1998. május 28-án eredménytelennek nyilvánított közbeszerzési eljárás dokumentációja kiváltásáért fizetett 100 000 Ft+áfa díj visszajár a Hungexpo Rt. részére, avagy az 1999. június 2-án indult közbeszerzési eljárás dokumentációját a Hungexpo Rt. díjmentesen veheti át. A kérelmezõ dolgozója, Déri Gusztáv 1999. június 8-án vette át a pályázati dokumentációt. Kérdésére ajánlatkérõ képviselõje közölte, hogy annak, aki már egyszer megvásárolta (az elõzõ közbeszerzési eljárás) dokumentációját, nem kell a dokumentáció átvételéért fizetni.<br>
Az ajánlatkérési füzet 4–6. oldalán található ajánlati felhívás (amelyet ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. sz.</a> melléklete szerint kívánt elkészíteni) elõírja, hogy az ajánlattevõk ajánlataikat 1999. június 18-ig nyújthatták be és ugyancsak ekkor volt az ajánlatok felbontásának idõpontja is.<br>
Az ajánlati felhívás 11. pontja részletesen meghatározta ajánlattevõk pénzügyi, gazdasági és mûszaki alkalmasságának igazolására kért adatok tartalmát. A 13. pont szerint ajánlatkérõ az összességében legelõnyösebb ajánlatot kívánta kiválasztani a következõ részszempontok figyelembevételével:<br>
– a vállalkozási díj nagysága és ütemezése,<br>
– gazdasági és mûszaki alkalmasság,<br>
– az ajánlattevõ referenciái,<br>
– a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésében foglaltak az ajánlati felhívás részét képezik.<br>
Ajánlatkérõ a részajánlattétel és többváltozatú ajánlattétel lehetõségét kizárta. Az ajánlati felhívás után következõ ajánlattételi elõírások 1. pontjában ajánlatkérõ közölte, hogy ajánlattevõk közül csak azok vehetnek részt a közbeszerzési eljáráson, akik a pályázati feltételeket saját nevükön kiváltották, és akiket ennek eredményeként az ajánlatkérõ nyilvántartásba vett.<br>
Ajánlatkérõ az ajánlattételi elõírások keretében részletesen szabályozta az ajánlatok beadásának körülményeit, kidolgozását, kötelezõ tartalmát, a felbontást, a bírálatot; elõírta a kötelezõ nyomtatványokat is; meghatározta a mûszaki tartalmat, csatolta a vállalkozási szerzõdéstervezetet is.<br>
1999. június 11-én ajánlatkérõ konzultációt tartott, amelynek résztvevõit a jegyzõkönyv hiányossága miatt nem lehetett megállapítani pontosan. E konzultáción kérelmezõ igen sok kérdéssel jelentkezett, amelyeket írásban is átadott ajánlatkérõnek. A jegyzõkönyv a megjelenteket összefoglalóan "pályázók"-ként említi.<br>
Kérelmezõ 1999. június 16-án észlelte, hogy a dokumentáció kifizetését igazoló számlán nem saját, hanem tulajdonosának neve van feltüntetve.<br>
1999. június 17-én dolgozója, Ötvös Györgyné elment az ajánlatkérõ irodájába, és kérte a hibásnak tartott számla kijavítását úgy, hogy a régit stornírozzák, és új számlát állítsanak ki.<br>
Solymosi Krisztina, az ajánlatkérõ dolgozója eleget tett a kijavítási kérelemnek, de nem a kérelmezõ által kért módon. A számlán a vevõ neve, címe rubrikában áthúzta az "Rt." rövidítést, azt kiegészítette az "Expotech Kft." megjelöléssel, jelezte a javítás tényét, dátumát aláírása ("Solymosi") mellett.<br>
A számla esetlegesen nem megfelelõ módon, nem a jogszabályoknak megfelelõ kijavítása miatt sem a kérelmezõ, sem az ajánlatkérõ nem tett azóta észrevételt, nem kezdeményezte az általa helyesnek tartott kijavítást sem egymás, sem a Hungexpo Rt. felé. Ajánlatkérõ nem jelezte azt sem kérelmezõ felé, hogy munkatársa nem volt felhatalmazva a számla kijavítására.<br>
Az 1999. június 18-i bontásra a következõ 4 ajánlattevõ nyújtott be ajánlatot: MAHIR Kft., Promo Kft., Bauding Kft. és kérelmezõ.<br>
A bírálóbizottság az ajánlatokat elfogadta. A MAHIR Kft.-t felhívta az ajánlatához nem csatolt ajánlati füzetek pótlására; a Bauding Kft.-t pedig arra, hogy nyilatkozzon az alvállalkozók igénybevételére vonatkozóan, valamint ajánlatát személyzetének szakmai tapasztalatára vonatkozó észrevételeivel egészítse ki.<br>
A felhívásban foglaltaknak a MAHIR Kft. 1999. június 18-án, a Bauding Kft. június 21-én eleget tett.<br>
Ajánlatkérõ 1999. június 23-án a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosítást kért a kérelmezõtõl annak alvállalkozója, a Kipszer Elektromos Szerelõ Rt. minõségbiztosítási rendszere felõl.<br>
Ajánlatkérõ még ugyanezen a napon újabb fax útján értesítette kérelmezõt az eredményhirdetés idõpontjáról.<br>
Ajánlatkérõ az 1999. június 25-i eredményhirdetés alkalmával a következõ döntést hozta: a nyertes ajánlattevõ a Bauding Kft. lett, a második legelõnyösebb ajánlatot a Promo Kft. tette, kérelmezõ ajánlatát pedig érvénytelennek minõsítette, "mivel az ajánlattevõ anyacége, a Hungexpo Rt. kapott meghívást az ajánlattételre, és az ajánlati dokumentációt saját néven ugyancsak az anyavállalat váltotta ki az ajánlati felhívásban megjelölt határidõn belül. A <a href="http://net.jogtar.hu/jr/gen/getdoc.cgi?docid=99500040.tv#66">Kbt. 66. § </a>(2) bekezdésében foglaltak szerint ugyan az ajánlattevõ 100%-os leányvállalata is jelentkezhetett az eljárásban való részvételre, azonban a pályázati feltételek 2. fejezetében elõírtak szerint a dokumentációt csak saját nevükön kiváltók tehettek ajánlatot, emiatt nyilvánította az ajánlatkérõ az ajánlatot érvénytelennek".<br>
Még az eredményhirdetésen kérelmezõ közölte ajánlatkérõvel, hogy a dokumentációt saját maga vásárolta meg, ellenértékét õ fizette meg, és június 17-én a korábban kiállított számlát Hungexpo Rt.-rõl Hungexpo-Expotech Kft.-re javíttatta. Ajánlatkérõ válaszul közölte, hogy megvizsgálta a számlamásolatokat, s ezekbõl egyértelmûen kiderült, hogy az "eredeti vevõ" a Hungexpo Rt. volt.<br>
Ajánlatkérõ és a nyertes 1999. június 25-én megkötötte a szerzõdést. Ajánlatkérõ az eljárás eredményérõl tájékoztatót készített, amelyet 1999. július 7. napján megküldött a K. É.-nek. A K. É. a tájékoztatót 1999. július 14. napján hiánypótlásra visszaküldte. A felhívásra a válasz 1999. augusztus 3. napján érkezett vissza. A kijavított tájékoztató 13. pontjában az ajánlati felhívás közzétételének napjaként ajánlatkérõ továbbra is 1999. június 2. napját jelölte meg.<br>
Ajánlatkérõ elkészítette az "összegzés az eljárásról" címû mellékletet is.<br>
Kérelmezõ 1999. július 7-én jogorvoslati kérelemmel fordult a Döntõbizottsághoz, amelyben kérte az eljárás eredményének megsemmisítését, ideiglenes intézkedésként a szerzõdés megkötésének megtiltását. Kérelme indoklásában elõadta, hogy az elsõ sikertelen pályázati kiírás után ajánlatkérõ az õ segítségével készítette el az új kiírást. Õ vett részt az elõzetes konzultáción, a dokumentáció megvásárlását igazoló számlát ajánlatkérõ pecsétjével és aláírásával igazolva módosították, ugyanakkor sem a konzultáción, sem azt követõen ajánlatkérõ semmilyen fajta alaki vagy formai hibára nem hívta fel a figyelmét.<br>
Álláspontja szerint õ tette az összességében legkedvezõbb ajánlatot, mivel ajánlata mûszaki és tartalmi szempontból legalább egyenértékû a többivel, árajánlata azonban a legalacsonyabb.<br>
A Bauding Kft. nyertessé nyilvánítását elfogadhatatlannak tartotta. Ezzel kapcsolatban elõadta, hogy kérdésére a ajánlatkérõ az eredményhirdetésen közölte azt, hogy a Bauding Kft. utóhasznosítás nélküli árajánlatának összege 121 800 000 Ft, amelynél kedvezõbb nem csak a kérelmezõ, de a MAHIR Kft. árajánlata is.<br>
Ajánlatkérõ észrevételében elõadta, hogy véleménye szerint jogszerû döntést hozott, és kérelmezõ ajánlata azért volt érvénytelen, mert nem felelt meg a dokumentációban meghatározott feltételeknek. A számla eredetileg a Hungexpo Rt. nevére lett kiállítva, és annak jogosulatlan, bár jóhiszemûnek minõsíthetõ javításának az ajánlatok beadásának határideje elõtti napon került sor.<br>
Kijelentette, hogy az összességében legelõnyösebb ajánlatot fogadta el, valamint, hogy az utóhasznosítás nem volt bírálati szempont.<br>
III. Kérelmezõ jogorvoslati kérelme alapos.<br>
A Közbeszerzési Döntõbizottságnak jelen eljárásban abban a kérdésben kellett állást foglalnia, hogy kérelmezõ ajánlata érvényes volt-e, valamint hogy a nyertes tette-e az összességében legelõnyösebb ajánlatot.<br>
Ennek során elõször azt kellett megvizsgálnia, hogy az eredetileg a Hungexpo Rt. nevére 1999. május 5. napján kiállított számlának ajánlatkérõ által 1999. június 17-en a kérelmezõ kérésére annak nevére történõ átírása következtében, valamint a dokumentáció kérelmezõ általi átvételére, az ajánlat kérelmezõ általi benyújtására is tekintettel kérelmezõ tekinthetõ-e, mint aki a pályázati feltételeket saját nevén váltotta ki, vagy sem.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be,<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre,<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
53. § (1) bekezdés: az ajánlatkérõnek ki kell zárnia az eljárásból azt az ajánlattevõt, <br>
a) aki a 46. §-ban foglaltak ellenére nyújtotta be ajánlatát,<br>
b) részérõl a kizáró ok az eljárás alatt következett be,<br>
c) hamis adatot szolgáltatott. [53. § (1) bekezdés].<br>
Az ajánlattevõ az ajánlati határidõ lejártáig módosíthatja, illetve visszavonhatja ajánlatát. Az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók a [<a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) és (2) bekezdés].<br>
Az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. [56. § (1) bekezdés].<br>
Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést. [<a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés].<br>
A Döntõbizottság tényként állapította meg, hogy azzal, hogy kérelmezõ (munkatársa) felkérésére ajánlatkérõ (munkatársa) a tárgybani számlát a fentebb leírtaknak megfelelõen még az ajánlatok felbontása elõtt kijavította (kérelmezõ nevére átírta), a felek akaratának kölcsönös és egybehangzó kifejezésével.<br>
A ajánlatkérõ ezzel kapcsolatban – ráutaló magatartásként értékelendõ – hallgatása miatt nem hivatkozhatna eredményesen munkatársa eljárási meghatalmazása hiányára sem.<br>
A felek kölcsönös és egybehangzó akaratának kifejezését nem befolyásolja az, hogy az milyen formában jelent meg, azaz, hogy a tárgybani számla kijavítására a számviteli szabályok betartásával került-e sor, ezért azt a Döntõbizottság nem is vizsgálta.<br>
Mindezekre figyelemmel megállapítható, hogy kérelmezõ ajánlata érvényes.<br>
A felek fentiekben részletezett megegyezésére, valamint arra tekintettel, hogy a dokumentációt a kérelmezõ vette át, és az ajánlatot is õ nyújtotta be, megállapítható, hogy a pályázati feltételeket saját nevében váltotta ki, ajánlata érvényes volt.<br>
Az ajánlatkérõ arra tekintettel, hogy egy érvényes ajánlatot érvénytelennek nyilvánított, kizárta annak a lehetõségét, hogy az érvényes ajánlatok közül, azok elbírálása során kiválaszthassa az összességében legkedvezõbb ajánlatot.<br>
E magatartásával a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése b) pontjára figyelemmel megsértette az 52. § (1) bekezdését, valamint az 59. § (1) bekezdését. Mindezekre figyelemmel a Döntõbizottság a Kbt. 88. § (1) bekezdés d) pontja alapján az f) pont szerint a rendelkezõ részben meghatározott szerint döntött.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint az (1) bekezdés f) pontja szerinti bírság kiszabására csak abban az esetben kerülhet sor, ha a bizottság a közbeszerzési szerzõdés megkötését követõen az eljárás jogellenességét állapította meg, így a bírság kiszabásának feltételei fennálltak.<br>
Ugyanezen rendelkezés 2. mondata szerint a bírság mértéke a közbeszerzés értékének legfeljebb 30%-a, de legalább 500 000 Ft. A Döntõbizottság a bírság mértékének megállapításakor figyelembe vette a beszerzés értékét (bruttó 99 337 097 Ft), és az elkövetett jogsértés súlyát, és így a megállapított mértékû bírságot tartotta a jogsértés súlyával arányban állónak.<br>
Az ajánlatkérõt az eljárási díj fizetésére a 88. § (2) bekezdés g) pontja alapján kötelezte.<br>
A jogorvoslati utat a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
A Döntõbizottság az eljárás során nem hozott ideiglenes intézkedést, mert annak a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése szerinti feltétele nem állt fenn.<br>
A Döntõbizottság ezt követõen az érvényesség szempontjából megvizsgálta a többi ajánlatot is.<br>
Megállapította, hogy a nyertes Bauding Kft. ajánlata érvénytelen, mert az ajánlatkérõ által kogensen, formailag és tartalmilag pontosan meghatározott "E ártáblázat épületkomponens megnevezése" címû oszlopban új tételeket szerepeltetett a hozzárendelt prognosztizált árral:<br>
– frankfurti teljesítés,<br>
– magyarországi teljesítés,<br>
– utóhasznosításra elõirányzat,<br>
– közvetítési díj 10%.<br>
Az elsõ két felsorolás formai, a második kettõ tartalmi változást idézett elõ a táblázatban.<br>
Továbbá a nyertes az ajánlattételi határidõ lejártát követõen adta meg kulcspozíciót betöltõ munkatársai nevét, végzettségét.<br>
Ez az ajánlat tartalmi módosítását, kiegészítését jelenti, nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerinti nem egyértelmû kijelentések tartalma tisztázásának.<br>
A MAHIR Kft. ajánlata az elõbb említetteknek megfelelõen szintén érvénytelen, mert az ajánlat elválaszthatatlan részét képezõ ajánlati füzeteket csak az ajánlatok bontását követõen csatolta ajánlatához.<br>
A Döntõbizottság észlelte továbbá, hogy ajánlatkérõ eljárása során a Kbt. több rendelkezését is megsértette. Tekintettel a Kbt. 79. § (5) bekezdésében elõírt határidõk jogvesztõ jellegére, ezekkel kapcsolatban a jogsértés megállapításának nem volt helye, az eljárási hibák kiemelkedõ súlyára és számára tekintettel azonban a Döntõbizottság szükségesnek tartja az alábbiakra felhívni a figyelmet:<br>
<br>
1. A meghívásos eljárás részvételi felhívásának a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(2) bekezdése szerint a Kbt. 8. sz. melléklete formai és tartalmi követelményeinek kell megfelelnie.<br>
<br>
2. A Kbt. V. fejezete (29.–30. §) rendelkezik a hirdetmények közzétételérõl. E rendelkezések, valamint a Kbt. 63. § (1) bekezdése, 65. § (2) bekezdése alapján megállapítható, hogy az ajánlatkérõnek az ajánlati felhívásokat, az eljárások eredményérõl szóló tájékoztatókat közzé kell tennie a K. É.-ben, a 64. § (1) bekezdése alapján pedig az elbírált ajánlatokról írásbeli összegzést kell készítenie.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 6.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>