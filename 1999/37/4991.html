<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4991)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.150/18/1999<br>
<br>
Tárgy: a Számít Szövetkezet jogorvoslati kérelme  Karcag Városi Önkormányzat közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Számít Számítástechnikai Szolgáltató és Orvosi-mûszer Kereskedelmi Szövetkezet (1025 Budapest, Törökvész út 95–97. B.38., továbbiakban: kérelmezõ) jogorvoslati kérelmének – melyet a Karcag Város Önkormányzata (5300 Karcag, Kossuth tér 1., továbbiakban: ajánlatkérõ) a "Kátay Gábor Kórház részleges rekonstrukciója lebonyolítása mûszaki ellenõrzéssel együtt" tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ a nyertes ajánlattevõ ajánlata érvénytelenítésének elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, ezért ajánlatkérõnek az eljárást lezáró döntését teljes körûen megsemmisíti. Kötelezi az ajánlatkérõt, hogy a jelen határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 1999. május 5-én megjelent 18. számában a rendelkezõ részben megjelölt közbeszerzés tárgyában.<br>
A felhívás 11. pontjában az ajánlattevõk pénzügyi, gazdasági és mûszaki alkalmasságának igazolására elõírta a következõ adatok, tények igazolását:<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatok, igazolások,<br>
– számlavezetõ pénzintézet nyilatkozata az ajánlattevõ fizetõképességének megítéléséhez,<br>
– 60 napnál nem régebbi cégbejegyzési okmányok hiteles másolata,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c) és d) pontjainak megfelelõen,<br>
– mûködõ kórházban, egészségügyi intézményben megelõzõ három évben végzett rekonstrukció lebonyolításában szerzett referenciák,<br>
– 15%-nál nagyobb arányban bevonni szándékozott alvállalkozók megnevezése.<br>
Ajánlatkérõ a felhívás 8. pontjában az ajánlattétel feltételeként 500 E Ft ajánlati biztosítékot kötött ki, melynek átutalással történõ teljesítése esetére elõírta, hogy az ajánlati felhívás közzétételét követõ 38. napon a jóváírásnak meg kell történnie, ennek tényét az ajánlatkérõ számlavezetõ bankjának kivonata igazolja. Az ajánlati biztosítékkal kapcsolatban ajánlatkérõ közölte, hogy "a nyertes, valamint a nyertes ajánlatot követõ legkedvezõbb ajánlatot tevõ ajánlati biztosítékát a szerzõdés aláírását követõ 2. munkanapon utalja vissza az ajánlatkérõ".<br>
Az ajánlatokat a felhívás megjelenését követõ elsõ naptól számított 41. nap 10.00 óráig lehetett benyújtani.<br>
Az ajánlatok 1999. június 15-én történt bontásáról jegyzõkönyv készült, miszerint 9 ajánlattevõ – a kérelmezõ, a Fõber Rt., az Épber Rt., a Medline Kft., a Nox 2000 Rt., a Thermál-Ber Kft., az Épinber Kft., a Castrum Kft. és a Nyírber Kft. – nyújtott be ajánlatot.<br>
Ajánlatkérõ elõkészítõ bizottsága a július 6-i ülésén megállapította, hogy érvénytelen a Thermál-Ber Kft. ajánlata, mert nem csatolta az aláírási címpéldányt, a Nox 2000 Rt. ajánlata az ajánlati biztosíték késedelmes átutalása miatt, és a kérelmezõ ajánlata, mert a cégkivonatában nem szerepel a beszerzés tárgya szerinti tevékenység.<br>
A július 9-i nyilvános eredményhirdetésen ajánlatkérõ a Castrum Kft. ajánlatát hirdette ki nyertesnek, II. helyezettként a Fõber Rt.-t, III. helyezettként pedig az Épber Rt.-t.<br>
Kérelmezõ július 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ érvénytelennek nyilvánította az ajánlatát, vitatta az érvénytelenné nyilvánítás jogcímét. Álláspontja szerint a beszerzés tárgya szerinti tevékenységi kör hiányában ajánlatkérõ csak akkor tekinthette volna érvénytelennek az ajánlatát, ha ennek meglétét az ajánlati felhívásban ajánlattételi feltételként elõírta volna, ugyanis a Kbt.-nek az érvénytelenségi okokat szabályozó 52. § (2) bekezdés a)–d) pontjainak egyike sem azonosítható a tevékenységi kör kérdésével.<br>
Kifogásolta, hogy az eljárás nyertese egy olyan cég lett, aki a "lebonyolítási tevékenység, kiemelten az orvostechnológiában jártas alvállalkozó meghatározása" elbírálási szempontból nálánál kedvezõtlenebb ajánlatot tett. Kifogásolta továbbá a következõket is:<br>
– Ajánlatkérõ nem készített az ajánlattétel feltételeit rögzítõ ajánlati dokumentációt, az csak az engedélyterv fénymásolatából áll.<br>
– Ajánlatkérõ a kérése ellenére nem bocsátotta rendelkezésére a bontási jegyzõkönyvet.<br>
– Ajánlatkérõ a július 9-én 11.30-ra meghirdetett nyilvános eredményhirdetés idõpontját csak aznap reggel feladott faxon közölte vele.<br>
– Ajánlatkérõ nem nyilvánította érvénytelennek az ajánlati felhívás 11. b) pont elsõ és harmadik bekezdésében foglalt kikötés ellenére az Épinber Kft. és a Medline Kft. ajánlatát, holott ezen ajánlattevõk nem nyilatkoztak a 15%-nál nagyobb mértékben igénybe venni kívánt alvállalkozókra.<br>
– Ajánlatkérõ az eredményhirdetésen a nyertességet illetõen további helyezetteket is megjelölt, pedig az ajánlati felhívás erre nem adott lehetõséget.<br>
Kérte ideiglenes intézkedéssel a szerzõdéskötés megtiltását és ajánlatkérõ döntésének megsemmisítését.<br>
Ajánlatkérõ a július 5-én kelt észrevételében kérte a jogorvoslati kérelem elutasítását. Védekezésül elõadta, hogy vizsgálnia kellett, hogy a kérelmezõ tevékenységi körében szerepel-e a beszerzés tárgya szerinti tevékenység, miután a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése kötelezõen elõírja az ajánlattevõk szerzõdés teljesítésére való alkalmasságának vizsgálatát.<br>
Közölte, hogy a bontási jegyzõkönyvet azért nem küldte meg a kérelmezõ részére, mert ezt tõle kérelmezõ írásban nem kérte.<br>
A Medline Kft. és az Épinber Kft. ajánlattevõkkel kapcsolatos kérelmezõi kifogást illetõen utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése az alvállalkozókra vonatkozóan nyilatkozattételi kötelezettséget ír elõ, nemleges nyilatkozat megtételének kötelezettségét viszont nem, ezért a szóban forgó két ajánlat nem érvénytelen.<br>
A nyertessel kapcsolatos kifogásra közölte, hogy a kérelmezõ által hivatkozott bírálati szempont az elbírálási szempontok fontossági sorrendjében az utolsó helyen állt, így a legkisebb súllyal szerepelt az értékelésnél.<br>
A II. és III. helyezéseket illetõ kérelmezõi kifogásra elõadta, hogy az ajánlati felhívás 8. pontjának utolsó mondatából következik, hogy a nyertessel való szerzõdéskötés meghiúsulása esetére ki kellett hirdetni a nyertes ajánlatot követõ legkedvezõbb ajánlatot is.<br>
Közölte, hogy a nyertes ajánlattevõvel a szerzõdést nem kötötte meg, ezen nyilatkozatát az augusztus 2-án kelt levelével megerõsítette.<br>
Az egyéb érdekeltek közül az Épber Rt., a Nox 2000 Rt. és a Thermál-Ber Kft. nyújtott be észrevételt, kifogásolták, hogy ajánlatkérõ nem küldte meg részükre a bontási jegyzõkönyvet.<br>
A Döntõbizottság a felek írásbeli és a tárgyaláson elhangzott nyilatkozatai, valamint a közbeszerzési eljárás során keletkezett iratok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni. A 46. § tételesen, de nem kizárólagos jelleggel felsorolja azokat az eseteket, melyek fennállása esetén az ajánlattevõnek a közbeszerzési eljárásban való részvétele kizárt. Miután azonban a közbeszerzési eljárás eredményeként az ajánlatkérõ és a nyertes ajánlattevõ között egy szerzõdéses jogviszony jön létre, ezen eljárásban részt vevõkre is irányadók a szerzõdéses kapcsolatokban szereplõ személyekre vonatkozó egyéb jogszabályok rendelkezései. (Ezen túlmenõen az az ajánlatkérõ is elõírhat az ajánlati felhívásban, illetõleg dokumentációban az általa kiírt közbeszerzési eljárásban való részvételre vonatkozó feltételeket.)<br>
A beszerzés tárgya lebonyolítási tevékenység mûszaki ellenõrzéssel együtt. Az építési mûszaki ellenõri tevékenységrõl szóló 158/1997. (IX. 26.) Kormányrendelet 3. § (1) bekezdése szerint építési mûszaki ellenõri tevékenységet csak az a természetes személy gyakorolhat, aki az építési mûszaki ellenõri névjegyzékben szerepel, a 7. § (1) bekezdése pedig jogi személy részére akkor teszi lehetõvé e tevékenység végzését, ha azt a 3. § (1) bekezdésben elõírt feltételeknek megfelelõ tagja vagy alkalmazottja útján látja el. A névjegyzékbe való felvétel ezen jogszabályban meghatározott képesítési és egyéb feltételekhez van kötve, a feltételeknek való megfelelés kérdésében a közbeszerzés tárgya szerinti tevékenységet illetõen a tervezõ- és szakértõ mérnökök, valamint építészek szakmai kamaráiról szóló 1996. évi LVIII. törvény 3. § g) pontja értelmében a Magyar Mérnöki Kamara  mint hatóság (köztestület) jár el. Ily módon a kamarai névjegyzékbe való felvétel egyúttal a tevékenység végzésének engedélyezésére vonatkozó hatósági engedélyt jelenti.<br>
A kérelmezõ és a nyertes ajánlattevõ nem csatolta ajánlatához valamely tagjának vagy alkalmazottjának a mûszaki ellenõri névjegyzékbe való felvételét igazoló okiratot, így a kérelmezõ és a nyertes ajánlattevõ ajánlata érvénytelen. A Döntõbizottság megállapította, hogy ajánlatkérõ a nyertes ajánlattevõ ajánlata érvénytelenné nyilvánításának elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
Az ajánlatkérõ a kérelmezõ ajánlatának érvénytelenné nyilvánítását azzal indokolta, hogy a kérelmezõ tevékenységi körében nem szerepel a beszerzés tárgya szerinti tevékenység. Az ajánlatkérõ döntése e tekintetben helytálló volt.<br>
A kérelmezõ szövetkezet, így tevékenységére a szövetkezetekrõl szóló 1992. évi I. törvény rendelkezései az irányadók. A törvény 7. §-a szerint a szövetkezet a cégbírósági bejegyzéssel jön létre. A cégnyilvántartásról, a cégnyilvánosságról és a cégbírósági eljárásról szóló 1997. évi CXLV. törvény 12. §-a valamennyi cégformára irányadóan elõírja, hogy a cég bejegyzéséhez milyen adatokat kell közölni. A 12. § f) pontja szerint közölni kell a cég tevékenységi körét a Központi Statisztikai Hivatal által kiadott nomenklatúra (TEÁOR) szerint. A cég tevékenységi köre tehát olyan lényeges jellemzõje a cégnek, melynek meghatározása nélkül egy cég nem jöhet létre és nem folytathat tevékenységet. Ebbõl egyenesen következik, hogy egy cég nem folytathat olyan tevékenységet, amelyik a cégjegyzékében nem szerepel. A cégjegyzékében nem szereplõ tevékenység végzésére ily módon szerzõdést sem köthet, ezért nem vehet részt olyan közbeszerzési eljárásban, melynek eredményeként – nyertessége esetén – a tevékenységi körében nem szereplõ tevékenység végzésére kell szerzõdést kötnie.<br>
A beszerzés tárgya szerinti tevékenység a jelenleg hatályos TEÁOR alapján a 74.20 számú "Mérnöki tevékenység, tanácsadás", az 1998. január 1. elõtt hatályos TEÁOR szerint pedig a 7421 számú "Beruházások, fenntartások szervezése, lebonyolítása, beruházási fõvállalkozás" tevékenységi kör alapján végezhetõ. Kérelmezõ cégjegyzékében egyik TEÁOR szám sem szerepel. Kérelmezõ arra hivatkozott, hogy tevékenységi körét június 17-én akként módosította, hogy abban már szerepel a 74.20. TEÁOR-számú tevékenység is, ennek igazolására becsatolta a változásbejegyzési kérelem másolatát.<br>
Álláspontja szerint a beszerzés tárgya szerinti tevékenység végzéséhez elegendõ, ha a közbeszerzési eljárást lezáró szerzõdés megkötésének idõpontjában rendelkezni fog az ahhoz szükséges tevékenységi körrel.<br>
A Döntõbizottság nem fogadta el a kérelmezõ érvelését, mert egyrészrõl csak az ajánlat benyújtását követõen nyújtotta be a tevékenység végzésére jogosító változásbejegyzési kérelmet, másrészrõl pedig ajánlatkérõ még az ajánlat benyújtása elõtt benyújtott – és az ajánlathoz csatolt – változásbejegyzési kérelem alapján sem lehetett bizonyos abban, hogy az ajánlatok elbírálása, illetve az eredményhirdetés idõpontjára kérelmezõ rendelkezni fog a beruházás lebonyolítási, mûszaki ellenõri munkák végzését lehetõvé tevõ tevékenységi körrel, mert ezen tevékenységi körön belüli egyes jogosítványok – pl. mûszaki ellenõrzés, építészeti-mûszaki tervezés, mûszaki ellenõrzés – hatósági engedélyhez kötöttek, ezen engedély hiányában a Cégbíróság megtagadja a tevékenység bejegyzését.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve dokumentációban meghatározott feltételeknek. Ajánlatkérõ a felhívás 11. pontjában az ajánlattevõ pénzügyi, gazdasági és mûszaki alkalmasságának igazolására elõírta – többek között – a Kbt. 46. § (1) bekezdés b) pontja szerinti, az egy évnél régebben lejárt adótartozásra vonatkozó igazolás becsatolását. Az adótartozásra vonatkozóan azok az adóhatóságok adják ki az igazolást, melyek részére az adott adónemet be kell fizetni. Ilyen adóhatóságnak minõsül az adóigazgatás rendjérõl szóló 1990. évi XCI. törvény 6. § (1) bekezdése alapján a Vám- és Pénzügyõrség Országos Parancsnoksága (VPOP), egyes adónemeket – pl. jövedéki adó – ezen adóhatóság vet ki és tart nyilván, ily módon az adótartozásra vonatkozó igazolási kötelezettség körében a VPOP-igazolást is be kell csatolni.<br>
Kérelmezõ a jogorvoslati eljárásban tartott tárgyaláson arra hivatkozott, hogy rendelkezett a VPOP-igazolással, azt csak azért nem csatolta be, mert az ajánlatkérõ nem kérte. Ezzel szemben kétséget kizáróan megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésében foglalt igazolások, nyilatkozatok becsatolásának elõírásával ajánlatkérõ kérte a VPOP-nak az adótartozásra vonatkozó igazolása becsatolását is.<br>
Kérelmezõ ajánlata tehát a VPOP-igazolás becsatolása hiánya miatt is érvénytelen.<br>
Kérelmezõ a jogorvoslati kérelmében kifogásolta, hogy ajánlatkérõ az eredményhirdetésen II. és III. helyezettet is kihirdetett, annak ellenére, hogy az ajánlati felhívás erre nem adott lehetõséget. Ajánlatkérõ e kifogással szemben azzal védekezett, hogy a felhívás 8. pontjában utalt a második legkedvezõbb ajánlattá minõsítés lehetõségére, tehát jogszerûen hirdetett ki II. helyen álló nyertest.<br>
Ajánlatkérõ védekezése nem helytálló. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja: "Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést." E törvényhely szövegébõl az következik, hogy ajánlatkérõ az eljárásban II. helyezettet csak akkor hirdethet, ha az ajánlati felhívásban kifejezetten elõírta, hogy a nyertes visszalépése esetén a második legkedvezõbb ajánlatot tevõvel köti meg a szerzõdést. A II. helyezetti minõségnek ugyanis bizonyos helyzetekben – pl. nyertes visszalépése, jogorvoslati kérelem alapján a nyertes ajánlatának érvénytelenítése – szerzõdéskötést keletkeztetõ joghatálya van, a szerzõdéskötési akarat kinyilvánításának ezért egyértelmûnek kell lenni. Ajánlatkérõ a felhívásban nem írta elõ a nyertest követõ legkedvezõbb ajánlatot tevõ kihirdetését, így ajánlatkérõi elõírás hiányában a II. és III. helyezettre vonatkozó döntés nem vehetõ figyelembe.<br>
Kérelmezõ sérelmezte azt is, hogy ajánlatkérõ a július 9-én 11.30 órai nyilvános eredményhirdetés idõpontjáról csak a tárgynapon reggel értesítette õt.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdése kötelezõ jelleggel elõírja ajánlatkérõ részére, hogy az eredményhirdetés idõpontjáról az ajánlattevõket értesítse. Ez az értesítés megtörtént. Értelemszerû, hogy ezen értesítést ajánlatkérõ olyan idõpontban kell hogy elküldje, hogy az eredményhirdetésen az ajánlattevõk meg is tudjanak jelenni. Miután azonban az eljárás eredményét sérelmezõ ajánlattevõ részére a jogorvoslati eljárás megindításának határideje a döntésrõl való tudomásszerzéssel kezdõdik, ajánlatkérõ nem követ el jogsértést, ha a nyilvános eredményhirdetésen bármilyen okból jelen nem lévõ ajánlattevõket írásban értesíti a döntésérõl. Ajánlatkérõ az eredményhirdetési jegyzõkönyv megküldésével értesítette a kérelmezõt a döntésérõl, ily módon kérelmezõ részérõl jogsérelem nem következett be.<br>
A Döntõbizottság a kérelmezõ további kifogásait nem fogadta el, részben elkésettség, részben alaptalanság címén.<br>
– A Kbt. vonatkozó 37. §-a nem írja elõ kötelezõen még az ajánlati dokumentáció készítését sem, nemhogy annak kötelezõ tartalmaként az ajánlattétel feltételeinek rögzítését. Az ajánlati dokumentáció elsõdleges célja a beszerzés tárgyára vonatkozó mûszaki leírás meghatározása, ennek a célnak pedig ajánlatkérõ eleget tett azáltal, hogy a kiviteli tervet az ajánlattevõk rendelkezésére bocsátotta. A kérelem e vonatkozásban egyébként is elkésett, mert az ajánlati dokumentációt kérelmezõ legkésõbb május 21-én vásárolhatta meg, annak tartalmát megismerhette, ez idõponttól a kérelem benyújtásáig a Kbt. 79. § (5) bekezdése szerinti 15 napos jogvesztõ határidõ letelt.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése csak arra az esetre írja elõ az (1) bekezdés a), c)–e) pontra vonatkozó nyilatkozattételt, ha az ajánlattevõnek szándékában áll a szerzõdés teljesítésébe 15%-ot meghaladó mértékben közremûködõ alvállalkozót igénybe venni – arra nézve nem kell ajánlattevõnek nyilatkozni, hogy nem kíván a teljesítésbe 15%-ot meghaladóan részt vevõ alvállalkozót igénybe venni. Ezért ajánlatkérõ jogszerûen járt el, amikor is a nemleges nyilatkozat hiánya miatt nem nyilvánította érvénytelennek a Medline Kft. és az Épinber Kft. ajánlatát.<br>
– A Kbt. csak az ajánlatok bontásáról készült jegyzõkönyv készítésének kötelezettségét írja elõ ajánlatkérõ részére, azt nem, hogy e jegyzõkönyvet meg kell küldenie az ajánlattevõk részére. Ily módon kérelmezõ kifogása alaptalan.<br>
A jogorvoslati eljárásban tartott tárgyaláson a Nox 2000 Rt. kifogásolta ajánlata érvénytelenné nyilvánítását. Álláspontja szerint határidõben fizette be az ajánlati biztosítékot, hivatkozott arra, hogy ha egy jogcselekmény teljesítésére elõírt határidõ munkaszüneti napra esik, akkor teljesítési határidõként a munkaszüneti napot követõ elsõ munkanapot kell tekinteni.<br>
Közölte, hogy a számlavezetõ bankja június 14-i dátummal igazolta vissza a részérõl történt teljesítést.<br>
Ajánlatkérõ elõadta, hogy a számláján csak június 15-én írta jóvá a bank a teljesítést.<br>
A Döntõbizottság megállapította, hogy ajánlatkérõ jogszerûen nyilvánította érvénytelennek a Nox 2000 Rt. ajánlatát.<br>
Az ajánlati felhívás szerint átutalással történõ fizetés esetén az ajánlati biztosíték összegének legkésõbb az ajánlati felhívás közzétételét követõ 38. napon az ajánlatkérõ számláján jóváírásra kell kerülnie.<br>
Tény, hogy az ajánlati felhívás megjelenését követõ 38. nap június 12-e, szombat volt, így a Nox 2000 Rt. által hivatkozott határidõ-számítási szabály alkalmazása esetén csak június 14-én kellett volna az ajánlati biztosíték összegének az ajánlatkérõ számláján jóváírásra kerülni. Ez a jóváírás azonban csak június 15-én történt meg.<br>
A Nox 2000 Rt. által hivatkozott határidõ-számítási szabály egyébként sem alkalmazható a közbeszerzési eljárásban, mert az csak eljárásjogi (polgári, államigazgatási eljárási) jogcselekmények teljesítésére vonatkozik.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), c), d) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 6.<br>
<br>
Dr. Csitkei Mária s. k.	Bújdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Dely Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>