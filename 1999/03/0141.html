<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0141)
</b></h2><FONT size=3><i><u></i></u><br>
1024 Budapest, Margit krt. 8.<br>
Ikt. sz.: D.257/11/98.<br>
<br>
Tárgy: a Medicenter Kft. jogorvoslati kérelme a Hajdú-Bihar Megyei Önkormányzat Kenézy Gyula Kórháza közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Medicenter Orvosimûszer és Kórháztechnikai Kereskedõház Kft.-nek (3300 Eger, Klapka György u. 1., továbbiakban: kérelmezõ) a Hajdú-Bihar Megyei Önkormányzat Kenézy Gyula Kórháza (4043 Debrecen, Bartók Béla út 2–26. továbbiakban: ajánlatkérõ) 1 db altatógép beszerzése tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél beadásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra szóló ajánlati felhívást tett közzé a K. É. 1998. augusztus 26-án megjelent 34-es számában különbözõ orvosi felszerelések, gépek, többek között 1 db altatógép beszerzésére. Az eljárás lebonyolításával a Kórház-Tender Kft.-t bízta meg.<br>
A felhívás szerint részajánlatot és többváltozatú ajánlatot is lehetett tenni.<br>
Az ajánlati felhívás 13. pontjában ajánlatkérõ elbírálási szempontként az összességében legkedvezõbb ajánlatot jelölte meg, mely elbírálási szempontok fontossági sorrendben a következõk:<br>
– a termékre vonatkozó legkedvezõbb garantált minõségi jellemzõk,<br>
– a legkedvezõbb üzemeltetési költségek,<br>
– a legkedvezõbb szavatossági és jótállási feltételek biztosítása,<br>
– a legkedvezõbb szervizelési feltételek,<br>
– a legkedvezõbb ajánlati ár, fizetési határidõk, esetleges egyéb kedvezmények,<br>
– referenciák.<br>
Ajánlatkérõ ajánlati dokumentációt is készített, melyben a beszerzés tárgyára vonatkozó minõségi követelményként elõírta:<br>
– A készülék rendelkezzen respirátorral, monitorrendszerrel. A monitor elégítsen ki magasabb követelményeket, amely egy oktatókórház esetében a szakorvosképzés korszerûbb igényeit is kielégíti.<br>
– Gázellátása palackról és központi rendszerrõl egyaránt megoldható legyen.<br>
– A rotaméter legyen alkalmas alacsony gázáramlások pontos mérésére is.<br>
– Cserélhetõ Isofluran párologtatóval rendelkezzen.<br>
– Altatógáz elszívási lehetõség adott legyen.<br>
– Oxigén bypasszal rendelkezzen.<br>
– Hatékony váladékszívója legyen.<br>
– Tartozékként legalább 2 db légzõköre legyen.<br>
– Egyszerû legyen az átállás géplélegeztetésrõl manuális lélegeztetésre. Rögzítette továbbá a narkózis respirátorral és a monitorrendszerrel szemben támasztott követelményeket is.<br>
Az ajánlati felhívásra – az altatógépeket illetõen – hét ajánlattevõ: a kérelmezõ, a Dutchmed Kft., a Baromed Kft., a Siemens Rt., az Omker Rt., az Allegro Kft. és az Anamed Kft. 12 ajánlatot nyújtott be.<br>
Ajánlatkérõ igazgatója bizottságot jelölt ki az ajánlatok elbírálására, a bizottság tagjainak javaslata alapján hozott döntését október 13-án hirdette ki, miszerint az eljárás nyertese a Baromed Kft. "B" változatú ajánlata lett.<br>
Kérelmezõ a törvényes határidõn belül, október 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az altatógép vonatkozásában nem az összességében legelõnyösebb ajánlatot hirdette ki nyertesnek. Álláspontja szerint a Baromed Kft. nyertes ajánlattevõ által megajánlott Ohmeda Excel 210 SL típusú altatógépnél a kérelmezõ által ajánlott Drager "Julian" típusú altatógép és PM Drager Vitara monitor jobb, mert minõségi jellemzõi kedvezõbbek, üzemeltetési költsége csak 100 ezer Ft körüli, a termékre 18 hónapos garanciát biztosított, szervizelési feltételei kedvezõbbek, a nyertes 14 962 549 Ft-os ajánlati árával szemben a kérelmezõ ajánlati ára 13 300 000 Ft, valamint kedvezményként ajánlottak még 1 db gyermek-légzõkört, valamint a betegellátó osztályra 1 db infúziós pumpát, mindkettõt 250 ezer Ft-os áron. Vállalták továbbá 8 fõ szakszemélyzet "Medicenter" formaruhával történõ felöltöztetését és betanításukat. Kérte az ajánlatkérõ döntésének megsemmisítését.<br>
Ajánlatkérõ megbízottja az október 27-én kelt beadványához mellékelte álláspontját, miszerint az Ohmeda Excel 210 SL altatógéphez hasonló géptípus az intézetben már hosszabb ideje kifogástalanul üzemel, így kezelését az orvosok és az asszisztencia jól ismerik, ezzel szemben a kérelmezõ által ajánlott altatógép MEEI-engedélye ideiglenes, az 1999-ben lejár és 6 hónaponként érvényesíttetni kell.<br>
Ajánlatkérõ értékelési anyagai az értékelõbizottság tagjainak javaslatát tartalmazták, akik szintén az Ohmeda Excel 210 SL altatógépre vonatkozó ajánlatot javasolják nyertessé minõsíteni.<br>
Az Allegro Kft. a november 5-i és az Anamed Kft. november 4-i beadványa érdemi észrevételt nem tartalmazott.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és ajánlatkérõnek a tárgyaláson tett nyilatkozatai alapján megállapította, hogy kérelmezõ jogorvoslati kérelme megalapozatlan. A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése értelmében az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az 59. § (1) bekezdés szerint az eljárás nyertese az, aki az elbírálási szempontok szerint a legkedvezõbb ajánlatot tette.<br>
A Döntõbizottság az elbírálási szempontok alapul vételével megvizsgálta az ajánlatokat, és azok sorrendjének megfelelõ súlyozása mellett arra a következtetésre jutott, hogy a nyertes ajánlata jobb, mint a kérelmezõ ajánlata. Ennek indokai a következõk:<br>
Az altatógépre a hét ajánlattevõ által – különbözõ konfigurációkban – benyújtott ajánlatok mindegyike megfelelt a dokumentációban meghatározott követelményeknek.<br>
A garantált minõségi jellemzõk tekintetében a nyertes ajánlata kis mértékben jobb volt. Az ajánlatkérõ a jogorvoslati eljárásban november 10-én tartott tárgyaláson úgy nyilatkozott, hogy megítélése szerint a nyertes által ajánlott altatógép azáltal jobb, mint a kérelmezõé, mert annak monitora kielégíti a szakorvosképzés korszerûbb igényeit is, tekintettel arra, hogy míg a kérelmezõ Drager Vitara monitora kompakt rendszerû, addig a nyertes Omnicara monitora moduláris rendszerû, azaz az alkalmazási lehetõsége fejleszthetõ.<br>
A Döntõbizottság elfogadva az ajánlatkérõ ezen álláspontját, a nyertes ajánlat kedvezõbbnek minõsítéseként értékelte azt a körülményt is, hogy a kérelmezõ által ajánlott altatógép minõségi tanúsítványa 1999. június 26-ig érvényes, a nyertesé pedig 2000. november 28-ig.<br>
A második elbírálási szempontot illetõen az ajánlatok azonosak volt, miután az üzemeltetési költségre nézve egyik sem tartalmazott konkrét adatot.<br>
A legkedvezõbb szavatossági és jótállási feltételek tekintetében is azonos a két ajánlat, mert azok szervizelési szerzõdéstervezetei egyaránt 18 hónapos garanciát és 10 évre szóló alkatrész-utánpótlási kötelezettséget tartalmaztak.<br>
A legkedvezõbb szervizelési feltételek vonatkozásában a nyertes ajánlata volt jobb, mert kérelmezõ a hibabejelentésekre 48 órán belüli kiszállást ajánlott, ezzel szemben a nyertes ajánlattevõ "azonnali"-t, mely "azonnali" megjelölés a szervizelési gyakorlat szóhasználata szerint max. 24 órát jelent. Ajánlatkérõ a tárgyaláson úgy nyilatkozott, hogy az értékeléskor ezt a meghatározást 24 órán belüli kiszállásként vette figyelembe.<br>
Az ötödik elbírálási szempont tekintetében a kérelmezõ alacsonyabb árat és kapcsolódó 500 ezer Ft-os árurabatot is tartalmazó ajánlata minõsül jobbnak, a fizetési feltételeket illetõen pedig a két ajánlat azonos.<br>
A nyertes referenciajegyzéke 36 magyarországi felhasználó címét tartalmazza 42 db altatógépre nézve, a kérelmezõ ajánlata 7 címen 9 db altatógépre jelöl meg referenciát. A hatodik elbírálási szempont tekintetében tehát a nyertes ajánlata a jobb.<br>
A további öt ajánlattevõ ajánlatának értékelésére a Döntõbizottság részletezve nem tér ki, mert azok szinte valamennyi elbírálási szempontból kedvezõtlenebbek, mint a kérelmezõ és a nyertes ajánlata.<br>
Fentieket összegezve a Döntõbizottság megállapította, hogy ajánlatkérõ döntése megalapozott volt, ezért kérelmezõ jogorvoslati kérelme megalapozatlan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés a) pontja alapján rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 1998. november 20.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>