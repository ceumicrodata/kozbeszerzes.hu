<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0143)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.283/3/1998.<br>
<br>
Tárgy: a HM Elektronikai, Logisztikai és Vagyonkezelõ Rt. jogorvoslati kérelme a Budapest Rendõr-fõkapitányság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Honvédelmi Minisztérium Elektronikai, Logisztikai és Vagyonkezelõ Rt. Vagyonkezelõ Igazgatóság (1026 Budapest, Hidász u. 2/B, a továbbiakban: kérelmezõ) jogorvoslati kérelmét, melyet a Budapesti Rendõr-fõkapitányság (1139 Budapest, Teve u. 4–6., a továbbiakban: ajánlatkérõ) a BRFK objektumaiban végzendõ épület-átalakítási, karbantartási, hibaelhárítási és kisjavítási munkák tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 1998. november 26-án jogorvoslati kérelmet nyújtott be a Döntõbizottsághoz.<br>
A Döntõbizottság a kérelemben írtak és a rendelkezésre álló dokumentumok, valamint a kérelmezõ által is becsatolt – a tárgybani közbeszerzési eljárásra vonatkozó – hirdetmények vizsgálata alapján megállapította, hogy a kérelem elkésett.<br>
Ajánlatkérõ 1998. szeptember 18-án a K. É.-ben tájékoztatót tett közzé az elõminõsítési eljárás eredményérõl (6471). A tájékoztató 5. pontjában megjelölt, alkalmasnak minõsített tíz jelentkezõ részére – köztük kérelmezõnek – ajánlati felhívást biztosított, melyben az ajánlattételi határidõt 1998. november 5. napjában határozta meg.<br>
Még az ajánlattételi határidõ lejárta elõtt ajánlatkérõ az ajánlati felhívását visszavonta, és e döntésérõl a tíz alkalmasnak minõsített jelentkezõt – potenciális ajánlattevõt – 1998. október 30-án értesítette. Ezt követõen ajánlatkérõ az ajánlati felhívásának visszavonásáról szóló közleményét a K. É. Szerkesztõbizottságához 1998. november 5-én eljuttatta, amit követõen a K. É. 1998. november 11-i számában az közzétételre is került (7201).<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (2) bekezdése szerint az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie.<br>
A Döntõbizottság álláspontja szerint ajánlatkérõ az ajánlattételi határidõ lejártáig vonta vissza a felhívását, és ezt megelõzõen október 30-án értesítette is az érintetteket a döntésérõl.<br>
Kérelmezõ által jogsértõnek vélt ajánlatkérõi magatartás, nevezetesen a felhívás visszavonására vonatkozó döntés tehát 1998. október 30-án jutott kérelmezõ tudomására, ezért a kérelem elkésett a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére tekintettel, ami kimondja, hogy "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A Döntõbizottság határozatát a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére figyelemmel a 88. § (1) bekezdése alapján hozta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 1.<br>
<br>
Dr. Bíró László s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>