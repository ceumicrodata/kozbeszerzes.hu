<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0142)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.262/98.<br>
Üi.: dr. Csitkei Mária<br>
Telefon: 375-9693<br>
<br>
Tárgy: a KÕVÁKI Kft. jogorvoslati kérelme az FVM Kiemelt Sportlétesítmények Intézménye közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KÕVÁKI Kõbányai Vállalkozási és Kivitelezõ Kft. (1107 Budapest, Ceglédi út 30., továbbiakban: kérelmezõ) jogorvoslati kérelmét – melyet az FVM Kiemelt Sportlétesítmények Intézménye (1091 Budapest, Üllõi út 129., továbbiakban: ajánlatkérõ) a népligeti 2. sz. telepen lévõ öltözõépület tetõtér-beépítésének kivitelezése tárgyú közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 1998. augusztus 26-án megjelent 34. számában a népligeti sportlétesítményében lévõ öltözõépület tetõterének terv szerinti komplett kivitelezésére. A teljesítési határidõt 1999. I. negyedévében határozta meg.<br>
Az ajánlati felhívás 11. pontjában ajánlatkérõ az ajánlattevõk pénzügyi, gazdasági, mûszaki alkalmasságának igazolására kérte becsatolni a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti és a Kbt. 44. § (2) bekezdés a), b) és d) pontjaiban meghatározott igazolásokat, az 1996. és 1997. évi mérleg- és eredménykimutatást, banki információt a 44. § (1) bekezdés szerint, valamint a cégalapításra vonatkozó fõbb adatokat.<br>
Ajánlatkérõ ajánlati dokumentációt készített, melynek részét képezte egy szerzõdéstervezet is. Ajánlatkérõ a szerzõdéstervezetben – többek között – kikötötte a következõket:<br>
– A részszámlát a teljesítést igazoló okmány benyújtását követõ 15, a végszámlát 30 banki munkanapon belül egyenlíti ki (6. pont).<br>
– A munkaterületen a vállalkozó (nyertes ajánlattevõ) használhatja a közmûveket, telefont, de a felvonulási épületeket a vállalkozónak kell biztosítania (13. pont).<br>
– A vállalkozó a létesítmény átadás-átvételétõl számított 36 hónapos idõtartamra jóteljesítési kötelezettséget vállal (39. pont), ezzel összefüggésben a VI. sz. melléklet 3. pontjában rögzítést nyert, hogy a vállalkozó bankja 36 hónapig elfogadja a jóteljesítési garanciára nézve ajánlatkérõ fizetési felhívását.<br>
Ajánlatkérõ a dokumentáció 9. oldalán közölte, hogy a bírálóbizottságnak jogában áll az eljárást eredménytelennek minõsíteni, ha a benyújtott ajánlatok közül egyet sem talál megfelelõnek.<br>
Az ajánlati határidõig, 1998. október 6-ig a dokumentációt négyen vásárolták meg, és két ajánlattevõ, a kérelmezõ és a Kalotherm Rt. nyújtott be ajánlatot.<br>
Az ajánlatok bizottsági értékelésérõl október 8-án született jegyzõkönyvben rögzítést nyert, hogy a Kalotherm Rt. ajánlata nem elfogadható, mert az árajánlata irreálisan magas, a kivitelezési határidõt nem a kiírás szerint adta meg. A kérelmezõ ajánlatát illetõen a jegyzõkönyv tartalmazza, hogy az ajánlati ár "közelít a valós kivitelezési árhoz", de kérelmezõ "vagyona kevésnek mutatkozik egy ilyen nagy volumenû munka elvégzéséhez." A bizottság javasolta, hogy ajánlatkérõ a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján nyilvánítsa eredménytelennek. Az október 13-án történt eredményhirdetésen ajánlatkérõ az eljárást eredménytelennek nyilvánította és közölte, hogy tárgyalásos eljárást fog tartani, melyre a két ajánlattevõt meghívja.<br>
Ajánlatkérõ döntése ellen a kérelmezõ október 26-án jogorvoslati kérelmet terjesztett elõ a Döntõbizottsághoz. Sérelmezte az eljárás eredménytelennek nyilvánítását, álláspontja szerint az õ ajánlata megfelelõ, így az eljárás eredményes volt, ezért nincs szükség tárgyalásos eljárásra.<br>
Kérte a közbeszerzési eljárás felülvizsgálatát, az ajánlatkérõ döntésének megsemmisítését.<br>
Ajánlatkérõ a november 2-án kelt észrevételében kérte a jogorvoslati kérelem elutasítását. Közölte, hogy az eljárást azért nyilvánította eredménytelennek, mert egyrészt nem látják elegendõnek a kérelmezõ pénzügyi hátterét a beszerzés tárgyát képezõ munkák elvégzéséhez, másrészt a kérelmezõ ajánlata nem felelt meg az ajánlati felhívásban és dokumentációban meghatározott feltételeknek. Állítását azzal indokolta, hogy kérelmezõ az ajánlati dokumentáció részét képezõ szerzõdéstervezet több, ajánlatkérõ számára lényegesnek minõsülõ pontját – 4. pont második bekezdés, 13. pont, VI. melléklet 3. pont – nem fogadta el, azokkal szemben "véleményeltéréssel" élt.<br>
A Döntõbizottság a közbeszerzési eljárás során keletkezett iratok és a felek beadványainak tartalma alapján megállapította, hogy a kérelmezõ jogorvoslati kérelme nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerint az ajánlattevõknek a pénzügyi, gazdasági és mûszaki alkalmasságukat igazolni kell, ezen igazolások körét a 44. § határozza meg.<br>
Ajánlatkérõ a mûszaki alkalmasság igazolására a 44. § (2) bekezdés a), b) és d) pontja szerinti igazolásokat írta elõ.<br>
A kérelmezõ az ajánlati felhívás 11. pontjában foglaltaknak nem tett maradéktalanul eleget, mert a b) és d) pontban elõírt igazolást nem csatolta be, azaz nem ismertette mûszaki-technikai felszereltségét, valamint a 15%-ot meghaladóan bevonni kívánt alvállalkozókat. Kérelmezõ az ajánlatában utal arra, hogy a munka elvégzésébe 15%-ot meghaladó mértékben alvállalkozókat von be, de ezen alvállalkozókat nem nevezi meg, és rájuk nézve nem csatolta a 46. § (2) bekezdésében, illetve az ajánlati felhívás 11. pontjában kötelezõen elõírt igazolásokat sem. Ugyanakkor kérelmezõ által csatolt iratokból az is nyilvánvaló, hogy a munkák elvégzéséhez egymaga nem rendelkezik technikai felszereltséggel és fizikai munkaerõ létszámmal.<br>
A Döntõbizottság megállapította, hogy az itt felsorolt okoknál fogva a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen.<br>
Ajánlatkérõ az ajánlati dokumentáció részét képezõ építési szerzõdéstervezetben meghatározta a nyertes ajánlattevõvel megkötendõ szerzõdés feltételeit. Miután ez a szerzõdéstervezet az ajánlati dokumentáció része volt, a kérelmezõ mint ajánlattevõ akkor tett volna maradéktalanul eleget az ajánlati dokumentációban meghatározott feltételeknek, ha ajánlata részeként ezt változatlan tartalommal aláírva becsatolja. Ezzel szemben kérelmezõ a szerzõdéstervezet több – szám szerint 25 – pontjával szemben véleményeltéréssel élt, azaz nem fogadta el az ajánlatkérõnek az ajánlatok tartalmával szembeni elvárásait.<br>
A szerzõdéstervezetnek kérelmezõ által el nem fogadott pontjai lényeges tartalmi elemekre vonatkoztak, példaként kiemelve ezek a következõk:<br>
– A 6. pont a részszámla fizetési határidejét 15 napban, a végszámláét 30 napban határozta meg, ezzel szemben kérelmezõ 8, illetve 15 nap fizetési határidõre tartott igényt.<br>
– A 13. pont a nyertes ajánlattevõ kötelezettségévé teszi az ún. felvonulási létesítmények megépítését, kérelmezõ viszont az ajánlatkérõtõl várja az iroda, raktár és szociális létesítmények biztosítását.<br>
– A 39. pontban ajánlatkérõ 36 hónap idõtartamig kéri a jóteljesítési garanciát, kérelmezõ csak 12 hónapot vállal.<br>
A felsorolt szerzõdéses pontok szerint több millió Ft-os költségráfordítás, illetve kötelezettségvállalás tekintetében van eltérés az ajánlatkérõnek az ajánlati dokumentációban meghatározott elvárása és a kérelmezõ ajánlatában szereplõ vállalása között, így a kérelmezõ ajánlata nem felel meg az ajánlati dokumentációban meghatározott feltételeknek.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a kérelmezõ ajánlata ezen oknál fogva is érvénytelen.<br>
A kérelmezõ ajánlatának érvénytelensége folytán a Döntõbizottság már nem vizsgálta, hogy az ajánlat mûszaki tartalma megfelel-e az ajánlati dokumentációban, illetve az annak részét képezõ tervdokumentációban foglaltaknak. A két ajánlat árazott költségvetése tételeinek vizsgálata alapján azonban a Döntõbizottság vélelmezi, hogy a beszerzés tárgyát tekintve ellentmondás van az ajánlati felhívás "tetõtér-beépítés"-ként való megjelölése és az ajánlati dokumentáció tartalma között, ugyanis a beárazott költségvetések földmunkát, alapozási munkát is tartalmaznak, mely munkanemek nem velejárói egy tetõtér-beépítésnek. A Döntõbizottság felhívja ajánlatkérõ figyelmét, hogy az ajánlati felhívásban és ajánlati dokumentációban a beszerzés tárgyát azonosan kell meghatározni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 1998. november 30.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>