<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0147)
</b></h2><FONT size=3><i><u></i></u><br>
1024 Budapest, Margit krt. 8.<br>
Ikt. sz.: D.265/12/1998.<br>
Tárgy: az EXCELLENCE Rt. jogorvoslati kérelme a B.-A.-Z. Megyei Területfejlesztési Tanács közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az EXCELLENCE Korlátozott Pénzintézeti Tevékenységet Végzõ Rt. (1137 Budapest, Újpesti rkp. 7. továbbiakban: kérelmezõ) jogorvoslati kérelmének, melyet a Borsod-Abaúj-Zemplén Megyei Területfejlesztési Tanács (3525 Miskolc, Városház tér 1. továbbiakban: ajánlatkérõ) a B.-A.-Z. megye közép-, hosszú távú EU-konform területfejlesztési koncepció kidolgozása tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, a Kbt. 31. § (4) bekezdését, és a Kbt. 59. § (1) bekezdését, ezért 1 000 000 Ft – azaz egymillió forint – összegû bírságot szab ki ajánlatkérõvel szemben.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a K. É. 1998. szeptember 16-án megjelent 37. számában a megye közép-, hosszú távú (5–7 éves) EU-konform területfejlesztési koncepciójának kidolgozása tárgyában tett közzé részvételi felhívást. A választott eljárási forma a meghívásos gyorsított eljárás volt.<br>
Az eljárási forma alkalmazását ajánlatkérõ azzal indokolta, hogy csak korlátozott számú ajánlattevõ alkalmas a szerzõdés teljesítésére a közbeszerzés tárgyának sajátos természete miatt, és a központi területfejlesztési célelõirányzatból a koncepcióra nyert állami támogatás szerzõdéskötésének a határideje kötött.<br>
A részvételi felhívás szerint rész-, illetve többváltozatú ajánlatot nem lehetett benyújtani.<br>
A részvételi felhívás megjelölte az ajánlattételre felhívott cégeket. Ezek a cégek: Economix Közgazdasági Egyetem Rt., MTA Észak-magyarországi Regionális Kutatások Központja, Miskolci Egyetem, Régió Szerkezetátalakító és Fejlesztõ Kft., Régió Városépítészeti és Mûemlék Tervezõ Kft., VATI Magyar Regionális Fejlesztési és Urbanisztikai Kht. és kérelmezõ.<br>
A részvételi felhívás 9. pontjában a résztvevõk pénzügyi, gazdasági és mûszaki alkalmasságuk igazolására kért adatokat az alábbiak szerint határozta meg az ajánlatkérõ:<br>
– banki nyilatkozat az ajánlattevõ fizetõ és hitelképességérõl,<br>
– az elmúlt 3 év hasonlón jellegû munkáinak bemutatása,<br>
– <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja szerinti az ajánlattevõ mûszaki technikai felszereltségének bemutatása.<br>
Az ajánlatkérõ az összességében legelõnyösebb ajánlatot kívánta kiválasztani, az elbírálási szempontok alábbi fontossági sorrendje alapján:<br>
– szakmai tartalom,<br>
– megvalósíthatóság,<br>
– korszerû technikai megvalósítás és dokumentálás (terjeszthetõség),<br>
– ajánlati ár,<br>
– határidõ.<br>
A részvételi felhívásra négy cég nyújtotta be jelentkezését: Miskolci Egyetem, Régió Kft., Economix Rt. és kérelmezõ.<br>
Az ajánlatkérõ 1998. szeptember 29-én a részvételi jelentkezéseket megvizsgálta, valamennyi jelentkezést elfogadta, és az ajánlati felhívást részükre 1998. szeptember 30-án megküldte.<br>
A beérkezett ajánlatok bontásáról 1998. október 21-én közjegyzõi okirat készült.<br>
Ajánlatot nyújtott be az Economix Rt., Miskolci Egyetem és kérelmezõ.<br>
Az ajánlatkérõ 1998. október 29-én hozta meg a döntését, és még ugyanezen a napon – az írásban meghívott – ajánlattevõk elõtt ki is hirdette. Az eljárás nyertese a Miskolci Egyetem lett, akivel a szerzõdést az ajánlatkérõ a fenti napon megkötötte.<br>
A törvényes határidõn belül a kérelmezõ jogorvoslati kérelmet nyújtott be, álláspontja szerint a lefolytatott közbeszerzési eljárás sértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésben megfogalmazott verseny tisztasága és a 24. § (2) bekezdésben megfogalmazott esélyegyenlõség alapelveit, mert a nyertes Miskolci Egyetem az ajánlatába bevonta a megyei Kereskedelmi és Iparkamarát, Agrárkamarát és Kézmûveskamarát.<br>
Ezek a szervezetek ugyanakkor az ajánlatkérõ szervezetének tagjai is voltak, így ezen szervezetek információs elõnnyel rendelkeztek, és az ajánlatok elbírálásában is részt vettek. Ideiglenes intézkedésként kérte a szerzõdés megkötésének megtiltását.<br>
A kérelmezõ jogorvoslati kérelmét a tárgyaláson kiegészítette, véleménye szerint az ajánlatkérõ nem az összességében legelõnyösebb ajánlatot hirdette ki nyertesnek, saját ajánlata kedvezõbb volt.<br>
Kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a jogsértés megállapítását.<br>
Az ajánlatkérõ érdemi észrevételében elõadta, hogy a Kbt. jogszabályi alapelveit az eljárásuk során nem sértették meg, hivatkoztak az 1994. évi XVI. törvény 26. § (1) bekezdés c) pontjának elõírására, mely szerint a kamarák közremûködnek a területfejlesztési koncepciók kidolgozásában, így azok csak a jogszabályból eredõ feladatukat teljesítették, továbbá a Kbt. "10. § c) pontjában megfogalmazott meghatározó befolyás" fogalmára, ez a befolyás a Területfejlesztési Tanács és a kamarák között nem állt fenn. A döntés meghozatalánál a kamarák a tanács által elfogadott Szervezeti és Mûködési Szabályzatnak megfelelõen bejelentették az érdekeltségüket, ennek megfelelõen a napirend tárgyalásában nem vehettek részt és arról nem szavazhattak.<br>
A tárgyaláson tett nyilatkozatában az ajánlatkérõ ezt úgy pontosította, hogy a kamarák képviselõi a tanács ülésén részt vettek, azonban szavazati jogukkal nem éltek. Az ajánlatok értékelésével összefüggésben elõadta, hogy a beérkezett mindhárom ajánlat a feladat teljesítésére alkalmas volt.<br>
A tanács döntése meghozatalakor tekintettel lehetett "presztízsokokra" is, amikor a helyi viszonyokban jártas és hasonló feladatokat már korábban is teljesítõ Miskolci Egyetem ajánlatát fogadta el. Ez lehet a magyarázata annak, hogy míg a szakértõi bizottság a kérelmezõ ajánlatát minõsítette jobbnak, a döntéshozó testület a Miskolci Egyetem ajánlatát fogadta el, és hirdette ki nyertesnek.<br>
A Miskolci Egyetem érdemi észrevételében elõadta, hogy a verseny tisztasága és esélyegyenlõség alapelvei nem sérültek meg. Kérte a jogorvoslati kérelem elutasítását.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbi tényállást állapította meg:<br>
A részvételi felhívás 5. pontja szerint az ajánlatkérõ a nyertes közös ajánlattevõktõl gazdasági társaság létrehozását nem követelte meg, de elõírta, hogy közös ajánlattevõk esetén a koncepció kidolgozásában részt vevõknek dokumentált módon kutatási, együttmûködési megállapodást kell kötniük, melyben egyik szervezet gesztorként jelenik meg.<br>
Az ajánlatkérõ felhívásának ezt a pontját a <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdésére figyelemmel tette, mely szerint: több ajánlattevõ közösen is tehet ajánlatot. Az ajánlatkérõ az ajánlat megtételét nem kötheti gazdasági társaság létrehozásához, a közös ajánlatot tevõ nyertesektõl azonban ezt megkövetelheti, ha az a szerzõdés teljesítése érdekében indokolt. Erre az ajánlati felhívásban fel kell hívni az ajánlattevõk figyelmét.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerinti igazolások és nyilatkozatok tekintetében csak az ajánlati felhívásban írt elõ benyújtási kötelezettséget.<br>
A Miskolci Egyetem a részvételi jelentkezéséhez csatolt egy együttmûködési szándéknyilatkozatot, mely az Egyetem, valamint a B.-A.-Z. Megyei Kereskedelmi és Iparkamara, Agrárkamara, Kézmûveskamara és az ózdi Régió Szerkezetátalakító és Fejlesztõ Kft. között jött létre, melyben a felek kijelentik, hogy közösen kívánnak ajánlatot benyújtani, és kijelentik, hogy az együttmûködés részletes feltételeit tartalmazó megállapodást a benyújtandó ajánlatban rögzítik.<br>
A Miskolci Egyetem a részvételi jelentkezésének benyújtásakor a részvételi felhívás 9. pontjában meghatározott pénzügyi, gazdasági, mûszaki alkalmasság igazolására kért adatokat az együttmûködési szándéknyilatkozatot aláíró valamennyi félre vonatkozóan becsatolta.<br>
Az együttmûködési szándéknyilatkozat azon megfogalmazásából, hogy a "felek kijelentik, hogy közösen kívánnak pályázatot benyújtani", valamint abból, hogy a kért igazolásokat valamennyi résztvevõ félre vonatkozóan becsatolták, egyértelmûen következik, hogy a felek szándéka közös ajánlat benyújtására irányult. Ajánlatkérõ a közös részvételi jelentkezést fogadta el, és amikor a Miskolci Egyetemet ajánlattételre felhívta, akkor a közös ajánlattevõket kellett a felhívott ajánlattevõn érteni.<br>
Az ajánlat benyújtásakor a Miskolci Egyetem a részvételi jelentkezéséhez mellékelt együttmûködési szándéknyilatkozatot ismételten becsatolta.<br>
Tény, hogy további, az együttmûködés részletes feltételeit tartalmazó megállapodás az ajánlatban nem volt megtalálható, de a szándéknyilatkozat ismételt becsatolása azt bizonyítja, hogy a felek szándéka továbbra is a közös ajánlat benyújtására irányult.<br>
Közös ajánlat benyújtása esetén pedig az ajánlat benyújtásában részt vevõk mindegyike ajánlattevõnek minõsül, függetlenül a részvétel arányától. Ebbõl pedig következik, hogy külön-külön rendelkezniük kell a pénzügyi, gazdasági és mûszaki alkalmasságuk igazolására vonatkozó adatokkal és nyilatkozatokkal, amelyeket ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésére tekintettel köteles vizsgálni. Egyúttal – miután a közös ajánlattevõk mindegyike a Kbt. szabályai szerinti ajánlattevõ – valamennyien kötelesek igazolni azt, hogy nem tartoznak a Kbt. 46. § hatálya alá. Ezen igazolás módjáról a Kbt. 46. § (2) bekezdése rendelkezik.<br>
A Miskolci Egyetem a részvételi jelentkezésében csatolta is a teljesítésbe bevonni szándékozott ajánlattevõk vonatkozásában a részvételi felhívásban elõírtakat, azonban az ajánlata benyújtásakor a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésben elõírt igazolásokat és nyilatkozatokat csak az egyetem vonatkozásában csatolta. Az ajánlatában nyilatkozott ugyan, hogy 15% felett alvállalkozót, illetõleg együttmûködõ partnert nem vesz igénybe, de jelen esetben a fent részletesen kifejtettek alapján az együttmûködõ partnereket nem alvállalkozói minõségben kellett az ajánlat benyújtásában résztvevõknek tekinteni, hanem mint közös ajánlattevõket. Ebbõl pedig következik, hogy valamennyi ajánlattevõre vonatkozóan a Kbt. 46. § (2) bekezdésben elõírtakat teljesíteni kellett volna.<br>
Az ajánlatkérõ az ajánlatok elbírálása során ezt a körülményt nem észlelte, helytelenül alvállalkozóknak tekintette a Miskolci Egyetem ajánlatában megjelölt szervezeteket, és ennek alapján az igazolások és nyilatkozatok hiánya miatt nem állapította meg az ajánlat érvénytelenségét, az eljárás további szakából nem zárta ki, hanem azt érdemben elbírálta.<br>
Az ajánlatkérõ ezzel a magatartásával megszegte a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdést, mely szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján pedig érvénytelen az az ajánlat, amelyik nem felel meg az ajánlati felhívásban, illetõleg a dokumentációban meghatározott feltételeknek.<br>
A Miskolci Egyetem ajánlatában közös ajánlattevõként a B.-A.-Z. Megyei Kereskedelmi és Iparkamara, Agrárkamara, Kézmûveskamara és a Régió Szerkezetátalakító és Fejlesztõ Kft. vett részt.<br>
Az ajánlatok elbírálása az ajánlatkérõ testületi szervének hatáskörébe tartozott. A területfejlesztésrõl és területrendezésrõl szóló 1996. évi XXI. tv. (1) bekezdés d) pontja alapján a tanács tagjai között a területi kamarák képviselõi is szerepelnek.<br>
A törvénnyel összhangban az ajánlatkérõ Szervezeti és Mûködési Szabályzatának 3./1. pontja felsorolja a tanács tagjait, ezek között mindhárom kamara képviselõjét, továbbá a 3./4. pont szerint az állandó meghívottak között a Kereskedelmi és Iparkamara, valamint az Agrárkamara szakértõje is megtalálható.<br>
Az ajánlatok elbírálásáról az 1998. október 29-i Tanácsülés döntött. A becsatolt jelenléti ív és jegyzõkönyv tanúsága szerint ezen a Tanácsülésen a Kereskedelmi és Iparkamara és az Agrárkamara képviselõi mint tanácstagok, valamint az állandó meghívottak közül a Kereskedelmi és Iparkamara fõtanácsosa mint az ajánlatkérõ szakértõje jelen volt, aki egyben a Miskolci Egyetem ajánlatában közremûködõként vesz részt.<br>
A jegyzõkönyv tanúsága szerint az Agrárkamara képviselõje jelezte, hogy a kamarák érintve vannak a Miskolci Egyetem pályázatában, és bejelentette összeférhetetlenségét.<br>
A Kereskedelmi és Iparkamara képviselõje szintén megerõsítette, hogy a Szervezeti és Mûködési Szabályzat szerint alapkövetelmény, hogy az érintettek a napirend tárgyalásánál ne vegyenek részt, és ne szavazzanak. Ennek ellenére a jegyzõkönyvbõl és az ajánlatkérõ tárgyaláson tett nyilatkozatából kitûnt, hogy a kamarák képviselõi a napirend tárgyalásán végig részt vettek, a levezetõ elnök maga a Kereskedelmi és Iparkamara képviselõje volt.<br>
A rendelkezésre álló iratokból egyértelmûen nem lehetett megállapítani, hogy a kamarák képviselõi szavazati jogukkal éltek-e vagy sem, de az összeférhetetlenség megállapítása körében ennek a körülménynek már nincs jelentõsége. A Döntõbizottság álláspontja szerint a közbeszerzési eljárás tisztasága csak úgy biztosítható, ha az ajánlatok elbírálása során az ajánlattevõkkel – jogszabályban megjelölt – kapcsolatban álló személyek jelenlétükkel semmilyen formában nem befolyásolhatják a döntést.<br>
Önmagában az, hogy a kamarák képviselõi a döntéshozó testület ülésén részt vettek, alkalmat teremtett a döntés befolyásolására.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdése kimondja: "Az ajánlatok elbírálására létrehozott bizottság tagja, az elbírálásba bevont szakértõ, valamint az ajánlatkérõ nevében a közbeszerzési eljárást lezáró határozatot hozó személy nem lehet az, akire a (2) bekezdésben meghatározott kizáró okok az ajánlattevõvel, illetve hozzátartozójával kapcsolatban állnak fenn."<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése kimondja: "Az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói."<br>
Az ajánlatkérõ azzal a magatartásával, hogy az ajánlattevõi minõségben szereplõ kamarák képviselõi egyben a döntést hozó testület érdemi munkájában részt vettek, megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdését.<br>
A rendelkezésre álló iratokból nem volt megállapítható és ezt kérelmezõ sem állította, hogy az ajánlatkérõ a közbeszerzési eljárás során (részvételi felhívás, dokumentációkészítés, ajánlati felhívás) a kamarákat bevonta volna. Elõzetes, bõvebb információval pedig azok a személyek rendelkeznek, akik ebbe a körbe tartoznak. Az iratok alapján e tekintetben jogsértés nem volt megállapítható.<br>
A nyertes ajánlatáról ugyan a Döntõbizottság megállapította, hogy érvénytelen volt, és a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján csak érvényes ajánlatok hasonlíthatók össze, de mivel az ajánlatkérõ az érvénytelenségrõl nem határozott, hanem az érvénytelen ajánlatot érdemben elbírálta, így a Döntõbizottság is elvégezte a kérelmezõ és nyertes ajánlatának összehasonlítását a megadott elbírálási szempontok fontossági sorrendjében.<br>
<br>
1. Szakmai tartalom.<br>
A kérelmezõ ajánlata részletesen kidolgozott, feladatmegosztásokat jól elhatároltan tartalmazta. A felsorolt szakembergárda az érintett szakterületeket lefedi, ezért – az ajánlatkérõ megállapítása szerint is – a feladat elvégzésre alkalmas volt.<br>
A nyertes ajánlat ezzel szemben a koncepció elkészítésére hat fõ szakértõt jelölt meg, akik kivétel nélkül közgazdasági képzettségûek. A szerzõdés teljesítésére õk önmagukban nem nyújtanak szakmailag megfelelõ és elegendõ hátteret.<br>
Ez utóbbi tényt ajánlatkérõ sem vitatta, hiszen a szerzõdéskötés során már kötelezte a nyertest, hogy egyéb szakértõket köteles bevonni a teljesítésbe. Ugyanakkor az ajánlati felhívás szerint az ajánlattevõknek az ajánlatban kellett részletesen ismertetni mindazon szakembereket, akik az egyes feladatrészeket majd kidolgozzák. E követelménynek a Miskolci Egyetem ajánlata nem felelt meg.<br>
Az elsõ elbírálási szempontból tehát kérelmezõ ajánlata jobb volt.<br>
<br>
2. Megvalósíthatóság<br>
A benyújtott kérelmezõi és nyertes ajánlat is megvalósításra alkalmas volt. A két ajánlat között ebbõl az elbírálási szempontból jelentõs különbség nem volt tapasztalható, a két ajánlatot egyenértékûnek lehet tekinteni, a Döntõbizottság és ajánlatkérõ értékelése szerint is.<br>
<br>
3. Korszerû megvalósíthatóság, terjeszthetõség<br>
A kérelmezõ az elkészített területfejlesztési koncepciót 10 példányban nyomtatott formában és 10 példányban CD-re írva vállalta elkészíteni.<br>
A nyertes ajánlattevõ csak nyomtatott formában 500 példány magyar, és 200 példány angol nyelvû véglegesített koncepció átadását vállalta. A kérelmezõ ajánlata "korszerûbbnek" minõsül, de mivel széles körben kötelezõ a koncepció egyeztetése, így a nagy példányszámú nyertesi vállalás az ajánlatkérõnek elõnyösebb volt. A Döntõbizottság álláspontja szerint a két ajánlatot ebbõl az elbírálási szempontból egyenértékûnek kell minõsíteni, tekintettel arra, hogy ajánlatkérõ elõírásai nem vonatkoztak a szerzõdés teljesítésének technikai követelményeire és a jogszabályi egyeztetési kötelezettség mindkét módon – informatikai úton és írásos változatban is  – biztosítható.<br>
<br>
4. Ajánlati ár<br>
Kérelmezõ:	16 800 E Ft<br>
Nyertes:	 17 800 E Ft<br>
Ebbõl az elbírálási szempontból a kérelmezõ ajánlata egyértelmûen jobbnak minõsült.<br>
<br>
5. Határidõ<br>
A kérelmezõ és a nyertes is 1999. március 31-ét jelölte meg teljesítési határidõként. A kérelmezõ késedelmi kötbér megfizetését is vállalta, ezért a határidõ betartására az õ ajánlata még biztosítékot is tartalmazott. Ebbõl a szempontból a kérelmezõ ajánlata jobbnak minõsült.<br>
Megállapítható, hogy az elsõ, negyedik és ötödik elbírálási szempontból kérelmezõ ajánlata jobb volt, a második és harmadik elbírálási szempontból pedig az ajánlatok egyenértékûnek minõsülnek. Ebbõl következõen az összességében legelõnyösebb ajánlatot kérelmezõ nyújtotta be.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés szerint: az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatkérõ fenti rendelkezést megsértette azáltal, hogy nem az összességében legelõnyösebb ajánlatot hirdette ki nyertesnek.<br>
A Döntõbizottság az eljárása során ideiglenes intézkedést nem alkalmazott, mert az ajánlatkérõ a szerzõdést az eredményhirdetés napján megkötötte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) és f) pontjaiban felsorolt jogkövetkezményeket alkalmazta.<br>
A Döntõbizottság azért alkalmazott bírságot is ajánlatkérõvel szemben, mert az elkövetett jogsértések súlya azt kétségkívül indokolta, továbbá a kérelemhez a Döntõbizottság a jogkövetkezmények tekintetében nincs kötve.<br>
A kiszabott bírság összegét találta a Döntõbizottság az elkövetett jogsértés súlyával arányban állónak.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján a Döntõbizottság kötelezte az ajánlatkérõt az igazgatási szolgáltatási díj megfizetésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 30.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>