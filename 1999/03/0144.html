<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0144)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.278/22/1998.<br>
<br>
Tárgy: az Alterra Kft. jogorvoslati kérelme Edelény Város és Szendrõlád Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Alterra Építõipari Kft. (1103 Budapest, Sibrik M. u. 30., képviseli: dr. Felszegi Ildikó ügyvéd, 1103 Budapest, Sibrik M. u. 30., a továbbiakban: kérelmezõ) jogorvoslati kérelmének, melyet Edelény Város Önkormányzata (3780 Edelény, István király u. 52.) és Szendrõlád Község Önkormányzata (3751 Szendrõlád, Fõ u. 63.) – a továbbiakban: ajánlatkérõ(k) – az edelényi szennyvíztisztító telep kapacitásbõvítése, technológiai korszerûsítése tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy Edelény Város Önkormányzata mint gesztor megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) és 42. § (1) bekezdését, Szendrõlád Község Önkormányzata pedig mint ajánlatkérõ a Kbt. 31. § (3) bekezdésére figyelemmel a Kbt. 2. § (1) bekezdését.<br>
A jogsértésre tekintettel a Döntõbizottság a gesztor ajánlatkérõnek az elõminõsítési eljárást lezáró döntését megsemmisíti.<br>
Kötelezi ajánlatkérõt, hogy az 1/1996. (II. 7.) KTM rendeletnek megfelelõen a hiányzó kötelezõ munkarészekkel kiegészítve készítse el a dokumentációt, és a Keviterv Plusz Kft.-t a további eljárásból zárja ki, míg kérelmezõt, az Akvi-Patent Kft.-t és a Borsodvíz Rt.-t ajánlattételre hívja fel.<br>
Kötelezi továbbá ajánlatkérõket, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat egyenlõ arányban megosztva fizessenek meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Edelény Város Önkormányzata és Szendrõlád Község Önkormányzata 1998. január 27-én írásban megállapodtak abban – többek között –, hogy <br>
– az edelényi szennyvíztisztító telep kapacitásbõvítését az engedélyezett tervek szerint közös beruházásban megvalósítják,<br>
– a felek a beruházás gesztori feladatainak ellátásával Edelény Város Önkormányzatát bízzák meg,<br>
– a fejlesztés finanszírozása érdekében a pénzügyi alapokra közös pályázatokat nyújtanak be és a szükséges saját erõt lakosságarányosan biztosítják, valamint<br>
– Szendrõlád Község Önkormányzata felhatalmazza a gesztor települést, hogy az elõkészítõ munkákkal kapcsolatban a szükséges intézkedéseket megtegye, és az azzal kapcsolatos (tervezési, lebonyolítói, pályázatkészítési) szerzõdéseket megkösse.<br>
Ezt követõen Edelény Város Önkormányzata, mint ajánlatkérõ 1998. október 7-én a K. É. 40. számában tette közzé részvételi felhívását (5693), amelyben szennyvíztisztító telep kapacitásbõvítésére (1000 m3/d), és technológiai korszerûsítésére (500 m3/d) vonatkozó építési beruházásra kért részvételi jelentkezéseket.<br>
A felhívás 9. pontja szerint a résztvevõ pénzügyi, gazdasági és mûszaki alkalmassága igazolására a jelentkezéshez csatolnia kellett:<br>
– Írásbeli nyilatkozatát arról, hogy vele szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontjaiban foglalt kizáró okok.<br>
– Hatósági igazolások arról, hogy nincs a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott köztartozása.<br>
– A számlavezetõ pénzintézete nyilatkozatát az ajánlattevõ fizetõképességének megítéléséhez az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan eleget tesz-e,<br>
– három hónapnál nem régebbi cégkivonatát, vagy ennek hiányában cégbejegyzési kérelmének bíróság által átvett hitelesített példányát, vagy vállalkozói igazolvány hitelesített másolati példányát,<br>
– az aláírási címpéldányt,<br>
– az elõzõ két év mérleg- és eredménykimutatás fõ adatait.<br>
A résztvevõ mûszaki alkalmassága igazolásához csatolnia kellett:<br>
– Az elõzõ három évben fõvállalkozásban megvalósított hasonló létesítmények bemutatását.<br>
– A mûszaki-technikai felszereltsége leírását.<br>
– Azon alvállalkozók megnevezését, amelyeket a közbeszerzés értékének 15%-át meghaladó mértékben igénybe kíván venni.<br>
A részvételi jelentkezések elkészítéséhez dokumentáció is rendelkezésre állt. Ebben további elõírásokat tett, és úgynevezett prekvalifikációs kérdõívet adott közre ajánlatkérõ. Lényeges elõírások a dokumentáció szerint többek között:<br>
– a részvételi jelentkezést a prekvalifikációs kérdõív kitöltésével és a kért nyilatkozatok, dokumentumok csatolásával kell elkészíteni,<br>
– a csatolandó igazolásokat, nyilatkozatokat eredeti vagy közjegyzõvel hitelesített másolatban kell csatolni,<br>
– a formai vagy tartalmi követelményeknek meg nem felelõ pályázatot a további eljárásból kizárja.<br>
A prekvalifikációs kérdõív a pénzügyi-gazdasági és mûszaki alkalmasság megállapításához kért adatokat tartalmazza kitöltésre alkalmas formában. A 7. pontban a következõket kérte: "Sorolja fel a fõvállalkozásban végzett hasonló létesítményekre vonatkozó referenciáit. Csatoljon építtetõi nyilatkozatokat azok minõségérõl, teljesítési határidejének betartásáról, a vállalkozó együttmûködési készségérõl."<br>
Az 1998. november 2-i részvételi jelentkezés határidejéig az alábbi öt résztvevõ jelentkezett: Radiant Rt., Borsodvíz Rt., Akvi-Patent Rt., Keviterv Plusz Kft. és Alterra Kft. Edelény Város polgármestere mint ajánlatkérõ a saját önkormányzati rendeletének megfelelõen eljárva 5 fõs bizottságot kért fel az "elõminõsítési eljárás bírálatára". A bizottság Edelény Varos polgármesterébõl, 3 szakértõbõl és a lebonyolítással megbízott ÁZSIÓ 2000 Bt. (a továbbiakban: lebonyolító) képviselõjébõl állt. E bizottságba Szendrõlád Község Önkormányzatából senkit nem vontak be. Annak ellenére, hogy a beruházásban két település önkormányzata társult és a fedezetet közösen biztosítják a közbeszerzési eljárásban, Szendrõlád Község Önkormányzata az eljárásban reá esõ ajánlatkérõi feladatokat nem látott el, a döntésben nem vett részt.<br>
A bírálatra felkért bizottság 1998. november 5-én vizsgálta meg a részvételi jelentkezéseket. Ennek kapcsán kérelmezõvel kapcsolatosan az alábbi döntést hozta: "A pályázó a prekvalifikációs kérdõív 7. pontjában kért építtetõi nyilatkozatot nem csatolta. Fenti formai hiányosságok miatt a pályázót a bizottság a további értékelésbõl kizárja." Ugyanilyen okból nem minõsítette a bizottság ajánlattételre alkalmasnak az Akvi-Patent Rt.-t és részben a Radiant Rt.- t. Így végül is csak a Borsodvíz Rt.-t, valamint a Keviterv Plusz Kft.-t tartotta ajánlattételre alkalmasnak a bizottság.<br>
Kérelmezõ a fenti értelmû írásos döntés 1998. november 16-i kézhezvételét követõen – törvényes határidõben – 1998. november 20-án nyújtotta be jogorvoslati kérelmét a Döntõbizottsághoz. Ebben kérte, hogy a Döntõbizottság a közbeszerzési eljárást függessze fel, és õt a további eljárásba vonja be. Kérését azzal indokolta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdését azzal, hogy nem a Kbt.-ben meghatározott módon írta elõ a felhívásban a kötelezettségeket, illetve kért igazolásokat. Álláspontja szerint a Kbt. 44. § (1) és (2) bekezdéseiben a mûszaki alkalmasság között nem szerepel az üzemeltetõi referencialevél csatolásának kötelezettsége, így azokat ajánlatkérõ nem írhatta volna elõ.<br>
A Döntõbizottság a közbeszerzési eljárás felfüggesztését rendelte el a D.278/3/1998. számú határozatával az ügy érdemi elbírálásáig.<br>
Ajánlatkérõk tárgyalást nem kérve, írásban nyilatkoztak a jogorvoslati kérelemre az alábbiak szerint:<br>
Edelény Város polgármestere szerint megbízásuk alapján a lebonyolító a Kbt. elõírásainak megfelelõen készítette el a felhívást. A felhívás 12. pontjában rögzítették az elõminõsítési dokumentáció átvételének feltételeit. Ennek részét képezték a formai feltételeket meghatározó elõírások, valamint a prekvalifikációs kérdõív, melyet a lebonyolító több éve használt a közbeszerzési eljárásban, és amivel kapcsolatban eddig kifogás, észrevétel nem merült fel. Álláspontja szerint a kérdõív cégszerû aláírásával kérelmezõ is elfogadta a kért feltételeket és annak 12. pontja szerinti szankciókat. Fentiekre tekintettel kérte a jogorvoslati kérelem elutasítását és a közbeszerzési eljárás felfüggesztésének megszüntetését.<br>
Szendrõlád Község polgármestere megküldte a Döntõbizottság részére a gesztori feladatok ellátására vonatkozó megállapodást, az 1/1998. (I. 30.); a 24/1998. (VI. 8.) és a 47/1998. (VIII. 31.) számú képviselõ-testületi határozatokat, melyek a tárgyi – közös – beruházás bekerülési költségeire és annak biztosítására vonatkoznak. Közölte továbbá, hogy egyéb irat, információ nincs a kérdéses közbeszerzési eljárással kapcsolatban a birtokukban. A Döntõbizottság ismételt felhívására becsatolt egy 1998. október 30-án a két polgármester által aláírt megállapodást, melyben Szendrõlád Község polgármestere tudomásul veszi az addig tett gesztori intézkedéseket. A gesztori megállapodás 4. pontjában adott felhatalmazást teljes körûnek tekinti, kérte egyben az edelényi önkormányzatot, hogy a tett intézkedésekrõl folyamatosan tájékoztatást adjon részére. A kettõjük közötti "megállapodások azt célozták, hogy Edelény Város Önkormányzata a beruházással összefüggõ döntéseket, így a közbeszerzési eljárás keretében is meghozza". Elismeri, hogy a közbeszerzési eljárás keretében meghozandó döntést külön nem nevesíti egyik megállapodás sem.<br>
A Döntõbizottság ismételt felhívására Edelény Város Önkormányzata mint ajánlatkérõ úgy nyilatkozott, hogy a Keviterv Plusz Kft. a létesítmény engedélyezési tervét készítette el 1997. évben, melynek egyes tervlapjait a feladat megismertetése céljából, tájékoztató jelleggel csatolták a felhívási dokumentációhoz. A beruházó az elõminõsítési eljárás befejezését követõen árajánlat-tételi felhívásban a munkálatokat fõvállalkozásban kívánja megvalósítani, melynek részét képezi a kiviteli terv elkészítése. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdését nem sértették meg, mivel a felhívás dokumentációját a lebonyolító készítette el.<br>
Egyéb érdekeltek közül az Akvi-Patent Rt. írásos észrevételében kifejtette, hogy mint a felhívás szerinti beruházások kivitelezésére szakosodott társaság, a korábbi kivitelezései lezárását követõen nem tartották fontosnak referencialevelek igénylését. A jelentkezési anyaguk bizonyítja szakirányú alkalmasságukat. Álláspontja szerint egy korábban elvégzett munkájuk meglátogatása ajánlatkérõ részére többet elmondott volna a kivitelezésrõl, mint egy referencialevél. Eddig nem tapasztalták, hogy egy pályázó kizárását okozta volna az elismerõ levél hiánya. Az ajánlatkérõ olyan feltételt szabott, amely a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében nem szerepel. Tekintettel arra, hogy õket is az építtetõi nyilatkozatok hiánya miatt zárták ki a további eljárásból, kérik az elõminõsítési eljárás újbóli értékelését – ajánlatkérõ döntésének megsemmisítését – és társaságuk bevonását a további eljárásba.<br>
Tárgyalás tartására vonatkozó ügyféli igény hiányában a Döntõbizottság írásban felhívta a Keviterv Plusz Kft.-t arra, hogy nyilatkozzon, mint a tervdokumentáció készítõje, hogy a jelen eljárásban lehet-e ajánlattevõ, tekintettel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglalt rendelkezésre.<br>
A Keviterv Kft. a megkeresés kapcsán írásban közölte, hogy 1997-ben a vízjogi engedélyezési dokumentációt õ készítette az edelényi szennyvíztisztító telep továbbfejlesztésére a 18/1996. (VI. 13.) KHVM rendelet elõírása szerinti mûszaki tartalommal. Álláspontja szerint az elkészített dokumentációval nem mûködött közre a közbeszerzési eljárás elõkészítésében, így részvétele a tárgyi elõminõsítési eljárásban a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében nem összeférhetetlen.<br>
A Döntõbizottság a rendelkezésére álló dokumentumok, írásos nyilatkozatok és részvételi jelentkezési anyagok vizsgálata alapján megállapította, hogy a kérelem alapos, ajánlatkérõk megsértették a határozat rendelkezõ részében foglaltakat.<br>
A Döntõbizottság a részvételi jelentkezések részletes vizsgálata alapján az alábbiakat állapította meg:<br>
<br>
1. Alterra Kft. (kérelmezõ)<br>
Becsatolta az elõírtaknak megfelelõ formában (eredetiség, hitelesítés stb.) az összes kért nyilatkozatot és igazolást, kivéve a megrendelõktõl származó, referenciát igazoló leveleket. Teljeskörûen igazolta alkalmasságát pénzügyi, gazdasági és mûszaki szempontból. A referenciák kiválóak, a beszerzés tárgyával azonos is számos van.<br>
A Döntõbizottság álláspontja szerint ajánlatkérõ a Kbt. szerint a referenciákat vizsgálhatja. Az, hogy ezt milyen módon teszi, az õ dolga. Meggyõzõdhet a munkák minõségérõl úgy is, hogy személyesen kérhet információt az ajánlattevõ által megjelölt személyektõl, vagy tekintettel lehet a becsatolt írásos megrendelõi nyilatkozatokra is. A lényeg az, hogy az ajánlattevõ a referenciáit úgy jelölje meg, hogy annak tényleges értékelését az ajánlatkérõ számára lehetõvé tegye.<br>
Kérelmezõ amellett, hogy listaszerûen felsorolta az elmúlt 3 év, valamint a folyamatban lévõ munkáit, ezek közül néhányat – a jelen beszerzés tárgyához legjobban hasonlót – kiemelt és még részletesebben (a megrendelõ, a mûszaki ellenõr címével és telefonszámával), fényképekkel és mûszaki tartalom ismertetésével dokumentálta azokat. Ajánlatkérõ az adatok birtokában meggyõzõdhetett volna többféle módon is a referencia tényleges értékérõl. A kérelmezõ jelentkezése tehát tartalmazta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése a) pontjának megfelelõ adatokat, azaz "az elõzõ 3 év legjelentõsebb szállításainak, építési beruházásainak, szolgáltatásainak ismertetését", ennek – és az egyéb igazolásai – alapján õt mûszakilag is alkalmasnak kellett volna nyilvánítani.<br>
<br>
2. Akvi-Patent Rt.<br>
Elõzõekhez hasonló az Akvi-Patent Rt. jelentkezési anyagának tartalma. A referencialista tartalmazza a szükséges adatokat és a referenciát nyújtó személy nevét, telefonszámát, így ajánlatkérõ a referenciákat személyesen is ellenõrizheti.<br>
Tartalmilag a jelentkezés megfelel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában elõírtaknak, a 46. § szerintieket is csatolta a jelentkezõ, így õt is alkalmasnak kellett volna nyilvánítani.<br>
<br>
3. Keviterv Plusz Kft.<br>
A Döntõbizottság álláspontja szerint a Keviterv Plusz Kft. nem lehet ajánlattevõ jelen közbeszerzési eljárásban, mert az ajánlathoz csatolt dokumentációt, ami egyben a létesítmény vízjogi létesítési engedélyezési terve, õ készítette. A becsatolt tervdokumentáció és hatósági vízjogi létesítési engedély tanúsítja, hogy a Keviterv Plusz Kft. (3527 Miskolc, Katalin u. 1.) 1997. január hónapban készítette a tervet 97-627-08 tervszámon, és a részvételi jelentkezést is ugyanezen Keviterv Plusz Kft. (cím ugyanaz) nyújtotta be a közbeszerzési eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint õ ebben az eljárásban nem lehet ajánlattevõ, "alkalmas"-nak nem nyilvánítható, ajánlattételre fel nem kérhetõ személy.<br>
<br>
4. Borsodvíz Rt.<br>
A szennyvíztisztító telep jelenlegi üzemeltetõje. Szolgáltató és építési tevékenységi körök a cégkivonat szerint bejegyezve. Megnevezett 15% fölötti alvállalkozója a CSER Közmû Rt. (3786 Hegymeg, Kossuth u.). Részvételi jelentkezése megfelelõ mind a saját, mind alvállalkozója részérõl. E döntés helybenhagyható.<br>
<br>
5. Radiant Rt.<br>
Alvállalkozói: GOODTECH AMI AS, Közmûber Kft., Creator Mérnökiroda Kft. Mélyépítési kivitelezõi tevékenységre saját referenciával nem rendelkezik. A megjelölt alvállalkozót a BIOVAC néven forgalmazott szennyvíztisztító technológia szállítójaként veszi igénybe. (A tervek szerint nem BIOVAC technológia kerül megépítésre!) Ezen rendszer referenciáit nevezi meg, amelyet nem õ kivitelezett. Hatósági igazolásait, egyéb dokumentumait részben becsatolta – saját magára vonatkozóan. Technikai eszközökkel õ nem rendelkezik, alvállalkozók igen, õk viszont nincsenek megfelelõen igazolva semmilyen tekintetben. Anyaga alapján nem alkalmas ajánlattételre, így a kizárására vonatkozó döntés helyes.<br>
Amennyiben Edelény Város polgármesterének döntése Szendrõlád Község bevonása nélkül nem volna kifogásolható, akkor megállapítható, hogy Edelény Város Önkormányzata mint ajánlatkérõ döntése két cég kivételével (Borsodvíz Rt. alkalmassá, Radiant Rt. alkalmatlanná nyilvánítása) jogsértõ volt.<br>
A Döntõbizottság megállapította azt is, hogy a felhívás dokumentációja nem felel meg az 1/1996. (II. 7.) KTM rendelet követelményeinek, amennyiben nem tartalmaz tételes mennyiségi kimutatást.<br>
A Döntõbizottság Szendrõlád Község Önkormányzata mint ajánlatkérõ terhére megállapított jogsértést az alábbiak miatt látja megalapozottnak:<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése a törvény hatálya alá tartozó ajánlatkérõk részére kötelezõvé teszi, hogy a közbeszerzési eljárásban megfelelõ szakértelemmel rendelkezõ személyek vegyenek részt. Erre a követelményre tekintettel kell az ajánlatkérõnek meghatároznia, hogy az ajánlat, a részvételi felhívás, illetve a dokumentáció elkészítése során nevében ki járjon el akár szervezeten belül, akár pl. megbízás alapján "külsõ" szakértõ, szervezet bevonásával, valamint ezen követelményre tekintettel írja elõ a (3) bekezdés, hogy az ajánlatkérõnek a közbeszerzési eljárásban a döntése megalapozottságát segítõ, legalább 3 tagból álló bizottságot kell létrehoznia.<br>
Amíg egyes eljárási cselekmények elvégzéséhez a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése lehetõvé teszi közremûködõk bevonását, addig a hivatkozott rendelkezés (3) bekezdése alapján az ajánlatok elbírálásával kapcsolatos döntés meghozatala kizárólag az ajánlatkérõ kompetenciájába tartozik. A Kbt. nem rendelkezik arról, hogy az ajánlatkérõ, mint önálló jogi személyiséggel rendelkezõ szervezet nevében személy szerint ki jogosult a döntés meghozatalára, mert ezt az ajánlatkérõ szervezetekre vonatkozó jogszabályok rendezik.<br>
A jogorvoslati eljárás tárgyát képezõ közbeszerzési eljárásban a beszerzõ szervezet két önkormányzat volt, nevezetesen Edelény és Szendrõlád Önkormányzata. A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> alapján mindkét beszerzõ a Kbt. jogalanya, tehát õket megilletik mindazok a jogok és terhelik azok a kötelezettségek, melyeket a Kbt. a közbeszerzési eljárás lefolytatására elõír.<br>
A helyi önkormányzatokról szóló 1990. évi LXV. törvény 8. § (1) bekezdése szerint a település tisztaságának biztosítása a helyi önkormányzat feladat- és hatáskörébe tartozik. A 9. § (1) bekezdése alapján a helyi önkormányzati feladat- és hatáskörök a képviselõ-testületet illetik meg, a képviselõ-testületet a polgármester képviseli. A hivatkozott törvényi rendelkezés (3) bekezdése alapján a képviselõ-testület egyes hatásköreit átruházhatja – többek között – a bizottságaira, e hatáskör gyakorlásához utasítást adhat, de az átruházott hatáskör tovább nem ruházható.<br>
A közbeszerzés tárgya mindkét település közös szennyvíztisztító telepének kapacitásbõvítése kivitelezésére vonatkozott, így a beszerzés tárgya oszthatatlan. Ily módon az elõminõsítési eljárás eredményére vonatkozó döntésben mindkét beszerzõnek részt kellett volna venni, mégpedig döntésre jogosult személy/személyek által.<br>
A Döntõbizottság megállapította, hogy a döntést a közbeszerzés tárgyának csak egy részére, Edelény településre vonatkozóan hozta meg a döntésre jogosult, Szendrõlád Községre vonatkozóan viszont a döntés nem az arra jogosulttól származott.<br>
Ezért Szendrõlád Község Önkormányzata mint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdésére figyelemmel megsértette a 2. § (1) bekezdését.<br>
Edelény Város Önkormányzata mint gesztor ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és a 42. § (1) bekezdését azzal szegte meg, hogy elbírálta olyan jelentkezõ anyagát, aki elõzõleg az eljárásba bevont személyként – tervezõként – közremûködött, valamint a pénzügyi, gazdasági és mûszaki alkalmasság igazolását olyan módon követelte meg, melyet a Kbt. nem enged meg, mert az alkalmasságot a Kbt. 44. §-ában meghatározott módon lehet igazolni, illetve vizsgálni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a Kbt. 88. § (1) bekezdésének b), c), d) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 16.<br>
<br>
Dr. Bíró László s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>