<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0145)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.272/6/1998.<br>
<br>
Tárgy: dr. Sátori János a Közbeszerzések Tanácsának tagja hivatalból kezdeményezett eljárása az Állami Autópálya-kezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Állami Autópálya-kezelõ Kht. (1024 Budapest, Fényes E. u. 13.) M1 autópálya 105-128 km-sz. közötti hézagkezelés, 30 000 fm tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ hirdetmény közzététele nélküli tárgyalásos eljárást folytatott a rendelkezõ részben írt munkák elvégzésére.<br>
Ajánlatot nyújtott be az OAT Diamantechnika Kft. (1135 Budapest, Szegedi út 35–37.), a BMT Építõgép Kereskedelmi és Szolgáltató Kft. (1089 Budapest, Delej u. 41.) és a Bitumentechnika Építõipari Kft. (1113 Budapest, Bocskai út 77–79.)<br>
Az ajánlatok elbírálásának idõpontja 1998. augusztus 27-e volt. Nyertesnek az OAT Diamantechnika Kft.-t, második helyezettnek a BMT Építõgép Kft.-t hirdette ki.<br>
Ajánlatkérõ az eredményhirdetés napján a résztvevõket döntésérõl írásban tájékoztatta, az eredmény hirdetmény útján történõ közzétételére 1998. október 28-án megjelent K. É.-ben került sor. A megjelent közlemény a hirdetmény feladásának és kézhezvételének napját egyaránt 1998. október 14-ben jelöli meg.<br>
A hirdetmény megjelenését követõen, annak késedelmes közzététele miatt hivatalból eljárást kezdeményezett dr. Sátori János a legfõbb ügyész helyettese, a Közbeszerzések Tanácsának tagja. Az indítvány szerint a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71. §</a> (6) bekezdése alapján irányadó 63. § (1) bekezdésben megjelölt 15 napos határidõt elmulasztva csak mintegy 2 hónappal késõbb, 1998. október 14-én rendelkezett ajánlatkérõ a közzétételrõl.<br>
Ajánlatkérõ álláspontja szerint a késedelmes megjelenés miatt mulasztása nem állapítható meg. Az eredményrõl szóló tájékoztatót ugyanis 1998. október 10-én, határidõben a K. É. Szerkesztõségének elküldte a közzétételi díj befizetését igazoló bizonylattal együtt. Ezt követõen a Szerkesztõség hiánypótlási felhívásának szintén rövid idõn belül eleget tett.<br>
A rendelkezésre álló iratanyag alapján a Döntõbizottság a következõket állapította meg.<br>
Ajánlatkérõ az eredményt 1998. augusztus 27-én hirdette ki. Az ettõl számított 15. napon, azaz 1998. szeptember 11-én kézbesítette – a postabélyegzõ szerint – a tájékoztatót a szerkesztõbizottság részére. A szerkesztõbizottság a szeptember 13-án érkeztetett tájékoztatót 1998. október 1-jei dátummal október 7-én küldte vissza ajánlatkérõnek, hiánypótlási felhívásával együtt. A hiánypótlásra az adott okot, hogy ajánlatkérõ – a szerkesztõbizottság álláspontja szerint – az eredményrõl szóló tájékoztatóban az ajánlatok elbírálási szempontjainak fontossági sorrendjét nem tüntette fel. Hiánypótlási kötelezettségének ajánlatkérõ 1998. október 12-i faxában tett eleget, majd a hirdetmény 1998. október 28-án jelent meg a K. É.-ben.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított 15 napon belül kell a Kbt. mellékletében meghatározott minta szerint hirdetményben közzétennie.<br>
Közzététel alatt a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(1) bekezdése szerint a K. É.-ben történõ közzétételt kell érteni.<br>
A közzététel rendjérõl szóló 128/1995. (X. 20.) Korm. rendelet 5. § (3) bekezdése alapján az ajánlatkérõnek kérelemmel kell kezdeményeznie a közzétételt a szerkesztõbizottságnál. A szerkesztõbizottság a 6. § (1) bekezdése szerint a kézhezvételt követõ 5 munkanapon belül vizsgálja meg a hirdetményt, és amennyiben az nem tartalmaz minden adatot, a (2) bekezdés szerint hiánypótlásra visszaküldi. A kiegészített vagy hiánytalanul érkezõ hirdetmények közzététele során a 2. rendelkezése értelmében a kiadónak biztosítani kell a közlemények mielõbb történõ közzétételét.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésébõl egyrészrõl megállapítható, hogy az az ajánlatkérõ részére a hirdetmény 15 napon belül történõ közzétételének kötelezettségét írja elõ, másrészrõl ugyanakkor nem került meghatározásra jogszabályban, hogy a közzététel alatt a tényleges megjelenést vagy a közzététel iránti intézkedést kell-e érteni.<br>
A Döntõbizottság álláspontja szerint fogalmilag kizárt, hogy az ajánlatkérõi közzétételi kötelezettség egyben a tényleges megjelenés (közzététel) kötelezettségét jelentse az ajánlatkérõ oldalán.<br>
A hivatkozott kormányrendelet 5. § (3) bekezdése szerint az ajánlatkérõnek a közzétételt kezdeményeznie kell, míg a 4. § szerint a szerkesztõbizottság a lapban közzéteszi a közleményeket. Ténylegesen a közzététel tehát nem az ajánlatkérõ, hanem a szerkesztõbizottság feladata, így értelemszerûen a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésében írt közzététel alatt csak azt lehet érteni, hogy az ajánlatkérõ az itt írt határidõben a kérelmet a szerkesztõbizottság részére megküldi. Ez az értelmezés következik a kormányrendelet 2. §-ából is, amely nem ír elõ határidõt arra vonatkozóan, hogy a kérelem megérkezését követõen a szerkesztõbizottságnak milyen határidõn belül kell gondoskodni a közzétételrõl. Rendelkezés csak arra vonatkozóan van, hogy a kérelmet 5 munkanapon belül meg kell vizsgálni, és a hiányos kérelmet ezen idõ alatt vissza kell küldeni.<br>
A vizsgálat tárgyát képezõ ügyben megállapítható, hogy ajánlatkérõ a közzététel iránti kérelmet határidõn belül elküldte a szerkesztõbizottságnak 1998. szeptember 11-én, majd az október 7-én postázott hiánypótlási felhívásnak haladéktalanul, október 11-én szintén eleget tett. Ezzel együtt a hirdetmény október 28-án jelent meg a K. É.-ben.<br>
A fentiek alapján a Döntõbizottság megállapította, hogy az ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 26.<br>
<br>
Ruthner Oszkár s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>