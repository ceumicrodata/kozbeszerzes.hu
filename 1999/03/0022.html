<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0022)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.218/10/1998.<br>
Ügyintézõ: dr. Csitkei Mária<br>
Telefon: 375-9693<br>
<br>
Tárgy: az Alcatel Hungária Kft. jogorvoslati kérelme a Gödöllõi Agrártudományi Egyetem közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Mátyus Ádám ügyvéd (1014 Budapest, Szentháromság tér 6.) által képviselt Alcatel Hungária Kft. (1116 Budapest, Kondorfa u. 10.) – a továbbiakban: kérelmezõ – jogorvoslati kérelmének, melyet a Gödöllõi Agrártudományi Egyetem (2103 Gödöllõ, Páter K. u. 1.) – a továbbiakban: ajánlatkérõ – informatikai és kommunikációtechnikai rendszerének fejlesztése tárgyú közbeszerzési eljárása ellen indított, részben helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését és az 56. § (1) bekezdését, ezért 500 000 Ft, azaz ötszázezer forint bírság megfizetésére kötelezi az ajánlatkérõt. Az ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni. Kötelezi továbbá a Döntõbizottság ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. A kérelmet további részében a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó ajánlati felhívást tett közzé a K. É. 1998. július 22-én megjelent 29-es számában az egyetem informatikai és kommunikációtechnikai rendszerének fejlesztése céljából szállítási és szolgáltatási szerzõdés megkötésére.<br>
Az ajánlati felhívás 3. c) pontja szerint részajánlatot is lehetett tenni, a 14. pont szerint pedig többváltozatú ajánlatot is.<br>
Ajánlatkérõ ajánlati dokumentációt készített, melynek IV. fejezetében részletesen meghatározta a beszerzés tárgyát, miszerint a kommunikációs hálózat fejlesztése a LOT 1. és LOT 2. megjelölésû, a számítógépes adathálózat fejlesztése pedig a LOT 3., LOT 4. és LOT 5. megjelölésû részrendszerben meghatározottak szerint kell hogy történjen. A IV. fejezet bevezetésében közölte, hogy a távközlési infrastruktúra – a már megépített alközpont, alépítmény, kábelhálózat – nem képezi az ajánlatkérõ tulajdonát.<br>
Az ajánlati dokumentáció III. pontja tartalmazta annak a szerzõdésnek a tervezetét, melynek feltételeit az eljárás nyertesének vállalnia kell. A szerzõdéstervezet 1.1. pontjának szövegezése a következõ:<br>
"A szerzõdés tárgya az ajánlatkérõ által kidolgozott 1998. április 24. keltezésû ajánlati dokumentációban meghatározott, és a jelen szerzõdés 1. sz. mellékletében megnevezett informatikai és kommunikációs rendszerek – a továbbiakban: áruk – adásvétele, valamint az ehhez kapcsolódó e szerzõdésben részletezett szolgáltatások nyújtása". A dokumentáció az 1. sz. mellékletet nem tartalmazta, illetve az tartalommal nem volt kitöltve.<br>
Az ajánlati felhívás 13. pontja szerint ajánlatkérõ az ajánlatokat az összességében legelõnyösebb ajánlat szempontja alapján bírálja el, az elbírálási szempontok fontossági sorrendje:<br>
– az ajánlati felhívásban szereplõ mûszaki paramétereknek való megfelelés,<br>
– a szállító által megajánlott esetleges engedmények,<br>
– az ellenszolgáltatás mértéke.<br>
Az ajánlatok szeptember 1-jén történt bontásáról készült jegyzõkönyv szerint az ajánlati felhívásra 3 ajánlat érkezett, a kérelmezõé, a DIGITEL 2002 Rt.-SYNERGON Informatikai Rt. közös ajánlata és a MATÁV Com Kft. ajánlata. A jegyzõkönyvben rögzítést nyert, hogy a DIGITEL 2002 Rt. "B" változatú ajánlata a LOT 2.-re nézve bérleti vagy részletfizetési konstrukciót, a MATÁV Com Kft. ajánlata a LOT 3.-ra nézve bérleti konstrukciót tartalmazott.<br>
Az eredményhirdetés szeptember 15-én volt. Ajánlatkérõ a MATÁV Com Kft. ajánlatát hirdette ki nyertesnek, vele a szerzõdést szeptember 21-én megkötötte. A kérelmezõ a törvényes határidõn belül, szeptember 22-én jogorvoslati kérelmet terjesztett elõ a Döntõbizottsághoz.<br>
Sérelmezte, hogy az ajánlatkérõ olyan ajánlattevõ – a MATÁV Com Kft. – ajánlatát hirdette ki nyertesnek, mely ajánlatnak a LOT 3.-ra vonatkozó része nem felelt meg az ajánlati dokumentáció részét képezõ szerzõdés azon kikötésének, hogy a szerzõdésben szereplõ tételek az ajánlatkérõ tulajdonába kerülnek.<br>
Sérelmezte továbbá, hogy az ajánlatkérõ a LOT 3.-ra vonatkozó részajánlat tekintetében az összesített adatok helyett ajánlatának elsõ oldalát ismertette a többi ajánlattevõvel, mely elsõ oldal tartalmazta a hálózat létesítési munkáinak üzleti titoknak minõsülõ fajlagos értékeit.<br>
Kérte, hogy a Döntõbizottság ideiglenes intézkedéssel rendelje el a közbeszerzési eljárás felfüggesztését, tiltsa meg a szerzõdés megkötését, valamint a jogsértés megállapítása mellett semmisítse meg az ajánlatkérõ döntését.<br>
Az ajánlatkérõ a szeptember 10-én kelt észrevételében kérte a jogorvoslati kérelem elutasítását. Elõadta, hogy az ajánlati dokumentáció részét képezõ szerzõdés-tervezetben nem szerepelt az 1. sz. melléklet, mert az ajánlati dokumentáció készítésekor még nem lehetett tudni, hogy melyek azok a tételek, melyekre nézve adás-vételi szerzõdés fog létrejönni az ajánlatkérõ és a nyertes ajánlattevõ/ajánlattevõk között. A LOT 3.-ra vonatkozóan az ajánlati dokumentáció mûszaki specifikációja nem tartalmazott olyan kikötést, hogy annak az ajánlatkérõ tulajdonába kell kerülnie, így minden ajánlattevõnek jogában állt annak üzemeltetését kapcsolódó szolgáltatásként bérleti konstrukcióban is felajánlani. A jogorvoslati eljárásban október 14-én tartott tárgyaláson észrevételét kiegészítve közölte, hogy digitális bérelt vonali szolgáltatást csak bérelni lehet, tulajdonba venni azonban nem.<br>
A kérelmezõnek az ajánlata elsõ oldalának a többi ajánlatkérõvel való ismertetésével kapcsolatos kifogására közölte, hogy kérelmezõ ajánlata nem tartalmazott összesített adatokat, ezért volt kénytelen a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerinti kötelezettségét – az ajánlati árak ismertetését – a kérelmezõ vonatkozásában az ajánlata elsõ oldala ismertetése útján teljesíteni. A tárgyaláson elõadta, hogy kérelmezõ az ajánlatok bontásakor hozzájárult a LOT 3.-ra vonatkozó árajánlatának ekkénti közléséhez.<br>
Az egyéb érdekeltek közül a DIGITEL Kft. szeptember 29-én írt levele és a MATÁV Rt. október 1-jén kelt levele érdemi észrevételt nem tartalmazott.<br>
A MATÁV Com Kft. nyertes ajánlattevõ az október 1-jén kelt észrevételében közölte, hogy a szerzõdéstervezet 1. sz. melléklete nem képezte a kiírás tárgyát, az ajánlati felhívás alternatív ajánlattételre is lehetõséget adott és nem zárta ki a bérleti forma lehetõségét, így ajánlatkérõ jogszerûen járt el az ajánlatok értékelésekor.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és a tárgyaláson elhangzott nyilatkozatai alapján megállapította, hogy a kérelmezõ jogorvoslati kérelme részben megalapozott. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatkérõnek az ajánlati felhívásban, illetve az ajánlati dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A tárgyi közbeszerzési eljárás ajánlati felhívása 2. b) pontja szerint az ajánlatkérõ szállítási és szolgáltatási szerzõdés megkötésére kért ajánlatokat, a megkötésre kerülõ szerzõdéstervezet szövegét az ajánlati dokumentáció III. pontja tartalmazta. A szerzõdéstervezet 1.1. pontja annak tárgyát a következõképpen határozta meg: "A szerzõdés tárgya az ajánlatkérõ által kidolgozott 1998. április 24-i keltezésû ajánlati dokumentációban meghatározott, és a jelen szerzõdés 1. sz. mellékletében megnevezett informatikai és kommunikációs rendszerek – a továbbiakban: áruk – adásvétele, valamint az ehhez kapcsolódó e szerzõdésben részletezett szolgáltatások nyújtása, melyek a következõk: 5 éves idõszakra az ajánlattevõ vállalja az alközpont zavartalan üzemeltetését. Esetleges késõbbi átalakítás, bõvítés esetén külön térítés ellenében az ajánlattevõ vállalja ezen munkák elvégzését."<br>
Az ajánlati felhívás és az ajánlati dokumentáció szerves részét képezõ szerzõdéstervezet tartalmának összevetésébõl egyértelmûen megállapítható, hogy az ajánlatkérõ az ajánlati dokumentációban meghatározott, a nyertes ajánlattevõ/ajánlattevõk által leszállításra kerülõ információs és kommunikációs hálózati termékekre egy adásvételi szerzõdést, a fejlesztések megvalósulását követõ üzemeltetésükre pedig egy szolgáltatási szerzõdést kívánt kötni. Ebbõl következik, hogy a közbeszerzési eljárás eredményeként elõállított termékekre ajánlatkérõ tulajdonjogot kívánt szerezni, így nem feleltek meg az ajánlati felhívás és ajánlati dokumentáció feltételeinek azok az ajánlatok, melyek bérleti jogviszony keretében tették volna lehetõvé ajánlatkérõ részére azok használatát. A Döntõbizottság nem fogadta el az ajánlatkérõ azon érvelését, hogy a szerzõdéstervezet szerint az adásvételi szerzõdést csak az 1.1. pontban hivatkozott 1. sz. mellékletben szereplõ termékekre kellett hogy megkösse, ugyanis az 1. sz. melléklet tartalma nem szerepelt az ajánlati dokumentációban, így annak tartalma a közbeszerzési eljárásban irreleváns.<br>
Ily módon az ajánlatkérõ és a nyertes ajánlattevõ/ajánlattevõk részérõl az adásvételi szerzõdés megkötésének, azaz a termékeknek ajánlatkérõ tulajdonába adási kötelezettsége az ajánlati dokumentációban szereplõ valamennyi termékre kiterjed.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése értelmében az ajánlatkérõ az ajánlati felhívásban, illetve a részletes szerzõdési feltételeket meghatározó ajánlati dokumentációban meghatározott feltételekhez kötve van, tehát az ajánlatokat csak az ajánlati felhívásban és dokumentációban szereplõ feltételek szerint bírálhatja el.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban és dokumentációban meghatározott feltételeknek. Ezért ajánlatkérõ csak azokat az ajánlatokat tekinthette érvényesnek, amelyekben az ajánlattevõk vállalták a kivitelezés során keletkezett eszközöknek, rendszereknek az ajánlatkérõ tulajdonába adását. Ennek a feltételnek a DIGITEL Kft.-nek a LOT 2. alközponti hálózat bõvítési rendszerre vonatkozó "B" változatú részajánlata, valamint a MATÁV Com Kft.-nek a LOT 3. városi gerinchálózat rendszerre vonatkozó részajánlata nem felelt meg, ezért ajánlatkérõnek a DIGITEL Kft. LOT 2.-re vonatkozó és a MATÁV Com Kft. LOT 3.-ra vonatkozó ajánlatát a Kbt. 52. § (2) bekezdés d) pontja alapján érvénytelennek kellett volna nyilvánítania. Ajánlatkérõ ezen ajánlatok érvénytelenné nyilvánításának elmulasztásával megsértette a Kbt. 52. § (1) bekezdését.<br>
A Döntõbizottság nem fogadta el ajánlatkérõnek a tárgyaláson elõadott védekezését, miszerint digitális bérelt vonali szolgáltatást nem lehet tulajdonba adni. Ez a megállapítás csak akkor lenne helytálló, ha az ajánlattevõknek a digitális jeltovábbító gerinchálózat kiépítésére kizárólag csak a koncessziós szolgáltató tulajdonában lévõ alépítmények igénybevétele útján lett volna lehetõségük.<br>
Ezzel szemben bizonyítást nyert, hogy a LOT 3. kiépítését a koncessziós szolgáltató tulajdonában lévõ alépítmények igénybevétele nélkül is meg lehetett oldani.<br>
A LOT 3. városi nagy sebességû digitális jeltovábbító gerinchálózat kiépítésének kettõs célja van:<br>
– egyrészt a telepítendõ alközpontok társközponti kapcsolatának biztosítása,<br>
– másrészt a számítógépes adathálózati eszközök közötti adatforgalom lebonyolítása.<br>
Az ajánlati dokumentáció elõírásai szerint ezek megvalósítására a következõ alternatívák szerint tehetõ ajánlat: optikai rendszer, lézeres összeköttetés, más nagy sebességû összeköttetés (pl. mikrohullám, WaveLAN stb.).<br>
Ajánlatkérõ közölte, hogy a telephelyek közötti alépítmények nem az õ, hanem a helyi koncessziós szolgáltató tulajdonában vannak, ezek használata esetén a koncessziós társaság által kiadott rákötési engedélyeket is csatolni kell az ajánlathoz. Mindezekbõl következik, hogy ezen alépítmények igénybevétele nélkül, a városi optikai gerinchálózat csak saját célú távközlési hálózati kivitelezésben készülhet.<br>
A Döntõbizottság megállapította, hogy az ajánlattevõknek úgy mûszaki, mint jogi szempontból lehetõségük lett volna – az ajánlati felhívás és dokumentáció részét képezõ szerzõdéstervezet feltételeinek megfelelõen – az ajánlatkérõ tulajdonába vehetõ, ún. saját célú gerinchálózat kiépítésére vonatkozó ajánlat megtételére. Az ajánlatkérõ telephelyén belüli saját célú gerinchálózat nem koncesszióköteles, csak bejelentési kötelezettség terheli a Hírközlési Fõfelügyelet felé.<br>
A Döntõbizottság rámutat arra, hogy ajánlatkérõ akkor sem térhetett el az ajánlatok értékelése során az ajánlati felhívásban és dokumentációban elõírt feltételeitõl – nevezetesen a fejlesztés során keletkezett rendszerek tulajdonába adási kikötésétõl –, ha a saját célú gerinchálózat kiépítését gazdaságtalanabbnak, idõigényesebbnek ítélte meg, mert a Kbt. már hivatkozott 26. § (2) bekezdése értelmében saját ajánlatkérési feltételeihez az eljárás teljes idõtartama alatt kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott szempontok alapján bírálja el.<br>
Az 1998. szeptember 15-i eredményhirdetési jegyzõkönyvbõl megállapíthatóan ajánlatkérõ az ajánlatokat nem az ajánlati felhívásban meghatározott elbírálási szempontok fontossági sorrendje alapján bírálta el, ugyanis a jkv. tanúsága szerint a harmadik elbírálási szempont – az ellenszolgáltatás mértéke – 70%-os súlyozással került figyelembevételre. A jogorvoslati eljárásban tartott tárgyaláson ajánlatkérõ ennek indokaként elõadta, hogy az elsõ két elbírálási szempont alapján nem tudott sorrendet felállítani. Közölte, hogy az elsõ elbírálási szempontból az ajánlatok közel azonosak voltak, a második elbírálási szempontot illetõen a kérelmezõ semmiféle engedményt nem adott, a DIGITEL Kft. az engedmény adását az összes LOT-rendszerre vonatkozó nyertességétõl tette függõvé, a nyertes ajánlattevõ 12,5 millió Ft-os árengedményt adott és vállalta az üzemeltetés teljes idõtartamára 2 fõ mûszaki szakember, valamint a kiépítés ideje alatti alternatív adatátviteli kapcsolat díjmentes biztosítását.<br>
Az ajánlatkérõ indoka nem helytálló, mert ajánlatkérõnek a második elbírálási szempont alapján már módja lett volna megfelelõ sorrend felállítására, ill. a három elbírálási szempont megfelelõ súlyozásával a nyertes ajánlattevõ kiválasztására.<br>
A Döntõbizottság megállapította, hogy az ajánlatkérõ az elbírálási szempontok súlyozásának az ajánlati felhívásban foglaltaktól eltérõ alkalmazása által megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdését. A Döntõbizottság nem tért ki az ajánlatkérõi döntésnek az elbírálási szempontok, ill. azok súlyozásának helyes alkalmazása melletti felülvizsgálatára, tekintettel arra, hogy a fentiek értelmében csak a kérelmezõ ajánlata minõsíthetõ érvényesnek.<br>
A kérelmezõnek a LOT 3.-ra vonatkozó ajánlati ára árképzési alapját képezõ fajlagos költségeinek közlése által az üzleti titok megsértésének megállapítására irányuló kérelmét a Döntõbizottság elutasítja. A Döntõbizottság elfogadta az ajánlatkérõ védekezését, mert megállapította, hogy az 1998. szeptember 1-jei bontási jegyzõkönyv tanúsága szerint kérelmezõ nem tett kifogást a LOT 3. részajánlata elsõ oldalának a bontási jegyzõkönyvhöz 1. sz. mellékletként történõ csatolása ellen. Ajánlatkérõ a fajlagos költségekre vonatkozó alsó táblázatrész eltakarása által nem tudta volna megakadályozni a fajlagos költségeknek a többi ajánlattevõ általi megismerését, mert az 1. oszlop adatai alapján az mûszaki szakember által kiszámítható. Kérelmezõ saját maga idézte elõ a vélt ajánlatkérõi jogsértést azáltal, hogy ajánlatához összesítést nem csatolt.<br>
A Döntõbizottság nem adott helyt az ideiglenes intézkedés elrendelésére irányuló kérelemnek sem, mert annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ában biztosított jogkörében eljárva a 88. § (1) d), f) és g) pontjában foglaltak szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 22.<br>
<br>
Dr. Csitkei Mária s. k.	Divinyi József s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>