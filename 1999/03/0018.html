<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0018)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.268/8/1998.<br>
<br>
Tárgy: a Fermatrade Kereskedelmi Kft. jogorvoslati kérelme a MÁV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Fermatrade Kereskedelmi Kft. (1117 Budapest, Budafoki út 183., képviseli: dr. Bita Judit ügyvéd, Budapest 44., Ügyvédi iroda, 1012 Budapest, Mikó u. 14., a továbbiakban: kérelmezõ) jogorvoslati kérelmét, melyet a Magyar Államvasutak Rt. Anyaggazdálkodási és Külkereskedelmi Hivatal (1062 Budapest, Podmaniczky u. 24/A, képviseli: dr. Tasnádi Gábor ügyvéd, 1111 Budapest, Kende u. 18. VI. 18., a továbbiakban: ajánlatkérõ) "a MÁV Rt. 1999. évi hálózati szintû egyen- és formaruházatának körébe tartozó férfi ingek, nõi blúzok, nyakkendõk konfekcionálására és meghatározott telephelyekre történõ kiszállítására irányuló szállítási szerzõdés" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A MÁV Rt. a K. É. 1998. július 29-én megjelent 30. számában nyílt közbeszerzési eljárás keretében egyen- és formaruházatának körébe tartozó férfi ingek, nõi blúzok, nyakkendõk konfekcionálására és meghatározott telephelyekre történõ kiszállítására kért ajánlatokat. Ajánlatkérõ ajánlattevõknek lehetõséget biztosított, hogy a beszerzés tárgyának egy részére is tehessenek ajánlatot. Nevezetesen a dokumentációban meghatározott termékenként külön-külön is lehetett ajánlattal élni. Ajánlatkérõ az ajánlati felhívás 11. c) pontjában elõírta, hogy termékenként 2-2 db mintát is mellékeljenek az ajánlattevõk, valamint a konfekcionálásnál felhasználásra kerülõ alapanyagokból is nyújtsanak be mintát, amelyeket ajánlatkérõ ellenõrzõ vizsgálatnak fog alávetni annak érdekében, hogy az alapanyag megfelel-e a dokumentációban rögzített paramétereknek az MSZ 1099:1987 szabvány, valamint az 5/1998. (I. 16.) IKIM rendelet figyelembevételével.<br>
Az ajánlatkérõ az összességében legelõnyösebb ajánlatot kívánta kiválasztani, az elbírálási szempontjai tekintetében az alábbi fontossági sorrendben:<br>
– az ajánlott áru minõsége,<br>
– az ajánlott áru ára, mely magában foglalja az ajánlatkérõ megjelölt telephelyeire történõ fuvarozás költségét is (belföldi egységár forintban+áfa),<br>
– az ajánlattevõ által megjelölt fizetési feltétel: fizetés módja, átutalás határideje,<br>
– méretes ingek, blúzok gyártásának vállalása és egységára az alapár százalékában,<br>
– az ajánlattevõ mint szállító, illetve kereskedõ megbízhatósága,<br>
– elõzetes szállítói referenciák (szállítói biztonság: minõségben, mennyiségben és idõben ütemezve dokumentálandó).<br>
A dokumentáció 2. pontjában ajánlatkérõ részletesen meghatározta a konfekcionálásnál felhasználható alapanyaggal szemben támasztott követelményeket.<br>
1998. szeptember 18-án ajánlatkérõ ajánlatot bontott. A következõ ajánlattevõk nyújtottak be ajánlatot: Allegro Kft., Berendi-King Kft. (ez utóbbi csak és kizárólag nyakkendõ vonatkozásában), Kalocsai Konfekcióipari Kft., Gála Kereskedelmi Rt., MBC Kft., Fermatrade Kft. Ajánlatkérõ az ajánlatokat elbírálta és 1998. október 16-án a következõ eredményt hirdette ki: az ingek és a blúzok vonatkozásában az MBC Kft., a nyakkendõ vonatkozásában a Berendi King Kft. lett a nyertes. Ajánlatkérõ mindkét nyertessel a szerzõdést megkötötte.<br>
A Fermatrade Kft. 1998. november 2-án jogorvoslati kérelemmel fordult a Döntõbizottsághoz, melyben kérte ajánlatkérõ eredményhirdetéssel kapcsolatos döntésének megsemmisítését, felhívását a közbeszerzésekrõl szóló 1995. évi XL. törvény (a továbbiakban: Kbt.) szabályainak megfelelõ alkalmazására, a jogsértés megállapítását, az eljárási díj és költségek viselésére való kötelezést, kérte továbbá a közbeszerzési eljárás egészének felülvizsgálatát. Indokolásul elõadta, hogy a nyertes nem csatolta ajánlatához kínai alvállalkozó cégére vonatkozó igazolásokat, ezzel ajánlatkérõ érvénytelen ajánlatot minõsített nyertesnek. Amennyiben a Döntõbizottság a nyertes ajánlatát érvényesnek találná, úgy megítélése szerint ajánlatkérõ az ajánlatok kiválasztásánál csak az ajánlati árakat vette figyelembe. Ha ajánlatkérõ nemcsak a 2. bírálati szempont alapján bírálta volna el az ajánlatokat, hanem az összességében legelõnyösebbet választja, akkor saját ajánlata sokkal kedvezõbb lett volna.<br>
Ajánlatkérõ észrevételében elõadta, hogy a kérelmezõ és a nyertes közel azonos minõségû terméket ajánlott, így a második elbírálási szempont, az ár vizsgálata bírt legnagyobb jelentõséggel az eljárás során. Összességében nyertes ajánlattevõ kb. 10 M Ft-tal tett kedvezõbb ajánlatot a kérelmezõnél. Az eljárás során figyelembe vette az ajánlati felhívásban megjelölt további szempontokat is, azonban azok a kialakult sorrendet nem befolyásolták. Ajánlatkérõ elõadta továbbá, hogy a kereskedõ által tett ajánlatban a gyártó nem tekintendõ olyan közremûködõnek, akire a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a vonatkozik. Megjegyzi, hogy kérelmezõ ugyancsak kínai gyártótól származó termékkel adta be ajánlatát és õ sem csatolt semmilyen igazolást.<br>
Kéri a kérelmet, mint alaptalant, elutasítani.<br>
A rendelkezésére álló iratokból megállapítható, hogy ajánlatkérõ az ajánlatok mellékleteként benyújtott mintákat saját laboratóriumában bevizsgálta. Ennek eredményeképpen megállapította, hogy valamennyi alapanyagminta minden ellenõrzött jellemzõ tekintetében megfelelt a kiírás követelményeinek.<br>
A Döntõbizottság elõször megvizsgálta az ajánlatokat érvényesség szempontjából. Megállapította, hogy mind a nyertes, mind a kérelmezõ érvényes, "saját" ajánlattal élt, a gyártókat egyikük sem tekintette teljesítésbe bevont személynek. Mindketten saját tulajdonú termékekkel pályáztak, így kérelmezõ azon felvetése, hogy a nyertes érvénytelen ajánlatot nyújtott volna be, megalapozatlan.<br>
A Döntõbizottság ezután megvizsgálta az összes ingre, illetve blúzra benyújtott ajánlatot. Ennek eredményeképpen megállapítható volt, hogy minden ajánlattevõ az elsõ bírálati szempont, azaz az ajánlott áru minõsége szempontjából azonos minõségû termékkel pályázott. Ebben a vonatkozásban tehát egyformáknak voltak tekinthetõk az ajánlatok. A második elbírálási szempont, mely az ár volt, egyértelmûen a legalacsonyabb volt az MBC Kft. ára (1100 Ft/db+áfa), amit a Gála Rt. követett (1260, illetve 1210 Ft/db+áfa), ez utóbbit pedig a kérelmezõ követte (1280 Ft/db+áfa). A harmadik elbírálási szempont vonatkozásában minden ajánlattevõ átutalásos fizetési móddal élt, a nyertes 60 nap, a kérelmezõ 45 nap, a többiek pedig 30 nap átutalási határidõt jelöltek meg, tehát e szempont alapján is a legkedvezõbb ajánlattal a nyertes élt. A negyedik bírálati szempont tekintetében nyertes vállalta, hogy amennyiben 1% mennyiség alatt kér ajánlatkérõ méretes inget, úgy az alapárral azonos árral fogja számlázni. Kérelmezõ a méretes ingek árát az alapár kétszeresében jelölte meg. Így e szempontból is a nyertes adott be kedvezõbb ajánlatot. A következõ, ötödik elbírálási szempont (ajánlattevõ megbízhatósága) vonatkozásában egyik ajánlat sem tartalmazott adatot. Az utolsó bírálati szempont (elõzetes szállítói referenciák) esetében kérelmezõ saját nyilatkozatát csatolta ajánlatához a korábbi MÁV Rt.-nek történt szállításokról. A nyertes három referencialevelet csatolt ajánlatához.<br>
A Döntõbizottság 1998. november 24-i tárgyalásán kérelmezõ és ajánlatkérõ fenntartotta írásban benyújtott véleményét.<br>
A kérelmezõ képviselõje bizonyítani nem tudta állítását, melyek szerint ajánlatkérõ a tárgyi közbeszerzési eljárásban megsértette volna a Kbt. elõírásait. A csupán hangoztatott, de nem bizonyított állítások alaptalannak bizonyultak, mert azok ellenkezõjét tartalmazzák a közigazgatási iratok és az ajánlatkérõ tárgyaláson elhangzott nyilatkozata is. A Döntõbizottság osztotta az ajánlatkérõ felfogását, miszerint tárgyi közbeszerzési eljárásban szállítási szerzõdésrõl van szó, a közzétett ajánlati felhívás és dokumentáció is a szállító, illetve kereskedõ megbízhatóságáról és a szállítói referenciákról szól hangsúlyozottan. Így tehát nem bír jogi jelentõséggel a szállítási szerzõdés tárgyát képezõ ruházati cikkek gyártójának személye.<br>
Miután a Döntõbizottság a kérelmezõ jogorvoslati kérelmében foglaltakat egyenként és összességében megvizsgálta, megállapította: az ajánlatkérõ a lefolytatott közbeszerzési eljárásban jogszerûen választotta ki az összességében legelõnyösebb ajánlatot, és ennek megfelelõen hirdette ki a nyerteseket.<br>
A kérelmezõ jogorvoslati kérelmében foglaltak nem megalapozottak, ezért a Döntõbizottság az alaptalan kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 1.<br>
<br>
Dr. Monory Bulcs s. k.	Hámori András s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>