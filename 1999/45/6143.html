<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6143)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.211/5/1999<br>
<br>
Tárgy: a Közbeszerzési Döntõbizottság elnöke által kezdeményezett eljárás az MH Szabolcs-Szatmár-Bereg Megyei Hadkiegészítõ Parancsnokság közbeszerzési eljárása ellen<br>
<br>
Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság Elnökének kezdeményezésére az MH Szabolcs-Szatmár-Bereg Megyei Hadkiegészítõ Parancsnokság (4400 Nyíregyháza, Bessenyei tér 15., továbbiakban: ajánlatkérõ) "gépjármû-vezetõi szakelõképzés" tárgyú közbeszerzési eljárása ellen indult eljárásban megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés b) és c) pontját. A Döntõbizottság ezért 1 000 000 Ft, azaz egymillió forint bírság megfizetésére kötelezi az ajánlatkérõt. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 90 fõ "C", "BC" kategóriájú gépjármû-vezetõi szakelõképzésének ellátása tárgyában közzététel nélküli tárgyalásos eljárás lefolytatására 1999. szeptember 3-án ajánlati felhívást küldött a beszerzés tárgyát képezõ szolgáltatást az év elején lefolytatott nyílt közbeszerzési eljárás nyertese, a Partner-T Kft. részére. Az ajánlati felhívásban a tárgyalásos eljárás indokaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) és b) pontjára hivatkozott. A felhívás szerint a tárgyalásra szeptember 6-án 10.00 órakor került sor, az eredményhirdetésre ugyanaznap 11.00 órakor, ajánlatkérõ és ajánlattevõ a közbeszerzési szerzõdést – szerzõdésmódosítás formájában – ugyancsak szeptember 6-án megkötötte.<br>
Ajánlatkérõ az ajánlati felhívást a 71/B. § (3) bekezdésében foglalt rendelkezés értelmében szeptember 3-án megküldte a Közbeszerzési Döntõbizottság elnökének, aki szeptember 16-án eljárást kezdeményezett a Döntõbizottságnál, indítványozva az ajánlatkérõ jogsértésének megállapítását, mivel álláspontja szerint a hirdetmény közzététele nélküli tárgyalásos eljárási forma alkalmazásának egyik törvényi feltétele sem áll fenn.<br>
Ajánlatkérõ a szeptember 20-án kelt észrevételében a közzététel nélküli tárgyalásos eljárási forma alkalmazásának jogcímét a 70. § (1) bekezdés c) pontjára módosította. Elõadta, hogy a gépjármûvezetõ-képzést a honvédelem érdekében végzi, a kiképzett sorköteleseknek 1999 november hónapban, de legkésõbb 2000 február hónapban be kell vonulniuk sorkatonai szolgálatra. A közbeszerzési eljárást augusztus közepén kellett indítania, így a minimálisan 4-5 hónapos képzési és 1999. december 15-i teljesítési határidõ figyelembevétele mellett a nyílt eljárás lefolytatására elõírt határidõk nem lettek volna betarthatók. Álláspontja szerint ezen indokok megalapozták a közzététel nélküli tárgyalásos eljárási forma alkalmazását, azt pedig, hogy az eljárásban csak a Partner-T Kft.-t hívta fel ajánlattételre, az a tény indokolta, hogy a korábbi nyílt közbeszerzési eljárásban csak ez az egy ajánlattevõ nyújtott be ajánlatot, illetve a képzéshez szükséges feltételekkel más nem rendelkezik.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele és a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a 70. §-a tartalmazza, az ezen belüli alkalmazási módokat pedig a 71. §, a 71/A § és 71/B §.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogcímeként a 70. § (1) bekezdés a) és b) pontját jelölte meg. Az a) pont szöveges indoka az volt, hogy "a szolgáltatás értéke nem haladja meg a korábbi közbeszerzés értékének 50%-át", a b) ponté pedig az, hogy a jelen beszerzés tárgyát "nem lehet szétválasztani a korábban kötött szerzõdéstõl." Ezzel szemben a törvény az ajánlatkérõ által hivatkozott 70. § (1) bekezdés a) pontjában a tárgyalásos eljárási forma alkalmazását a nyílt vagy meghívásos eljárás eredménytelensége esetére, a b) pont pedig arra az esetre engedi alkalmazni, ha "a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni".<br>
A Döntõbizottság megállapítja, hogy miután az adott közbeszerzésre nézve egyik törvényi tényállás elemei sem állnak fenn, ajánlatkérõ jogszerûtlenül hivatkozott az általa alkalmazott tárgyalásos eljárási forma indokaként a 70. § (1) bekezdés a) és b) pontjára, ezáltal ajánlatkérõ megsértette ezen rendelkezéseket.<br>
Ajánlatkérõ a szeptember 20-án kelt észrevételében további jogcímként a 70. § (1) bekezdés c) pontját jelölte meg, és a szöveges indokai is e törvényhelyben megfogalmazott tényállásról szólnak. A Döntõbizottság ezért megvizsgálta az adott közbeszerzési eljárást abból a szempontból, hogy fennálltak-e a c) pont alkalmazásának feltételei.<br>
A 70. § (1) bekezdés c) pontja így rendelkezik a tárgyalásos eljárási forma megengedését illetõen: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából." A törvényszakasz tehát három együttes feltétel fennállását kívánja meg a rendkívüli sürgõsség tényéhez kapcsolódóan: 1. annak az ajánlatkérõ által elõre nem láthatónak kell lennie, 2. amiatt a törvényben elõírt határidõk nem lennének betarthatók, 3. az azt indokoló körülményeket nem az ajánlatkérõ mulasztása idézte elõ.<br>
A Döntõbizottság megállapítja, hogy a fent vázolt hármas együttes feltétel közül egyedül a harmadik feltétel állt fenn ajánlatkérõnél.<br>
ad 1. Az ajánlatkérõ észrevételében foglaltakból és felettes szervének augusztus 4-én kelt levelébõl kitûnik, hogy ajánlatkérõ már augusztus hónapot megelõzõen tudta, hogy a térségben lévõ munkanélküliség miatt további képzési igény merül fel nála, arra igényelt is képzési költséget.<br>
ad 2. Az ajánlatkérõ által becsatolt iratanyagból megállapítható, hogy a beszerzés forrását biztosító felettes szervétõl, a Honvéd Vezérkar Hadkiegészítõ Csoportfõnökségtõl augusztus 10-én érkezett ajánlatkérõhöz az a leirat, melynek alapján 8 800 000 Ft-nak a beszerzési célra való rendelkezésére bocsátása által megnyílt számára a lehetõség a közbeszerzési eljárás megindítására.<br>
A törvényben elõírt határidõ tarthatóságának vizsgálatánál a Döntõbizottság az eljárás jogalanyaitól elvárt jogkövetõ magatartás szem elõtt tartásából indult ki, azaz abból, hogy ajánlatkérõnek maximálisan törekednie kellett arra, hogy a közbeszerzési eljárást nyílt eljárás formájában folytassa le.<br>
A <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. §-</a>a szerint nyílt eljárásban az ajánlattételi határidõ 40 napnál nem lehet rövidebb. Ezzel, valamint a felhívás közzétételéhez szükséges kb. 10-15 nappal számolva az augusztus 10-én kézhez vett fedezetbiztosító levél alapján ajánlatkérõ már október elején megköthette volna a közbeszerzési szerzõdést, és így a képzéshez ajánlatkérõ saját állítása szerint szükséges 4 hónap elteltével a 2000 februári bevonulásra biztosítani tudta volna a honvédség részére a gépjármûvezetésre képzett állományt. A közbeszerzési eljárás irataiból megállapíthatóan ugyanis a novemberi bevonulási idõszakra ajánlatkérõ maga sem kívánta biztosítani azt, miután az ajánlati felhívásban december 15-i teljesítési határidõt jelölt meg.<br>
A Döntõbizottság nem fogadta el ajánlatkérõ azon érvelését, hogy a képzési határidõ 1999. december 15-e volt, mert ajánlatkérõ nem bizonyította, hogy a fedezet biztosításának e határidõ tartása lett volna a feltétele, vagy az bármilyen más okból kötelezõ lett volna számára.<br>
A Döntõbizottság észlelte, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdésében foglalt rendelkezés ellenére nem határozta meg az ajánlati felhívásban a szerzõdéskötés idõpontját, ami ezen törvényszakasz szerint nem lehet korábbi az eredményhirdetést követõ 8. napnál. A Döntõbizottság ezen jogsértés megállapítását és a bírság mértékénél való figyelembevételét azonban mellõzte, tekintettel az eljárás egészének jogsértõ voltára.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d) és f) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 1999. október 7.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>