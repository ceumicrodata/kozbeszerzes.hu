<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6251)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D. 212./10/1999<br>
<br>
Tárgy: TTF '97 Kft. jogorvoslati kérelme a Pénzügyminisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TTF '97 Kft. (1142 Budapest, Sárrét park 2., továbbiakban: kérelmezõ) jogorvoslati kérelmének – melyet a Pénzügyminisztérium Üzemeltetési Igazgatóság (1051 Budapest, József nádor tér 2–4., képviseli dr. Luib Nándor ügyvéd, 1075 Budapest, Király u. l/E, továbbiakban: ajánlatkérõ) "központi irodaépületek takarítása" tárgyú közbeszerzési eljárása ellen nyújtott be – helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény ( a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdésére tekintettel a Kbt. 59. § (1) bekezdését, ezért az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. július 7-én megjelent 27. számában nyílt eljárás megindítására tett közzé ajánlati felhívást központi irodaépületének takarítására 2000. január 1-jétõl 2002. december 31-ig terjedõ idõszakra.<br>
Ajánlatkérõ sem részajánlat, sem többváltozatú ajánlat tételére lehetõséget nem biztosított.<br>
Az ajánlati felhívás 6. c) pontja alapján az ajánlattétel nyelve magyar volt.<br>
Az ajánlati felhívás 11. pontja az ajánlattevõktõl a pénzügyi, gazdasági és mûszaki alkalmasságuk igazolására kért adatokat, tényeket tartalmazta az alábbiak szerint:<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdés szerinti nyilatkozat és hatósági igazolás,<br>
– ajánlattevõ fizetõképességének megállapítására alkalmas, az ajánlattevõ 1998. évi gazdálkodási eredményét és fizetési készségét bemutató nyilatkozat,<br>
– az ajánlatkérõ mûszaki alkalmasságának igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d) pontok szerint.<br>
Ajánlatkérõ az ajánlati felhívás 13. pontja szerint az összességében legelõnyösebb ajánlatot kívánta kiválasztani, az elbírálási szempontok alábbi csökkenõ fontossági sorrendje alapján:<br>
– ajánlati ár,<br>
– teljesítési garancia mértéke,<br>
– árkövetés mértéke,<br>
– fizetési feltételek,<br>
– alvállalkozói teljesítés hányada,<br>
– felhasználásra kerülõ anyagok környezetbarátsága.<br>
Az egyéb információk között a 15.4. pontban ajánlatkérõ a nyertes ajánlattevõnek a 2000. évi szerzõdéses érték legalább 5%-ával megegyezõ teljesítési garancia nyújtását írta elõ bankgarancia formájában.<br>
A 15.9. pontban ajánlatkérõ kifejezetten deklarálta, hogy az eljárás során hiánypótlás lehetõségét nem biztosítja.<br>
Ajánlatkérõ dokumentációt is bocsátott ajánlattevõk rendelkezésére. E dokumentációban igen részletesen és egyértelmûen meghatározta, milyen formai és tartalmi elemek betartásával kívánja ajánlattevõkkel ajánlataikat elkészíttetni. A II. Mûszaki leírás fejezetben részletesen közölte az épületre vonatkozó és a takarítás szempontjából fontos összes mennyiségi elemet. A III. fejezetben ajánlatkérõ ismertette a részérõl elvárt takarítás fajtáit, beleértve az alkalmazandó technológiákat.<br>
Ajánlatkérõ a dokumentáció V. fejezetében közölte a bírálati szempontok tartalmát, és megadta a bírálati szempontok súlyszámait is, valamint megjelölte, hogy az egyes elbírálási szempontoknál mit tekint kedvezõbbnek.<br>
Elbírálási 		Súlyszáma:	Ajánlatkérõ szempont: számára kedvezõbb, ha:<br>
<br>
1. Ajánlati ár		40	minél alacsonyabb<br>
<br>
2. Teljesítés,		18	minél magasabb garancia mértéke<br>
<br>
3. Árkövetés mértéke	15	minél alacsonyabb<br>
<br>
4. Fizetési feltételek	12	minél hosszabb a fizetési határidõ<br>
<br>
5. Alvállalkozói		9	minél alacsonyabb telj. hányad<br>
<br>
6. Felhasználásra kerülõ anyagok környezetbarátsága	6	minél több anyag rendelkezik környezetbarát védjegy használatával.<br>
Ajánlatkérõ meghatározta azt is, hogy az ajánlatokat minden egyes bírálati szempont vonatkozásában 1-tõl 5 pontig terjedõen pontozza, úgy, hogy az adott bírálati szempontnál az ajánlatkérõ számára legkedvezõbb érték a maximális 5, a legkedvezõtlenebb pedig a minimális 1 pontot kapja.<br>
E fejezetben nyilatkozza ajánlatkérõ, hogy a bírálat során az ajánlatokban rögzített 2000. évre megajánlott ajánlati árak kerülnek összehasonlításra, az árkövetés mértékét egy-egy százalékszám megadásával kérte. Ugyancsak e fejezet 5. pontjában közölte, hogy a felhasznált anyagok környezetvédelmi kedvezõ hatását az ajánlatkérõ csak abban az esetben tudja figyelembe venni, ha az ajánlattevõ csatolta a környezetbarát védjegyre vonatkozó tanúsítvány másolatát.<br>
A dokumentáció VI. és VII. fejezetében útmutató formájában közli ajánlattevõkkel az ajánlat elkészítéséhez, illetve a mellékletek kitöltéséhez szükséges elõírásait. A dokumentáció tartalmazza a szerzõdéstervezetet, valamint az összes kötelezõen benyújtott mellékletek formanyomtatványait.<br>
Ajánlatkérõ 1999. július 28-án helyszíni konzultációt tartott, amelyen az elhangzott kérdésekrõl és a reá adott válaszokról felvett jegyzõkönyvet minden megjelentnek megküldte.<br>
1999. augusztus 17-i ajánlattételi határidõre a következõ ajánlattevõk nyújtottak be ajánlatot: B+N Referencia Kft., Gastszolg Kft., Gyulaépszolg Kft., Jánosik és Társa Kft., P. Dussmann Kft., Profi Komfort Kft., Sabina 2000 Bt., TAMAX Kft., UM-FORTIUS Hungary Kft. és kérelmezõ.<br>
Ugyancsak e napon ajánlatkérõ az ajánlatokat átvizsgálva megállapította, hogy a P. Dussmann Kft. (cégszerû aláírás hiánya miatt), a Profi Komfort Kft., a Sabina 2000 Bt. és a TAMAX Kft. (köztartozással kapcsolatos igazolás miatt) érvénytelen ajánlatot nyújtottak be.<br>
Ajánlatkérõ a bírálati eljárását több szakaszban és alkalommal végezte el. Ennek során elõször a lebonyolító, az Apex MM Tanácsadó, Szolgáltató és Kereskedõ Kft. által készített számítógépes támogatottságú értékelést vette figyelembe, majd a továbbiakban az egyes bizottsági tagok, valamint ajánlatkérõ ügyvédjének véleménye és összevetése alapján tette meg döntéshozó felé javaslatát. Ennek eredményeképpen az ajánlatkérõ 1999. szeptember 20-i eredményhirdetésen a Gastszolg Kft. ajánlatát hirdette ki nyertesnek, a nyertes ajánlatot követõ legkedvezõbb ajánlatot benyújtóként a B+N Referencia Kft.-t jelölte meg.<br>
A kérelmezõ 1999. szeptember 17-én jogorvoslati kérelemmel fordult a Döntõbizottsághoz, amelyben kérte a jogsértés megállapítását, az ajánlatkérõ közbeszerzési eljárása során hozott vagy azt lezáró döntésének megsemmisítését, ajánlatkérõ felhívását a Kbt. szabályai szerinti eljárásra, ideiglenes intézkedésként az eljárás felfüggesztését és a szerzõdés megkötésének megtiltását, végezetül az eljárási költségekben történõ marasztalását.<br>
Indokolásul elõadta, hogy információval rendelkezik arra vonatkozóan, hogy ajánlatkérõ a kiírásban szereplõ értékelési szempontoktól teljesen eltérõ, szubjektív szempontok szerint értékelte az ajánlatokat, noha a tudomására jutott információk szerint az õ ajánlata volt az összességében legjobbnak minõsített ajánlat. Kérelmezõ szerint ezzel a magatartásával ajánlatkérõ megsértette a Kbt. alapelveit, a Kbt. 56. § (l) és 59. § (1) bekezdéseit.<br>
Ajánlatkérõ érdemi észrevételében elõadta, hogy kihirdetett döntését a hatályos jogszabályoknak megfelelõen hozta meg. Téves kérelmezõ azon állítása, hogy pályázatát a bizottság az elsõ helyre sorolta. A bizottsági munka során különbözõ álláspontok és vélemények alapján az ajánlati felhívásban közzétett bírálati szempontok keretei között hozta meg egyhangú, egyöntetû, végsõ döntési javaslatát. Ajánlatkérõ hangsúlyozta, hogy véleményének kialakítását nem kötötte és nem köthette az eljárást lebonyolító Apex MM Kft. által elkészített tájékoztató táblázathoz. Ajánlatkérõ közölte továbbá, hogy a kérelmezõ ajánlatában nem vette figyelembe a becsatolt környezetbarát anyagok tanúsítványait, azok idegen nyelvûsége miatt. Megítélése szerint az összességében legelõnyösebb ajánlatot választotta ki. Kérte a kérelem megalapozatlanság címén történõ elutasítását.<br>
A B+N Referencia Kft. álláspontja szerint a közbeszerzési eljárás szabályszerûen került lebonyolításra.<br>
A Sabina 2000 Kft. érdemi észrevételében sérelmezte saját ajánlatának érvénytelenné nyilvánítását, álláspontja szerint az ajánlatkérõ által kért igazolásokat teljeskörûen csatolta.<br>
A Döntõbizottság a rendelkezésre álló iratok és az ajánlatkérõ tárgyaláson tett nyilatkozata alapján megállapította, hogy a jogorvoslati kérelem megalapozott.<br>
A Döntõbizottságnak abban a kérdésben kellett állást foglalnia, hogy az ajánlatkérõ az általa megadott elbírálási szempontok alapján hozta-e meg az eljárást lezáró döntését, azaz a megadott elbírálási szempontok alapján az összességében legelõnyösebb ajánlatot hirdette-e ki nyertesnek.<br>
Az ajánlatkérõ az ajánlati felhívásában, illetve a dokumentációban a legelõnyösebb ajánlat kiválasztására szolgáló szempontokat, részszempontokat, azok súlyszámait és ennek alapján történõ számítási módszerét megadta. Ehhez ajánlatkérõ az eljárása során kötve van, ugyanis a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése alapján az ajánlatkérõ az ajánlatokat az ajánlati felhívásban megadott értékelési szempontok alapján bírálja el.<br>
A rendelkezésre álló iratok, illetve ajánlatok alapján a Döntõbizottság is megvizsgálta az ajánlatokat. A Döntõbizottságnak nincs lehetõsége arra, hogy az ajánlatkérõ helyett, az õ megítélése alapján, a számára összességében legelõnyösebb ajánlatot kiválassza. Arra azonban van módja, hogy az ajánlati felhívás, illetve a dokumentációban meghatározott bírálati szempontok és az egyéb bírálati tevékenységet elõsegítõ elõírások alkalmazásával összehasonlítsa az ajánlatokat. Ennek megfelelõen a Döntõbizottság is minden egyes bírálati szempont vonatkozásában az 1–5-ig terjedõ pontozást alkalmazta, olyan módon, hogy a hat érvényes ajánlat figyelembevételével sorba állította az adott szempont vonatkozásában az ajánlatokat. Ennek megfelelõen a Döntõbizottság megítélése szerint az adott szemponton belül a legjobb ajánlat 5 pontot, a következõ 4,2 pontot, a harmadik helyezett 3,4 pontot, a negyedik helyezett 2,6 pontot, az ötödik helyezett 1,8 pontot, és végül a legkevésbé jó ajánlat 1 pontot kapott. Az így szerezhetõ pontértékeket a megfelelõ súlyszámmal felszorozva, és összesítve megállapíthatóvá vált az összességében legelõnyösebb ajánlat.<br>
A Döntõbizottság a kérelmezõ, az ajánlatkérõ által nyertesnek és a második helyezettnek minõsített ajánlatok összehasonlításának eredményét ismerteti.<br>
A fentiek figyelembevételével az elsõ bírálati szempont vonatkozásában a nyertes legkedvezõbb árajánlata alapján kapott 5 pontot. A második a B+N Kft. lett 4,2 ponttal, a harmadik pedig a kérelmezõ 3,4 ponttal.(Kérelmezõ árajánlata 37 198 379 Ft, a nyertesé 33 036 560 Ft, a második helyezett B+N Kft.-é 33 719 442 Ft.) A második bírálati szempont a teljesítési garancia mértéke volt: itt kérelmezõ ajánlotta a legmagasabb mértéket, 10%-ot, ezzel 5 pontot kapott, miután a Jánosik és Társa Kft. szintén 10%-os mértéket ajánlott, a B+N Kft. 8%-a már csak 3,4 pontot, a nyertes 6%-a pedig 2,6 pontot ért. A harmadik bírálati szempont, az árkövetés mértéke szempont vonatkozásában kérelmezõé bizonyult a legkedvezõbbnek, tekintettel arra, hogy õ a KSH inflációs rátájának 50%-át ajánlotta. Az õt követõ legkedvezõbb értéket, 75-75%-ot a Gyulaépszolg Kft., illetve az Unifortius Kft. ajánlotta, így nyertes – 98,5%-os ajánlata – a negyedik helyre szorult 2,6 ponttal A második helyezett B+N Kft. a KSH-val megegyezõ értéket ajánlott, így ötödikként 1,8 pontot kapott.<br>
Ajánlatkérõ azon állítását, mely szerint ebbõl a szempontból a nyertes ajánlata azért volt kedvezõbb számára, mert a teljes szerzõdéses idõszak figyelembevételével a kérelmezõnél kedvezõbb értéket adott, a Döntõbizottság nem fogadta el, mivel ajánlatkérõ ennél az elbírálási szempontnál maga határozta meg, hogy számára az a kedvezõbb, ha minél alacsonyabb a megadott százalékszám.<br>
A negyedik elbírálási szempont, a fizetési feltételek vonatkozásában kérelmezõ 45 napos fizetési határideje bizonyult a legkedvezõbbnek, ezért 5 pontot kapott, a nyertes ugyanakkor a Jánosik és Társa Kft.-vel együtt a legkedvezõtlenebbet, 15 napot ajánlotta, így 1,8 pontot kapott. A második helyen végzett B+N Kft. 30 napos ajánlata 3,4 pontot ért. Ajánlatkérõ ennél az elbírálási szempontnál is elõírása szerint azt tekintette kedvezõbbnek, ha minél hosszabb a vállalt fizetési határidõ, így utóbb nem hivatkozhat arra, hogy a kérelmezõ és a nyertes ajánlata ebbõl az elbírálási szempontból számára egyenlõnek minõsül. Az ötödik bírálati szempont vonatkozásában sem a kérelmezõ, sem a nyertes (a második helyezett sem) nem tervezett alvállalkozót igénybe venni. Ezért mindegyikük a maximális 5 pontot kapta. Az utolsó bírálati szempont vonatkozásában a Döntõbizottság osztotta ajánlatkérõ álláspontját, és ennek megfelelõen kérelmezõ ajánlatában fellelt svéd nyelvû környezetbarát tanúsítványokat figyelmen kívül hagyta, így mind a kérelmezõ, mind a nyertes (a második helyezett is) a minimális 1 pontot kapta.<br>
A kapott pontszámok szempontonként történt súlyozása után összességében a legelõnyösebb ajánlatot a kérelmezõ tette 4,12 összpontszámmal, a második helyezett a nyertes Gastszolg Kft. lett 3,59 ponttal, a B+N Kft. 3,48 összpontot kapott.<br>
A Döntõbizottság rámutat arra., hogy ha ajánlatkérõ ajánlati felhívásában, dokumentációjában részletesen ismerteti a bírálati szempontok alapján adható pontszámok minimális és maximális értékét, valamint az egyes szempontok súlyszámának mértékét, továbbá meghatározza, hogy egyes bírálati szempontok értékelése vonatkozásában melyiket és miért tekinti számára elõnyösnek, akkor semmiképpen sem térhet el bírálati tevékenysége során a saját maga számára felállított normáktól. Itt szükséges megjegyezni, hogy ajánlatkérõ az "érték" és a "mérték" vonatkozásában sem változtathatja meg e fogalmak tartalmát.<br>
Ajánlatkérõ nem tudott magyarázatot adni arra, hogy az ajánlati felhívásában ismertetett bírálati szempontok alkalmazásával milyen módon hirdette ki nyertesként a Gastszolg Kft.-t.<br>
Ajánlatkérõ az ajánlatok értékelése során az általa megadott elbírálási szempontoktól eltért, ezáltal a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdését megsértette.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A fenti rendelkezés megsértése ajánlatkérõ részérõl abban valósult meg, hogy ajánlatkérõ nem az összességében legelõnyösebb ajánlatot hirdette ki nyertesnek.<br>
A Döntõbizottság eljárása során ideiglenes intézkedést nem alkalmazott, mert annak jogszabályi feltételei a jogorvoslati eljárás kezdeményezésétõl számított 3 napon belül nem voltak megállapíthatók. Ajánlatkérõ azonban érdemi észrevételében, majd a tárgyaláson tett nyilatkozatában megerõsítette, hogy a szerzõdést a Döntõbizottság érdemi határozatának meghozataláig nem köti meg.<br>
A fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján az ajánlatkérõ közbeszerzési eljárást lezáró döntését megsemmisítette, és a g) pont alapján kötelezte ajánlatkérõt az eljárási díj megfizetésére.<br>
<br>
Budapest, 1999. október 4.<br>
<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 6.<br>
<br>
Dr. Engler Magdolna s. k. 	Hámori András s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>