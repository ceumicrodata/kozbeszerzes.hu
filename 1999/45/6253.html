<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6253)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.116/15/1999<br>
<br>
Tárgy: a Magyar Épület-szerelõipari Rt. jogorvoslati kérelme a Debreceni Orvostudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Épület-szerelõipari Rt. (1097 Budapest, Koppány u. 13–15., a továbbiakban: kérelmezõ) jogorvoslati kérelme alapján, melyet a Debreceni Orvostudományi Egyetem (4012 Debrecen, Nagyerdei krt. 98., a továbbiakban: ajánlatkérõ) a DOTE I. számú Sebészeti Klinika bõvítése – építésszerelés, orvostechnológia, berendezés, elsõ fogyóeszköz – kulcsrakész állapotban tárgyú közbeszerzési eljárása ellen nyújtott be, a Döntõbizottság megállapította, hogy ajánlatkérõ azzal a magatartásával, hogy a közbeszerzési eljárás során az egyes eljárási cselekmények, az ajánlatok értékelésekor hozott döntés alkalmával nem biztosította a verseny tisztaságát, megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdését. A Döntõbizottság az ajánlatkérõvel szemben 10 000 000 Ft, azaz tízmillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Debreceni Orvostudományi Egyetem 1999. március 10-én a K. É.-ben részvételi felhívást tett közzé elõminõsítéses eljárásban a DOTE I. számú Sebészeti Klinika bõvítésére, kulcsrakész állapotban történõ átadására. Az ajánlatok elbírálásának szempontjait a részvételi felhívásban a következõ fontossági sorrendben határozta meg: gazdálkodási pozíció, pénzügyi vagyoni helyzet; referenciák (az utóbbi három év egészségügyi beruházásairól); ajánlati ár; az ajánlatkérõ igényeit legjobban kielégítõ mûszaki tartalom; fizetési ütemezés; ajánlattevõ által ajánlott biztosítékok; teljesítési határidõ; minõségbiztosítási rendszer.<br>
A részvételre jelentkezés határideje 1999. április 6. 1999. április 14-én – miután a jelentkezõk pénzügyi, mûszaki alkalmasságát megvizsgálta – négy ajánlattevõt, kérelmezõt, a HUNÉP Rt.-t, a Kelet-Speeck Kft.-t és a Nádép Kft.-t minõsítette alkalmasnak az ajánlattételre. Az ajánlattevõket e napon szóban, az épületre vonatkozó tervek egyidejû átadásával az ajánlattételre felhívták. Ténylegesesen részükre az ajánlati felhívás elküldésére 1999. április 20-án került sor.<br>
Az ajánlati felhívás, hasonlóan a részvételi felhíváshoz, a beszerzés tárgyaként a DOTE I. sz. Sebészeti Klinika bõvítési munkáit (építésszerelés, orvostechnológia, berendezés, elsõ fogyóeszköz) jelölte meg. A bõvítési munkákra az ajánlati felhívás mellett rendelkezésre bocsátott egy, az 1/1996. (II. 7.) KTM rendeletnek megfelelõen elkészített dokumentációt, kiviteli terveket, továbbá az orvostechnológia részletes követelményeit. Ezekben úgy a bõvítés építési munkáira, mint az orvostechnológiára meghatározásra került a tételes költségkiírás is.<br>
1999. április 27-én az ajánlatkérõ konzultációt tartott az ajánlattevõk részére. Ekkor sor került a beszerzés tárgyának módosítására, hivatkozva az Egészségügyi Minisztérium 60.959/1999. számú átiratára. Ebben további költségvetési fedezet biztosítására került sor a DOTE részére. A módosítás következtében ajánlatot kértek az I. sz. Sebészeti Klinika 1180 m2 nagyságú bõvítési munkáin túl, az Urológiai és az Orthopediai Klinikák rekonstrukciós munkáira, illetve az I. sz. Sebészeti Klinika meglévõ épületeinek rekonstrukciós munkáira. A módosítás következtében elvégzendõ feladatok (a bõvítésen túl): az Orthopediai Klinikán 1 db klimatizált mûtõblokk, 2x2 ágyas kórterem kialakítása, az Urológiai Klinikán 2 db mûtõ, és a hozzátartozó helyiségek, 4 ágyas postoperatív kórterem kialakítása, kórtermek, kiszolgáló helyiségek kialakítása. Az I. sz. Sebészeti Klinika: a fõépületben meglévõ mûtõk és 8 ágyas intenzív osztály klimatizálása, orvosigáz-hálózatának rekonstrukciója, anaszteziológiai tanszék kialakítása, tantermi világítás kialakítása, tanterembe külön folyosó kialakítása. A kiegészített munkákról az 1/1996. (II. 7.) KTM rendeletnek megfelelõ dokumentációt az ajánlatkérõ nem készített. Május 7-én az ajánlattételhez funkcionális vázlatterv szintû anyagokat adott át, amely állt: mûszaki leírásokból, szintenkénti alaprajzokból, a rendeltetési egységek felsorolásából, valamint az orvostechnológiai igények ismertetésébõl. A funkcionális vázlattervnek minõsített terveket a REAL-TERV és az Archiko Bt. készítette. A május 7-i konzultáción ajánlatkérõ utalt arra, hogy megfelelõ dokumentáció, tételes költségvetés hiányában az ajánlattétel fokozottabb kockázattal jár, az ajánlattevõknek nagyobb árkockázattal kell számolnia. Felhívta az ajánlattevõket, hogy a kiegészítõ dokumentációs anyag tételes költségvetés hiányában a minõségi szint meghatározása mellett létesítményenként – Sebészeti Klinika, Urológia és Orthopedia – egyösszegû árajánlatot kér.<br>
A május 7-én konzultáción a fentiekben említett dokumentációs anyagok átadása mellett az ajánlattevõk rendelkezésére bocsátotta az I. sz. Sebészeti Klinika módosított orvosi gép-mûszer jegyzékét. Pontosította, hogy az Orthopediai és Urológiai Klinikák rekonstrukciójának dokumentációban szereplõ orvosi gép-mûszer beszerzés nem lesz tárgya az eljárásnak. Azokra a gépekre és berendezésekre vonatkozóan pedig, amelyek beépítésre kerülnek (mûtõasztal, mûtõlámpa, mennyezeti statív, rtg.-filmnézõ), a tervezéshez és a kivitelezéshez szükséges paramétereket 1999. szeptember 30-ig közli a nyertes ajánlattevõvel. Itt tájékoztatást adott az Urológiai, az Orthopediai és a Sebészeti Klinika rekonstrukciójára vonatkozó kiviteli tervek tervezõi ajánlatának költségeirõl is. Ezeket a költségeket a nyertes ajánlattevõnek át kellett vállalnia, ezért kérték azt beépíteni az ajánlatokba. Felhívta az ajánlattevõket, hogy a munkák ütemezésénél vegyék figyelembe, hogy 1999-ben a pénzügyi fedezet 10%-a, 2000-ben pedig 40%-a áll az ajánlatkérõ rendelkezésére.<br>
Az 1999. június 1-jei ajánlattételi határidõre valamennyi ajánlattételre felhívott alkalmas ajánlattevõ ajánlatot nyújtott be. Az ajánlatok bontásáról jegyzõkönyvet 1999. június 2-án készített a bontást végzõ, ajánlatkérõ nevében eljáró Euromedic Trading Kft. A Maszer Rt. 755 és 835 M Ft-os árajánlatot adott, a HUNÉP Rt. három változatban tett árajánlatot 939, 910, 887 M Ft összegben. A Kelet-Speeck Kft. ajánlata 946, illetve 914 M Ft-ra vonatkozott, míg a Nádép 990 M Ft-ra vonatkozó árajánlatot adott.<br>
Az ajánlatok értékelésére ajánlatkérõ a KEM-BER Kft.-t kérte fel, aki a május 14-én meghatározott értékelési pontszámok alapján könyvvizsgáló bevonásával elkészítette a döntés-elõkészítõ javaslatát. Ezt megelõzõen, június 2-án magyarázatot kért a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján kérelmezõtõl a kirívóan alacsony ellenszolgáltatásra. Kérelmezõ magyarázata szerint az ellenszolgáltatása nem kirívóan alacsony, ajánlati árait a rendelkezésre bocsátott tételes költségvetés alapján állította össze, ahol pedig tételes költségvetési kiírás nem állt rendelkezésre, ott költségbecsléssel állapították meg az árakat. Hivatkozott még arra, hogy a kelet-magyarországi régióban csökkentett nyereségtartalmú árpolitikát alkalmaznak. A KEM-BER Kft. értékelése alapján az elbírálás szempontjai szerint a legkedvezõbb ajánlatot a HUNÉP Rt. tette. Ajánlatkérõ elfogadva a KEM-BER Kft. értékelését, 1999. június 9-én a HUNÉP Rt. "B" alternatív ajánlatát hirdette ki nyertesnek.<br>
Kérelmezõ 1999. június 11-én nyújtott be jogorvoslati kérelmet. Kérelme szerint az ajánlatkérõ nem a legkedvezõbb ajánlatot hirdette ki nyertesnek, állítása szerint a legkedvezõbb ajánlatot maga tette. Az elsõ elbírálási szempontból ajánlatát megfelelõnek kell tekinteni, figyelemmel arra is, hogy elõzetesen pénzügyi, gazdasági és mûszaki szempontból elõminõsítették, ajánlattételre alkalmasnak tekintették. Így az elsõ elbírálási szempont szerint kedvezõtlen ajánlatkérõi megítélése nem megalapozott. A kórházi és orvostechnológiai referenciái jók, az ajánlati ára pedig mintegy 20%-kal kedvezõbb, mint a nyertesnek kihirdetett árajánlat. A vállalási határidõt a kiírásnak megfelelõen adták meg, az ajánlat mûszaki tartalma megfelelõ szintû. Megfelelõ minõségbiztosítási rendszerrel rendelkezik. Így ajánlatát a legkedvezõbbnek kell tekinteni az ajánlatkérõ szempontjából.<br>
Ajánlatkérõ ellenkérelmében arra hivatkozik, hogy a Sebészeti Klinika bõvítési munkáira vonatkozó kiviteli terv évekkel korábban készült, ezért jó néven vették, ha az ajánlattevõ a kiviteli tervhez igazodó költségvetési kiírástól eltér, azt gazdagítja. Az urológiai és orthopediai, továbbá a sebészeti épület rekonstrukciós munkájára pedig ilyen részletezettségû dokumentáció nem is készült, így a mûszaki tartalom vonatkozásában az ajánlattevõket meglehetõsen nagy szabadság illette meg. Hivatkozott arra, hogy ellentétben a Sebészeti Klinika bõvítési munkáival, az Orthopedia, Urológia és Sebészeti Klinika rekonstrukciójára kiviteli tervek nem készültek, ún. tenderterveket bocsátottak rendelkezésre. Ez utóbbi nem olyan egzakt, mint a kiviteli terv, amely azt jelenti, hogy választási lehetõsége van az ajánlattevõnek, hogy a mennyiségileg meghatározott munkákra minõségileg miként fogalmazza meg ajánlatát. Állítása szerint kérelmezõ az utolsó három munkarészre tett ajánlatában átalányárra tett ajánlatot, de megfelelõ részletezettséggel nem határozta meg, hogy milyen mûszaki tartalomra teszi ezt az ajánlatot. Hivatkozása szerint ennek következtében a többi ajánlattal nem is lehetett összehasonlítani a kérelmezõi ajánlatot. Arra utalt, hogy miután a kérelmezõ ajánlatának mûszaki tartalma nem volt meghatározott, az sem feltételezhetõ, hogy a megajánlott átalányárból a tényleges munkát el tudja végezni kérelmezõ. A nyertesnek hirdetett ajánlattevõ ajánlata mûszaki tartalom tekintetében gazdagabb, mint kérelmezõé, jobban megfelel az ajánlatkérõi igényeknek. Fõvállalkozói szerzõdés keretében tette meg ajánlatát, nem úgy mint kérelmezõ. A nyertes a fõvállalkozói szerzõdés keretében arra vállalt kötelezettséget, hogy a tervekbõl esetleg kimaradt munkákat is elvégzi az ajánlatban szereplõ áron.<br>
A Döntõbizottság megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. A (2) bekezdés szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban, vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
Építési beruházás esetén az 1/1996. (II. 7.) KTM rendeletben meghatározottak szerint készült dokumentációt tekinti a jogszabály olyan szintûnek, amely biztosítani képes, hogy az ajánlattevõk megfelelõ ajánlatot tudjanak készíteni az esélyegyenlõségre és a verseny tisztaságára vonatkozó szabályok betartása mellett.<br>
A vitatott közbeszerzési eljárásban csak az I. sz. Sebészeti Klinika bõvítésére vonatkozóan készült a fentieknek megfelelõ mûszaki leírás. Az Orthopediai, az Urológiai és az I. sz. Sebészeti Klinika rekonstrukciós munkáira a fentieknek megfelelõ dokumentáció nem készült. Az elvégzendõ feladatok egzakt meghatározása ezekben az esetekben nem történt meg. A rendelkezésre bocsátott dokumentációban csak körvonalazta az elvégzendõ feladatot, illetve azt, hogy a szerzõdés teljesítése körében milyen eredményt vár el az ajánlattevõktõl. Az ajánlattevõk feladatát így nem más képezte, mint az, hogy "találják ki" az ajánlatkérõi elvárásokat, igényeket, határozzák meg azt a mûszaki színvonalat, amelyet nyújtani fognak a rekonstrukciós munkák során az ajánlatkérõnek.<br>
A benyújtott ajánlatokból megállapítható, hogy az I. sz. Sebészeti Klinika bõvítésére vonatkozóan – ahol volt megfelelõ dokumentáció – a mûszaki tartalom kellõ részletezettséggel, az egyes elvégzendõ munkák tételenként, költségelve meghatározásra kerültek.<br>
Az Orthopedia, Urológia és I. sz. Sebészeti Klinika rekonstrukciós munkáira vonatkozó mûszaki tartalom azonban egyik ajánlatban sem került kellõ részletezettséggel kibontásra. Ezt az ajánlattevõk esetlegesen, nem az elvégzendõ munkák teljes körére határozták meg. Egyes ajánlatok (kérelmezõ ajánlata) csak utalt a dokumentációra, más ajánlattevõk (nyertes) részletesebben meghatározta azt, de a teljes mûszaki tartalomra átfogó ajánlatot nem tett, nem is tehetett, miután a nyertes sem tudta az ajánlatkérõi igényeket teljes mértékben felmérni a dokumentáció hiányosságai miatt. Így bármely ajánlat elfogadása sérti a verseny tisztaságát. A teljesen hiányos, illetve a részben hiányos ajánlat egyaránt alkalmatlan az ajánlathoz fûzõdõ joghatás (szerzõdés létrejötte) kiváltására (érvénytelen ajánlat). Egyik ajánlatból sem állapítható meg, hogy az ajánlattevõk konkrétan milyen feladatokat, milyen tételenkénti költségvetés mellett fognak elvégezni. Az ajánlatokból csak az állapítható meg, hogy egy meghatározott összegért vállalták a rekonstrukciós munkákat. A tételes költségvetés, az elvégzendõ munkanemek nevesítésének hiánya miatt az ajánlatkérõ nincs abban a helyzetben, hogy megítélje, az egyösszegû árajánlatok reálisak-e, kedvezõnek tekinthetõk-e. Az elvégzendõ munkanemek nevesítésének hiánya következtében nem állapítható meg, hogy minden feladat olyan minõségben elvégzésre kerül-e, amelyre a dokumentálatlan ajánlatkérõi igény kiterjedne. Végsõ soron egyik ajánlat sem tartalmazta teljeskörûen a szerzõdés teljesítésére vonatkozó nyilatkozatokat, amelyet a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõír.<br>
Egyik ajánlat sem határozta meg olyan részletezettséggel az elvégzendõ munkák mûszaki tartalmát, amely alapul szolgálhatott volna az ajánlatok objektív összehasonlítására, illetve annak megállapítására, hogy melyik ajánlat tekinthetõ a legkedvezõbbnek. Az ajánlatkérõi igények teljes körû kifejtését nem tartalmazó ajánlatok egyikérõl sem állítható – a verseny tisztaságának megsértése nélkül –, hogy azok az ajánlatkérõ részére megfelelõek. Ezek esetén a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>d) pontja szerint az eljárás eredménytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése a közbeszerzési eljárás teljes folyamatában – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ kötelezettségévé teszi a verseny tisztaságának biztosítását. Az ajánlatkérõ nem biztosította a verseny tisztaságát a beszerzés tárgyának dokumentáció nélküli módosításától az ajánlatok értékelésével és a szerzõdés megkötésével bezárólag.<br>
Ily módon nem volt biztosított a Kbt. preambulumában megfogalmazott alapvetõ célkitûzés, az államháztartás kiadásaival kapcsolatos ésszerû gazdálkodás, a közpénzek átlátható felhasználása sem. Minderre tekintettel a Döntõbizottság az elkövetett jogsértés súlyához viszonyítva állapította meg a bírság összegét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 9.<br>
<br>
Bujdosó Gézáné s. k.	Dr. Magasi Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>