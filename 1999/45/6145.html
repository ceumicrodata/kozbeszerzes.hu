<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6145)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.177./18/1999<br>
<br>
Tárgy: Berényi Lajos, a Közbeszerzések Tanácsa elnöke által kezdeményezett jogorvoslati eljárás a Tigáz Rt. beszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TIGÁZ Tiszántúli Gázszolgáltató Rt. (4200 Hajdúszoboszló, Rákóczi u. 184., képviseli: dr. Kovács Tibor jogtanácsos, továbbiakban: kérelmezett) "94 db új furgon, kis tehergépkocsi és személygépkocsi kategóriájú jármû beszerzése" tárgyú eljárása ellen hivatalból indított jogorvoslati eljárásban megállapítja, hogy kérelmezett megsértette a közbeszerzésekrõl szóló 1995. évi XL. törvény ( a továbbiakban: Kbt.) l. § e) pontjára és a 2. § (2) bekezdésére tekintettel a Kbt. 2. § (1) bekezdését, és ezért a napilapban közzétett ajánlati felhívását az eljárás során hozott egyéb döntéseire is kiterjedõen megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Magyar Nemzet 1999. augusztus 2-án megjelent számában tette közzé ajánlati felhívását 94 db furgon, kis tehergépkocsi és személygépkocsi kategóriájú jármû szállítására.<br>
A hirdetmény megjelenését követõen a Közbeszerzések Tanácsának elnöke 1999. augusztus 12-én hivatalból eljárást kezdeményezett a Döntõbizottságnál.<br>
Az indítvány szerint a Tigáz Rt. a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja alapján tartozik a Kbt. hatálya alá. A Kbt. 2. § (2) bekezdés alapján az l. § e) pontjában szereplõ szervezetek kizárólag közszolgáltató tevékenységükkel közvetlenül összefüggõ beszerzéseikre kötelesek a Kbt.-t alkalmazni.<br>
Hivatkozott a Közbeszerzések Tanácsa 1/1997. sz. ajánlására, mely szerint a közszolgáltató tevékenységgel közvetlenül összefügg minden olyan tevékenység, mely nélkül a közszolgáltató tevékenységet nem lehetne ellátni.<br>
A Tigáz Rt. – mint gázszolgáltató – körébe tartozik többek között a gázelosztó vezetékek létesítése, ezek üzemeltetése, felújítása, az üzemzavarok elhárítása, a lakossági fogyasztók gázmérõinek felszerelése, karbantartása. A gépjármûvek ezekhez a feladatokhoz szükségesek, tehát a gépjármûvek beszerzése a közszolgáltató tevékenységgel összefügg.<br>
A beszerzést a fentiekre tekintettel közbeszerzési eljárás keretében kell ajánlatkérõnek lebonyolítania.<br>
Kérelmezett érdemi észrevételében elsõdlegesen kérte annak megállapítását, hogy a gépjármûvek beszerzésével kapcsolatos eljárása nem tartozik a Kbt. személyi hatálya alá, másodlagosan – amennyiben személyi hatálya alá tartozást a Döntõbizottság megállapítja – így annak megállapítását, hogy a tárgybani beszerzés a közszolgáltató tevékenységükkel közvetlen összefüggésben nincs.<br>
Indoklásként elõadták, hogy a Kbt. személyi hatálya alá azért nem tartoznak, mert a gépjármûvek beszerzése tekintetében kizárólagos jogosultsággal nem rendelkeznek, hiszen a gépjármûvek tulajdonlását jogszabály nem korlátozza. Regionális gázszolgáltatóként tevékenységük hét megyére terjed ki, kizárólagos jogosultságuk csak ebben a körben érvényesül. Beszerzési szándékukat földrajzi értelemben nem erre a területre korlátozták, hiszen olyan cégektõl is kértek és vártak ajánlatokat, mely cégek székhelyei az õ szolgáltatói jogosultságuk területén kívül helyezkedik el.<br>
A közszolgáltató tevékenységük a 4020 TEÁOR sz. alatti gázgyártás-elosztás, azaz a fõ tevékenységi körük az általános közüzemi szerzõdés alapján a folyamatos gázszolgáltatás.<br>
Jelenleg nincs olyan jogszabályi kötelezettség, hogy e tevékenység során felmerülõ munkákat saját tulajdonú gépjármûvek igénybevételével kellene ellátni.<br>
Kérelmezett nem vitatta, hogy a gázszolgáltató feladatai közzé tartozik – többek között – a gázelosztó vezetékek létesítése, ezek üzemeltetése, felújítása, üzemzavarok elhárítása, a lakossági fogyasztók gázmérõinek felszerelése, karbantartása, ugyanakkor rámutatott arra, hogy a gázvezetékek nem csak a gázszolgáltató tulajdonában állhatnak, így a gázvezetékek karbantartása is csak abban az esetben a kötelezettségük, ha a tulajdonukban áll.<br>
A gépjármûvek beszerzésének célja a cég mindennapos ügyeinek vitele, a két megye közötti kapcsolattartás gyorsítása, üzleti tárgyalásokra történõ utazás, munkavállalók szervezeti egységek közötti mozgatása.<br>
A fentiekbõl egyértelmûen következik, hogy fõ tevékenységük, a gázszolgáltatás, gépjármûvek igénybevétele nélkül is megvalósítható, a beszerezni kívánt gépjármûvek nem kapcsolódnak közvetlenül a gázszolgáltató tevékenységükhöz, ebbõl eredõen a tárgyi hatály sem állapítható meg.<br>
Az egyéb érdekeltek érdemi észrevétellel nem éltek.<br>
A Döntõbizottság a rendelkezésre álló iratok, kérelmezett tárgyaláson tett nyilatkozata alapján megállapította, hogy az indítvány megalapozott.<br>
A Döntõbizottság a felhívásához csatolt dokumentációból megállapította, hogy kérelmezett beszerzési igényét az alábbiak szerint határozta meg.<br>
– 21 db zárt kisáruszállító furgon tehergépkocsi,<br>
– 22 db zárt kis tehergépkocsi országúti kivitelben,<br>
– 44 db zárt áruszállító kis tehergépkocsi összkerékmeghajtású kivitelben.<br>
Ezen gépkocsiknak haszongépjármû kategóriába tartozásuk elõírás volt.<br>
– 7 db személygépkocsi.<br>
A közbeszerzésekrõl szóló 1999. évi XL. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#1">Kbt.) 1. §-</a>a határozza meg a törvény személyi hatályát.<br>
A kérelmezett a Ptk. 685. § c) pontja szerinti gazdálkodó szervezet, mivel részvénytársaság formájában mûködõ gazdasági társaság.<br>
A Kbt. l. § e) pontja alapján a Magyar Köztársaság polgári törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodó szervezet, vagy a helyi önkormányzatokról szóló 1990. évi LXV. törvény 9. §-ának (4) bekezdése szerinti önkormányzati intézmény, ha országos, regionális vagy helyi közszolgáltató tevékenység gyakorlására a beszerzéssel érintett piac egészén jogszabály alapján kizárólagos jogosítvánnyal rendelkezik.<br>
A gázszolgáltatásról szóló 1994. évi XLI. törvény (továbbiakban: Gszt.) a gázszolgáltatást, gázértékesítést természetes monopóliumnak minõsíti, hiszen ezek végzése során a piaci törvények nem vagy nem megfelelõen érvényesülnek, mert a gázellátásban részesülõknek választási lehetõségük nincs.<br>
Gázszolgáltató pedig a Gszt. 3. § a) pontja alapján az az önálló jogi személyiséggel rendelkezõ gazdálkodó szervezet, amely meghatározott településrészen, településen (településeken), területen a gázszolgáltatásra engedélyt kapott.<br>
A kérelmezett pedig a Magyar Energia Hivatal 233/1/1995. sz. határozata alapján gázszolgáltatási mûködési engedéllyel rendelkezik.<br>
A fentiekbõl egyértelmûen következik, hogy kérelmezett a Kbt. személyi hatálya alá tartozó szervezet, hiszen közszolgáltató tevékenységet gyakorol és a beszerzéssel érintett piac egészén kizárólagos jogosítvánnyal rendelkezik, ugyanis a gázszolgáltatás közszolgáltatói tevékenység, és kizárólagos jogosítvánnyal rendelkezik azon a területen, ahol gázszolgáltatói tevékenységet folytat.<br>
A törvény tárgyi hatálya ezen szervezetek vonatkozásában a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdésében az alábbiak szerint került megfogalmazásra: az l. § e) pontban szereplõ szervezetek közbeszerzésén kizárólag a közszolgáltató tevékenységükkel közvetlenül összefüggõ beszerzéseket kell érteni.<br>
A Döntõbizottságnak tehát abban a kérdésben kellett állást foglalnia, hogy a kérelmezett által beszerezni kívánt gépjármûvek a közszolgáltató tevékenységükkel közvetlenül összefüggésben állnak-e.<br>
A Gszt. szerint gázszolgáltatásnak minõsül a gázelosztó vezeték üzemeltetésével együtt járó vezetékes gázszolgáltatás. Ugyancsak ezen törvény elõírása, hogy gázelosztó vezetékrendszert csak gázszolgáltató üzemeltethet.<br>
A kérelmezett kizárólagos joga a Magyar Energia Hivatal határozata alapján is a gázelosztó vezetékrendszer üzemben tartása, fejlesztése, az üzemeltetésében álló gázelosztó vezetékrendszeren a gáz elosztása és szolgáltatása.<br>
A gázelosztó rendszer üzemben tartása körében a Gszt. azt az elõírást is tartalmazza, hogy üzemzavar esetén a gázszolgáltató köteles a hiba megszüntetése iránt haladéktalanul intézkedni.<br>
E közszolgáltatói feladatok ellátása gépjármûvek igénybevétele nélkül nem valósítható meg. Gépjármû feltétlenül szükséges a gázvezetékek hibáinak haladéktalan elhárításához, hiszen csak ezeken történhet meg a munkások gyors helyszínre szállítása, illetõleg a hiba javításához szükséges gépek, eszközök, alkatrészek szállítása.<br>
A fentiekbõl következõen a gépjármûvek használata a közszolgáltatói tevékenységgel közvetlen összefüggésben áll.<br>
A kérelmezett az ajánlati dokumentációja összességében 87 db haszongépjármû kategóriába tartozó gépjármû beszerzésére irányult, nyilvánvaló, hogy ezen gépkocsikat a közszolgáltató tevékenységükkel összefüggõ feladatuk ellátására kívánják igénybe venni.<br>
A beszerezni kívánt személygépkocsik nyilvánvalóan a dolgozók közlekedtetésére szolgálnak, mely a közszolgáltatói tevékenységgel közvetlen összefüggésbe nem hozható, így ezen gépkocsik beszerzése értelemszerûen nem tartozik a Kbt. szerinti beszerzések körébe.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pontja alapján a kérelmezett ajánlati felhívását megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 15.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>