<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Miniszterelnöki Hivatal ajánlati felhívása nyílt eljárás megindítására (5987)
</b></h2><FONT size=3><i><u></i></u><br>
<br>
1. Az ajánlatkérõ neve, címe, távirati címe, telefon-, telex- és telefaxszáma: <br>
Miniszterelnöki Hivatal<br>
1055 Budapest, Kossuth tér 2–4.<br>
Telefon: 441-3322<br>
Fax: 441-3331<br>
(továbbiakban: ajánlatkérõ)<br>
megbízásából a<br>
Miniszterelnökség Közbeszerzési és Gazdasági Igazgatósága<br>
1133 Budapest, Pozsonyi út 56.<br>
Telefon: 441-3399<br>
Fax: 441-3397<br>
jár el.<br>
<br>
<br>
2. a) A választott eljárás: nyílt eljárás.<br>
b) A szerzõdés meghatározása, amire ajánlatot kérnek: vállalkozási szerzõdés az Informatikai Tárcaközi Bizottság (ITB) 22/1999. (I. 27.) sz. határozatában szereplõ kormányzati pénzeszközökre kiírt pályázatok nyilvántartására szolgáló információs rendszer (Pályázati Információs Rendszer – PIR) megtervezésére, programozására és telepítésére.<br>
<br>
<br>
3. a) A beszerzés tárgya és mennyisége: ki kell fejleszteni egy a pályázati (nem közbeszerzési) úton szétosztott kormányzati pénzeszközöket kezelõ, nyilvántartó, ellenõrzõ központi rendszert, valamint az ezzel kommunikálni képes pályáztatói végrendszer szoftverkomponenseit. Internetes eszközök segítségével biztosítani kell a központ és a végrendszerek közötti biztonságos adatcserét, az elektronikus úton történõ pályázatbeadás támogatását és a pályázatokkal kapcsolatos adatok nyilvánosságra hozatalát. Meg kell teremteni az adatkapcsolat lehetõségét a központi rendszer és az APEH, VPOP ellenõrzõ rendszereivel. El kell végezni a kifejlesztett és a mûködéshez szükséges egyéb szoftverkomponensek telepítését a MeH, illetve a kijelölt pályáztató intézmények számítógépes környezetébe, egységes szolgáltatást végzõ, nyílt, további szolgáltatókkal is bõvülni képes rendszerré kell integrálni a telepített rendszereket, és biztosítani kell a rendszer használatához, üzemeltetéséhez – beleértve a szolgáltatások és a szolgáltatói kör bõvítését is – szükséges dokumentációt és oktatást. A kifejlesztett komponensekre ajánlatkérõ, valamint minden kormányzati pénzeszközöket pályáztató intézmény számára korlátlan felhasználási jogokat kell biztosítani.<br>
b) A teljesítés helye: a pályázati nyilvántartó rendszert a következõ intézményekbe kell telepíteni: Ifjúsági és Sport Minisztérium, Oktatási Minisztérium, Nemzeti Kulturális Örökség Minisztériuma, Szociális és Családügyi Minisztérium, Wesselényi Miklós Nemzeti, Ifjúsági, Szabadidõsport Egészséges Életmódért Közalapítvány, Magyar Mozgókép Alapítvány, Fogyatékos gyerekek, tanulók felzárkóztatásáért Országos Közalapítvány, Országos Tudományos Kutatási Alapprogramok és az Országos Foglalkoztatási Közalapítvány. A központi rendszert a Miniszterelnöki Hivatalban kell létrehozni.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: nem.<br>
<br>
<br>
4. A teljesítés határideje vagy a szerzõdés idõtartama: 2000. szeptember 30.<br>
<br>
<br>
5. a) A dokumentációt rendelkezésre bocsátó szervezet neve és címe: Miniszterelnökség Közbeszerzési és Gazdasági Igazgatóság, 1133 Budapest, Pozsonyi út 56. Telefon: 441-3399. Fax: 441-3397.<br>
b) A dokumentáció megkérésének határideje: az ajánlati felhívás megjelenése napjától, az azt követõ elsõ naptól számított 39. nap 12.00 óráig. Amennyiben ez a nap nem munkanap, az ezt követõ elsõ munkanap ugyanezen óráig.<br>
c) A dokumentáció megvásárlásának feltételei: az ajánlattevõk a dokumentációt 30 000 Ft+áfa összeg ellenében az 5. a) pontban megjelölt címen vehetik át – naponta 9.00–12.00 óráig –, mely összeg megfizetése készpénzfizetéssel, illetve az MKGI 10032000-06060071-00000000 sz. számlára történõ átutalással is teljesíthetõ. Utóbbi esetben a dokumentáció átadása az átutalási megbízás másolatának ellenében történik. A dokumentáció megvásárlása az ajánlattevõk számára kötelezõ, ennek hiányában érvényes ajánlat nem tehetõ.<br>
<br>
<br>
6. a) Az ajánlattételi határidõ, mely azonos az ajánlatok felbontásának idõpontjával: a közzététel napját követõ elsõ naptól számított 41. nap 10.00 óra. Ha ez a nap nem munkanap, az ezt követõ elsõ munkanap ugyanezen órájáig.<br>
b) Az ajánlat benyújtásának címe (helység, utca, házszám, emelet, szobaszám): Miniszterelnökség Közbeszerzési és Gazdasági Igazgatóság, 1133 Budapest, Pozsonyi út 56. III. em. 372.<br>
c) Az ajánlattétel nyelve: magyar.<br>
<br>
<br>
7. a) Annak meghatározása, hogy az ajánlatok felbontására az ajánlatkérõ a törvény 51. § (2) bekezdésében nevesített személyeken kívül kit hív meg: a törvényben nevesített személyeken kívül mást nem hív meg ajánlatkérõ.<br>
b) Az ajánlatok felbontásának helye: Miniszterelnökség Közbeszerzési és Gazdasági Igazgatóság, 1133 Budapest, Pozsonyi út 56.<br>
<br>
<br>
9. A pénzügyi ellenszolgáltatás teljesítésének feltételei, illetve hivatkozás a vonatkozó elõírásokra: a forrás a X. fejezet 1 cím, 2 alcím, 2 elõirányzat csoportszám, 4 kiemelt elõirányzat költségvetési helyen rendelkezésre áll.<br>
A pénzügyi ellenszolgáltatás teljesítése a (rész)teljesítés igazolását követõen a számla kibocsátásától számított 15 banki napon belül történik.<br>
<br>
<br>
10. A nyertes közös ajánlattevõktõl gazdasági társaság létrehozásának megkövetelése: az ajánlatkérõ több ajánlattevõ együttes ajánlatát is elfogadja, amennyiben ezek közül egy a fõvállalkozó. Az ajánlatkérõ a nyertes ajánlat fõvállalkozójával köt szerzõdést. Ilyen esetben gazdasági társaság létrehozása nem szükséges, más esetben igen.<br>
<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények: <br>
Pénzügyi, gazdasági alkalmasság:<br>
– a pénzintézettõl származó, benyújtáskor 30 napnál nem régebbi nyilatkozat az ajánlattevõ fizetõképességének megállapítására az alábbi tartalommal (mióta vezeti a gazdálkodó szerv bankszámláját, a gazdálkodó szerv fizetési kötelezettségeinek pontosan eleget tesz-e),<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)–(2) bekezdésében meghatározott hatósági igazolások és nyilatkozatok, figyelemmel a Kbt. 46. § (4)–(6) bekezdéseire,<br>
– az 1997–1998. évi mérleg és eredménykimutatás másolata (az 1998. év vonatkozásában elõzetes adatok is megfelelnek),<br>
– 30 napnál nem régebbi cégkivonat, valamint 30 napnál nem régebbi aláírási címpéldány másolata.<br>
Mûszaki alkalmasság:<br>
– a mûszaki alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–d) pontjai szerint.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai: <br>
Alkalmatlan az ajánlattevõ, ha:<br>
– az ajánlattevõ által becsatolt cégkivonatnak a tevékenységi kör megjelölésénél nem szerepel a jelen közbeszerzési eljárás tárgyára irányadó tevékenységmegjelölés,<br>
– az elmúlt három évben nincs olyan referenciája ajánlattevõnek, amelyben adatbázis-kialakítás és internetes megoldások fejlesztése lett volna a feladata.<br>
<br>
<br>
12. Az ajánlati kötöttség lejártának idõpontja: az elbírálási határidõt követõ 61. napon.<br>
<br>
<br>
13. a) Az ajánlatok elbírálásának szempontja: az összességében legelõnyösebb ajánlat szempontjai alapján.<br>
b) A 34. § (3) bekezdésében foglaltak: bírálati szempontok:<br>
– mûszaki tartalom	50<br>
– ár	35<br>
– a vállalt teljesítési, minõségi garanciák	10<br>
– a projekt késõbbi élete során nyújtott támogatás	5<br>
c) Az ajánlatok részszempontok szerinti tartalmi elemeinek értékelése során adható pontszám alsó és felsõ határa, mely minden részszempont esetén azonos: 1–50-ig.<br>
<br>
<br>
14. Annak meghatározása, hogy lehet-e többváltozatú ajánlatot tenni: igen.<br>
<br>
<br>
15. a) Az eredményhirdetés idõpontja: az ajánlatok felbontását követõ 20. napon 10.00 órakor, melyrõl az ajánlattevõk külön értesítést kapnak.<br>
b) A szerzõdéskötés idõpontja: az eredményhirdetést követõ 9. napon 10.00 órakor.<br>
<br>
<br>
16. Egyéb információk:<br>
<br>
16.1. Az ajánlatkérõ a dokumentáció megvásárlásának helyén olvasópéldányt biztosít.<br>
<br>
16.2. Az ajánlatokat a cégjegyzésre jogosultak által cégszerûen aláírt, 1 eredeti és 5 másolati példányban, a felhívás 11. pontja alatt felsoroltak igazolására szolgáló dokumentumokkal együtt, roncsolásmentesen nem bontható kötésben, folyamatos oldalszámozással, zárt borítékban, a részvételre jelentkezõ nevének és a "PIR" megnevezés borítékon való feltüntetésével, továbbá elektronikusan kell benyújtani.<br>
<br>
16.3. A mûszaki leírást és a szerzõdéses alapfeltételeket az ajánlati dokumentáció tartalmazza.<br>
<br>
16.4. Ajánlattevõ az ajánlat benyújtásával egyidejûleg nyilatkozik, hogy a dokumentációban szereplõ szerzõdési feltételeket elfogadja.<br>
<br>
16.5. A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>rendelkezései szerint, az ajánlatkérõ az ajánlati felhívás közzétételét követõen 1999. november 16-án 10.00 órakor konzultációt tart az MKGI VIII. emeleti tanácstermében, 1133 Budapest, Pozsonyi út 56-ban. Az ajánlatkérõ a konzultáció jegyzõkönyvét minden, a dokumentációt megvásárló számára közvetlenül megküldi vagy átadja.<br>
<br>
16.6. A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(2) bekezdés szerint az 59. § (2)–(5) bekezdésében foglaltak az ajánlati felhívás részét képezik.<br>
<br>
16.7. Ha az ajánlatkérõ az eredményhirdetéskor a második legkedvezõbbnek minõsített ajánlatot tevõt is meghatározta, az eljárás nyertesének visszalépése esetén ezzel köt szerzõdést.<br>
<br>
<br>
18. A hirdetmény feladásának napja: 1999. október 28.<br>
A hirdetmény kézhezvételének napja: 1999. október 28.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>