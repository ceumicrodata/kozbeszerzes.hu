<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6198)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D. 192/12/1999<br>
<br>
Tárgy: EXPRESS-M Kereskedelmi és Szolgáltató Kft. I. rendû és Németh Tibor egyéni vállalkozó II. rendû kérelmezõ jogorvoslati kérelme a MÁV Rt. Gépészeti Szakigazgatóság közbeszerzési 	eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az EXPRESS-M Kereskedelmi és Szolgáltató Kft. (2213 Monorierdõ, Beton u. 1., képviseli dr. Böszörményi Katalin ügyvéd, 1011 Budapest, Iskola u. 13., a továbbiakban: I. rendû kérelmezõ), Németh Tibor egyéni vállalkozó (1074 Budapest, Dob u. 21., a továbbiakban: II. rendû kérelmezõ) jogorvoslati kérelmére indult eljárásban, amelyet a MÁV Rt. Gépészeti Szakigazgatóság képviseletében a MÁV Rt. Gépészeti Szakigazgatóság Személyügyi Divízió (1062 Budapest, Andrássy u. 73–75., képviseli Langóné dr. Kádár Éva ügyvéd, 1066 Budapest, Teréz krt. 62., a továbbiakban: ajánlatkérõ) "vasúti személyszállító kocsik külsõ, belsõ tisztítása a jelenlegi Budapest Nyugati Gépészeti Fõnökség és Északi Gépészeti Fõnökség mûködési területén az ajánlati dokumentációban meghatározott mennyiségben" tárgyú közbeszerzési eljárása ellen nyújtott be, a Döntõbizottság megállapítja, hogy I. rendû kérelmezõ kérelme alaptalan, ezért azt elutasítja, II. rendû kérelmezõ kérelmének részben helyt ad, ezt meghaladóan a jogorvoslati kérelmet elutasítja.<br>
A II. rendû kérelmezõ kérelme körében a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) második fordulatát és a Kbt. 24. § (2) bekezdését, ezért ajánlatkérõvel szemben 3 000 000 Ft, azaz hárommillió forint pénzbírságot szab ki.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottságnak az 1999. szeptember 1-jén kelt D. 192/4/1999. számú ideiglenes intézkedés hatálya jelen határozat kézhezvételével megszûnik.<br>
A Döntõbizottság kötelezi ajánlatkérõt, hogy II. rendû kérelmezõ részére e határozat kézhezvételét követõ 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 27. számában 1999. július 7-én nyílt eljárás lefolytatására ajánlati felhívást tett közzé a dokumentációban meghatározott mennyiségben, vállalkozási szerzõdés keretében, vasúti személykocsik tisztítására.<br>
A felhívás 6. a) pontjában megjelölte az ajánlattételi határidõt, 6. b) pontjában az ajánlatok benyújtásának címét, helyét és módját, személyét, a 7. b) pontban az ajánlatok felbontásának idõpontját és helyét. A felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatok és tények körét, továbbá a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti nyilatkozatokat.<br>
A közbeszerzési eljárásban az ajánlattételi határidõig 7 ajánlattevõ nyújtotta be ajánlatát.<br>
Az ajánlatok felbontására 1999. augusztus 17-én közjegyzõ jelenlétében került sor. Az ajánlatok bontásakor a közjegyzõi tanúsítvány szerint az ajánlatkérõ közölte ajánlattevõk képviselõivel, hogy a hiányok pótlására nem ad lehetõséget. Ezt követõen állapította meg I. rendû és II. rendû kérelmezõ ajánlata érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel. A Budaber Mérnöki Kft. ajánlattevõt ajánlatkérõ 1999. augusztus 24-én kelt levelében zárta ki a közbeszerzési eljárásból VPOP-igazolás becsatolásának hiánya miatt.<br>
I. rendû kérelmezõ 1999. augusztus 30-án benyújtott jogorvoslati kérelmében az ajánlati felhívás és ajánlatkérõ kizáró döntésének megsemmisítését, a jogsértés megállapítását, ideiglenes intézkedésként a közbeszerzési eljárás felfüggesztését kérte.<br>
Álláspontja szerint az ajánlati felhívás megjelentetése jogsértõ volt ajánlatkérõ részérõl, mivel jelenleg is vállalkozási szerzõdéses jogviszonyban állnak egymással, az ajánlatkérõ részleges 90 napra történõ felmondása jogszabálysértõ, ezért érvényesen nem jöhet létre szerzõdés a nyertes ajánlattevõ és ajánlatkérõ között. Sérelmezte ajánlatkérõ kizáró döntését, mert az érvényes cégkivonatából megállapítható lett volna, hogy végelszámolás alatt nem áll. Elismerte, hogy csak részleges nyilatkozatot tett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésében elõírt nyilatkozati követelményeknek.<br>
Elõadta, hogy ajánlatkérõ nem ismertette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt valamennyi adatot az ajánlatok bontásakor, valamint ajánlatkérõ nevében eljáró bizottság tagjai érvényes felhatalmazással nem rendelkeztek. Ajánlatkérõ eljárásának jogsértõ jellege 1999. augusztus 17-én jutott a tudomására.<br>
II. rendû kérelmezõ 1999. augusztus 31-én nyújtott be jogorvoslati kérelmet a Döntõbizottsághoz, melyben sérelmezte ajánlatkérõ vele szemben meghozott kizáró döntését. Elõadta, hogy az ajánlatkérõ nem a felhívás szerint megadott idõpontban és helyiségben biztosította részére, hogy ajánlatát leadja az ajánlattételi határidõig. Ezért kénytelen volt az utolsó percekben az ajánlatok bontása helyszínén nyitott védõtasakban átadni a lezárt borítékban lévõ ajánlatát. Ajánlatkérõ formai okokra hivatkozva érvénytelennek nyilvánította ajánlatát, és ajánlata visszaadása mellett kizárta õt a közbeszerzési eljárásból. Kérte ajánlatkérõ döntésének megsemmisítését és ideiglenes intézkedésként a közbeszerzési eljárás felfüggesztését.<br>
A Döntõbizottság 1999. szeptember 1-jén meghozott ideiglenes intézkedésében utasította ajánlatkérõt II. rendû kérelmezõ bevonására a közbeszerzési eljárásban.<br>
Ajánlatkérõ írásban tett ellenkérelmében mindkét jogorvoslati kérelem alaptalanság miatti elutasítását kérte. Álláspontja szerint kizáró döntése megalapozott volt, mert az ajánlatok nem feleltek meg a felhívás és a dokumentáció formai és tartalmi követelményeinek. Az ajánlatkérõ nevében eljáró személyek belsõ utasítása szerint megfelelõ felhatalmazással rendelkeztek. I. rendû kérelmezõvel fennálló szerzõdési kapcsolatában a részleges felmondás a szolgáltatás osztható jellege miatt nem volt jogsértõ.<br>
Az ajánlatok bontásakor a teljesítési határidõ valamennyi ajánlattevõnél a felhívás 4. pontja szerint azonos, melyet a bontásról készült közjegyzõi tanúsítvány is megjelölt. II. rendû kérelmezõ ajánlata határidõben benyújtottnak tekinthetõ, de mivel nem felelt meg a felhívás 6. b) pontjában foglalt, elõírt követelménynek, így kizáró döntése jogszerû volt.<br>
Ajánlatkérõ II. rendû kérelmezõ ajánlata visszaadásával kapcsolatban elõadta, hogy ilyen esetekben ezt az általános gyakorlatot követte.<br>
A Comatec Hungária Kft., a Biochipp Kft. egyetértett ajánlatkérõ eljárásával és döntésével, míg a Budaber Mérnöki Kft. jogsértõnek találta az írásban tett észrevételében.<br>
A Döntõbizottság a beszerzett iratokból, a tárgyaláson tett nyilatkozatokból és a lefolytatott bizonyítási eljárás alapján megállapította, hogy I. rendû kérelmezõ jogorvoslati kérelme alaptalan, a II. rendû kérelmezõé csak részben alapos.<br>
I. rendû kérelmezõ és ajánlatkérõ polgári jogi szerzõdéses kapcsolatában a szerzõdés részleges felmondása és az ajánlati felhívás megjelentetése közötti összefüggésben elõterjesztett kérelem a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése alapján nem a Döntõbizottság hatáskörébe tartozik. Ajánlatkérõ ajánlati felhívását a Kbt. személyi és tárgyi hatályát figyelembe véve jogszerûen jelentette meg, a közbeszerzési eljárás lefolytatására a Kbt. szerint jogosult volt. Egy határozott ideig fennálló szerzõdéses viszony nem lehet akadálya, hogy jelen közbeszerzési eljárást követõen egy érvényes szerzõdés jöjjön létre ajánlatkérõ és a nyertes ajánlattevõ között. A Kbt. esélyegyenlõség elvének megsértése ezen összefüggésbõl vizsgálva kizárt.<br>
I. rendû kérelmezõ ajánlata érvénytelensége körében a Döntõbizottság megállapította, hogy ajánlatkérõ jogszerûen zárta ki a kérelmezõt a további eljárásból. A felhívás 11. pont 3. francia bekezdésében elõírás volt a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti nyilatkozatok és hatósági igazolások ajánlathoz történõ csatolása.<br>
I. rendû kérelmezõ ajánlata nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontja szerinti nyilatkozatokat, azaz a közbeszerzési eljárásban nem lehet ajánlattevõ, aki<br>
a) végelszámolás alatt áll, vagy az ellene indított csõd-, illetve felszámolási eljárás folyamatban van;<br>
c) üzletvitele körében – öt évnél nem régebben meghozott – jogerõs bírósági ítéletben, illetõleg jogerõs versenyfelügyeleti határozatban megállapított jogszabálysértést követett el;<br>
d) korábbi – öt évnél nem régebben lefolytatott – közbeszerzési eljárásban ajánlattételekor hamis adatokat szolgáltatott, és ezért az eljárásból kizárták;<br>
e) korábbi – öt évnél nem régebben lefolytatott – közbeszerzési eljárás alapján vállalt szerzõdéses kötelezettségének megszegését jogerõs államigazgatási, illetve bírósági határozat megállapította.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második fordulata szerint a felhívás feltételeire vonatkozó általános nyilatkozat nem helyettesíti a Kbt. 46. § (1) bekezdés a), c), d), és e) pontja szerint kifejezett nyilatkozatok hiányát.<br>
Kérelmezõ képviselõje az ajánlatok bontásánál jelen volt, ahol elhangzott, hogy az ajánlatkérõ a hiányok pótlására póthatáridõt nem engedélyez, hanem megállapításra kerül az ajánlat érvénytelensége.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés szerint az ajánlatkérõnek ki kell zárnia az eljárásból azt az ajánlattevõt, aki<br>
a) a 46. §-ban foglaltak ellenére nyújtotta be ajánlatát;<br>
(2) Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlatkérõ nevében eljárt bontóbizottság tagjai a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) és (3) bekezdése szerinti törvényi követelményeknek megfelelõen lettek megalakítva, az ajánlatok érvényessége és érvénytelensége megállapítása körében döntési hatáskörrel rendelkeztek.<br>
A bontásról készült közjegyzõi tanúsítványban a felhívás és a dokumentáció elõírása szerint a teljesítési határidõ valamennyi ajánlattevõvel szemben ugyanazon követelmény volt, tehát csak akkor lett volna jelentõsége annak ismertetésére, ha valamely ajánlattevõ a felhívástól eltérõen jelölte volna azt meg, mert az az ajánlat érvénytelenségét jelentette volna. Ebben az esetben az ajánlatkérõnek kötelessége az érvénytelenség okaként az eltérõ teljesítési határidõ ismertetése, de a becsatolt iratokból megállapítható volt, hogy II. rendû kérelmezõ ajánlata fel nem bontását kivéve, valamennyi ajánlattevõ vállalta a felhívásban megjelölt folyamatos teljesítési határidõt.<br>
II. rendû kérelmezõ jogorvoslati kérelme körében az alábbiakat állapította meg a Döntõbizottság.<br>
Ajánlatkérõ a felhívás 6. a) pontjában megjelölte az ajánlattételi határidõt, mely 1999. augusztus 17-én 10.00 óra volt. A felhívás 6. b) pontjában az ajánlat benyújtásának címe a MÁV Rt. Gépészeti Szakigazgatóság Személykocsi Divízió, 1062 Budapest, Andrássy út 73–75. IV. emelet 428/C szobában.<br>
Az ajánlatok benyújtásának formája cégszerûen aláírt négy, 1 eredeti, 3 másolati példányú zárt boríték. Az ajánlatok bontása helyeként a 7. b) pontban megjelölt székhelyû 466. szobát jelölte meg. II. rendû kérelmezõ 10.00 óra elõtt néhány perccel kívánta ajánlatát leadni a 428/C szobában, de akkor az ajánlatkérõ egyetlen képviselõje sem tartózkodott a helyiségben. Ezt követõen került sor a bontóbizottság két képviselõjével történõ találkozásra, akik javasolták II. rendû kérelmezõnek, hogy ajánlatát a bontás helyszíneként megjelölt 466. szobában is leadhatja.<br>
Az idõ rövidsége miatt II. rendû kérelmezõ nyitott külsõ védõtasakban tudta átadni a bontóbizottságnak ajánlatát.<br>
II. rendû kérelmezõ ajánlatához érve ténylegesen annak felbontására nem került sor, hanem ajánlatkérõ jelen lévõ képviselõi megállapították, hogy az ajánlat nyitott borítékban érkezett, ezért érvénytelen, és az eljárásból kizárásra kerül. A bontóbizottság a dokumentumokat – ajánlatot – visszaadta a jelen lévõ ajánlattevõnek.<br>
Ezzel összefüggésben a Döntõbizottság megállapította, hogy az ajánlatkérõ folyamatosan az ajánlattételi határidõig nem biztosított a képviselõjének és az ajánlat leadását, helyszínen tartózkodását, II. rendû kérelmezõnek a felhívás szerint ajánlata benyújtására lehetõséget. II. rendû kérelmezõnek nem volt lehetõsége arra, hogy a felhívás szerinti formában a külsõ nyitott borítékból ajánlatát átadja az ajánlatkérõ jelen lévõ képviselõinek.<br>
Ajánlatkérõ azzal a magatartásával, hogy az ajánlat benyújtása helyszínén nem biztosította a felhívás szerinti idõpontban és módon II. rendû kérelmezõ ajánlata leadását, mert az ajánlat átvételét nem a felhívás 6. b) pontjában megjelölt helyen és idõpontban (428/C szoba 10.00 óráig) vette át tõle, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulatát, amely szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (továbbiakban: dokumentáció) meghatározott feltételekhez, az ajánlattevõ pedig az ajánlatához kötve van. Továbbá a Kbt. 24. § (2) bekezdésében foglalt esélyegyenlõség alapelvét, mely szerint minden ajánlattevõnek egyforma eséllyel kell biztosítani, hogy ajánlataikat az ajánlati felhívásban megjelölt helyen és idõben leadhassák.<br>
Az ajánlat visszaadásával tehát sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése, mivel az ajánlatok érvénytelenségének jogorvoslati eljárásban történõ utólagos megállapítása ellehetetlenült, amely közvetlenül ajánlatkérõ ezzel összefüggõ magatartásának következményeként adódott.<br>
A Döntõbizottságnak az ideiglenes intézkedése – ennek következtében – utólagos hatását nem tudta kifejteni, és ha az ajánlatkérõ ténylegesen felbontotta volna II. rendû kérelmezõ ajánlatát a kérelmezõ bevonását követõen, az jelentõs, a közbeszerzés tisztaságára kiható jogsérelemmel járhatott volna.<br>
Egyébként a tárgyaláson lefolytatott bizonyítási eljárásból a Döntõbizottság azt a következtetést vonta le kérelmezõ ajánlata külsõ zárt tasakjának felbontásakor, hogy a bevonás során benyújtott ajánlat sem felelt meg a felhívás 6. b) pontjában elõírt külsõ formai követelménynek.<br>
II. rendû kérelmezõ a tárgyaláson ellentmondásos nyilatkozatot tett, hogy az ajánlattételi határidõben benyújtott ajánlata külsõ borításán szerepelt-e "a borítékra ráírandó, közbeszerzési ajánlat vasúti személykocsik tisztítására" történõ utalás, megfogalmazás.<br>
A Döntõbizottság tehát II. rendû kérelmezõ jogorvoslati kérelmét csak abban a részében látta megalapozottnak, hogy ajánlatkérõ a felhívásban megjelölt idõpontban és helyen nem biztosította folyamatosan az ajánlat benyújtását, leadását. Az ajánlatok visszaadásával pedig sérült II. rendû kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésben foglalt jogorvoslat-indítási jogosultsága és az az igénye, hogy a Döntõbizottság jogorvoslati eljárás keretében ajánlata érvényessége, illetve érvénytelensége körében vizsgálatot folytasson le, és egy megalapozott kérelem alapján megfelelõ intézkedéseket tehessen ajánlatkérõ döntésével szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontja szerinti jogkövetkezményt alkalmazta, figyelembe véve, hogy a közbeszerzési eljárás felfüggesztésére nem került sor, a bevont ajánlat érvénytelenségét ajánlatkérõ a tárgyaláson újólag megállapította, és hogy az ajánlatkérõ 1999. szeptember 16-án a közbeszerzési eljárásban nyertest hirdetett, akivel a szerzõdés a Kbt. 62. § (1) bekezdés a) pontja szerint létrejött.<br>
A Döntõbizottság a bírság összegét a beszerzés értékére és az elkövetett jogsértés fentiekben kifejtett súlyára tekintettel állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 27.<br>
<br>
Dr. Eke Pekács Tibor s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>