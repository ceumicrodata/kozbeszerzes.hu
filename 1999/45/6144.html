<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6144)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.191/9/99<br>
<br>
Tárgy: az Alcatel Hungary Kft. jogorvoslati kérelme a Fõvárosi Önkormányzat Szent Imre Kórház közbeszerzési eljárása ellen<br>
<br>
Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Máttyus Ádám ügyvéd (1014 Budapest, Szentháromság tér 6.) által képviselt Alcatel Hungary Kft. (1116 Budapest, Kondorfa u. 10., továbbiakban: kérelmezõ) jogorvoslati kérelmét – melyet dr. Kersch Ferenc ügyvéd (1113 Budapest, Bartók Béla út 152.) által képviselt Fõvárosi Önkormányzat Szent Imre Kórház-Rendelõintézet (1115 Budapest, Tétényi út 12–16., továbbiakban: ajánlatkérõ) "a kórház telefonhálózata alközpontjának korszerûsítése" tárgyú közbeszerzési eljárása ellen indított – a Döntõbizottság elutasítja.<br>
Az eljárásban felmerült költségeiket a felek saját maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ hirdetmény közzététele nélküli tárgyalásos eljárás keretében 1999. május 26-án részvételi felhívást küldött a Fõvárosi Önkormányzat Szent Imre Kórház-Rendelõintézet (továbbiakban: kórház) által használt telefonhálózat tulajdonosa és üzemeltetõje, a Matávcom Kft. részére a hálózat alközpontjának 1999. június 14-én 14.00 óráig történõ korszerûsítésére vonatkozó ajánlat benyújtására. Ajánlatkérõ a korszerûsítést azért tartotta szükségesnek, mert a jelenlegi alközpont, illetõleg annak számlálórendszere nem teszi lehetõvé a telefonbeszélgetések szelektív regisztrálását egyrészt a hívó kórházi egység azonosítása, másrészt azok pontos idõtartama tekintetében.<br>
A benyújtandó ajánlat érvényességi feltételeként ajánlatkérõ elõírta, hogy az ajánlatnak tartalmaznia kell az ajánlattevõ fizetõképességének igazolását és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolásokat, nyilatkozatokat. Elõírta továbbá, hogy az ajánlatban meg kell jelölni a korszerûsítés folytán ajánlatkérõ által a továbbiakban fizetendõ szolgáltatási díjat, az ajánlati árat, valamint ajánlattevõnek a hibátlan teljesítésért kötbért és garanciát kell vállalnia.<br>
A Matávcom Kft. a felhívásban megjelölt határidõre benyújtotta ajánlatát, azt ajánlatkérõ július 1-jén elfogadta, és a felek a szerzõdést megkötötték.<br>
Ajánlatkérõ az eljárás eredményérõl szóló tájékoztatót július 7-én közzététel végett megküldte a Közbeszerzési Értesítõ (továbbiakban: K. É.) Szerkesztõbizottságának, a szerkesztõbizottság július 19-én hiánypótlást rendelt el. Ajánlatkérõ a hiánypótlást július 28-án kelt levelével teljesítette, ami a szerkesztõbizottsághoz augusztus 2-án érkezett meg. A hirdetmény a K. É. augusztus 18-i számában került közzétételre.<br>
Kérelmezõ augusztus 22-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ késedelmesen tett eleget az eljárás eredményérõl való tájékoztató közzététele iránti kötelezettségének, mert az augusztus 8-án megjelent tájékoztató adatai szerint az eredményhirdetés június 28-án volt, és ajánlatkérõ a hirdetményt csak augusztus 2-án adta fel.<br>
Kérte ideiglenes intézkedéssel a közbeszerzési eljárás felfüggesztését, és amennyiben a szerzõdés még nem jött létre, úgy a szerzõdés megkötésének megtiltását.<br>
Ajánlatkérõ a szeptember 6-án kelt észrevételében kérte a jogorvoslati kérelem elutasítását. Védekezésül elõadta, hogy az eljárás eredményérõl szóló tájékoztatót a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésében meghatározott 15 napon belül megküldte a szerkesztõbizottságnak, nem róható fel a terhére az, hogy a hiánypótlás teljesítéséhez és a szerkesztõbizottság intézkedéseihez szükséges idõtartamok a közzététel idõpontját megnövelték.<br>
Ajánlatkérõ észrevételében kitért a tárgyalásos eljárási forma alkalmazásának indokolására is. Elõadta, hogy miután a telefonhálózat a Matávcom tulajdonát képezi, a beszerzést a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) és f) pontja alapján jogszerûen folytatta le közzététel nélküli tárgyalásos eljárás keretében.<br>
A Döntõbizottság a rendelkezésre bocsátott iratok és a felek írásbeli nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított 15 napon belül kell a Kbt. mellékletében meghatározott minta szerint hirdetményben közzétennie. Közzététel alatt a Kbt. 29. § (1) bekezdése szerint a K. É.-ben történõ közzétételt kell érteni.<br>
A közzététel rendjérõl szóló 128/1995. (X. 20.) Kormányrendelet 5. § (3) bekezdése alapján az ajánlatkérõnek kérelemmel kell kezdeményeznie a közzétételt a K. É. Szerkesztõbizottságánál. A szerkesztõbizottság a 6. § (1) bekezdése szerint a kézhezvételt követõ 5 munkanapon belül vizsgálja meg a hirdetményt, és amennyiben az nem tartalmaz minden adatot, a (2) bekezdés szerint hiánypótlásra visszaküldi. A kiegészített vagy hiánytalanul érkezõ küldemények közzététele során a 2. § rendelkezése értelmében a kiadónak biztosítania kell a közlemények mielõbbi közzétételét.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésébõl egyrészrõl megállapítható, hogy az ajánlatkérõ részére a hirdetmény 15 napon belül történõ közzétételének kötelezettségét írja elõ, másrészrõl ugyanakkor nem került meghatározásra a jogszabályban, hogy a közzététel alatt a tényleges megjelenést vagy a közzététel iránti intézkedést kell-e érteni.<br>
A Döntõbizottság álláspontja szerint fogalmilag kizárt, hogy az ajánlatkérõi közzétételi kötelezettség egyben a tényleges megjelenés (közzététel) kötelezettségét jelentse ajánlatkérõ részére. A hivatkozott Kormányrendelet 5. § (3) bekezdése alapján az ajánlatkérõnek a közzétételt kezdeményeznie kell, míg a 4. § szerint a Szerkesztõbizottság a lapban közzéteszi a közleményeket. Ténylegesen a közzététel tehát nem az ajánlatkérõ, hanem a szerkesztõbizottság feladata, így értelemszerûen a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésében írt közzététel alatt csak azt lehet érteni, hogy az ajánlatkérõ az itt írt határidõben a kérelmet a Szerkesztõbizottság részére megküldi. Ez az értelmezés következik a Kormányrendelet 2. §-ából is, amely nem ír elõ határidõt arra vonatkozóan, hogy a kérelem megérkezését követõen a szerkesztõbizottságnak milyen határidõn belül kell gondoskodni a közzétételrõl, rendelkezés csak arra van, hogy a kérelmet 5 munkanapon belül meg kell vizsgálni, és a hiányos kérelmet ezen idõn belül vissza kell küldeni.<br>
A jogorvoslati eljárás tárgyát képezõ ügyben megállapítható, hogy az ajánlatkérõ a közzététel iránti kérelmet határidõn belül elküldte a szerkesztõbizottságnak, majd a hiánypótlási kötelezettségének is eleget tett.<br>
A Döntõbizottságnak határidõben érkezett jogorvoslati kérelem esetén – erre irányuló kérelem hiányában is – teljes terjedelmében vizsgálnia kell a közbeszerzési eljárás jogszerûségét, így adott esetben azt, hogy ajánlatkérõ jogszerûen alkalmazta-e a tárgyalásos eljárási formát.<br>
A Döntõbizottság megállapította, hogy e tekintetben a jogorvoslati kérelem elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint a jogorvoslati eljárás megindítása a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ – e határidõk elmulasztása jogvesztéssel jár. Ajánlatkérõ a Matávcom Kft. részére 1999. május 26-án küldte meg a részvételi felhívását, ezen idõponttól a jogorvoslati kérelem 1999. augusztus 22-én történt elõterjesztéséig a 60 napos jogvesztõ határidõ letelt. A kérelem elkésettségére tekintettel a Döntõbizottság nem vizsgálta, hogy ajánlatkérõ jogszerûen alkalmazta-e a hirdetmény közzététele nélküli tárgyalásos eljárási formát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1999. szeptember 10.<br>
<br>
Bujdosó Gézáné s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>