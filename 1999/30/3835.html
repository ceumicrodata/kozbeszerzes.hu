<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3835)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.69./12/1999<br>
<br>
Tárgy: Purator Kft. és Magyar Szennyvíztechnikai Szövetség jogorvoslati kérelme a Forró Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Purator Hungária Környezetvédelmi Kft. (1117 Budapest, Prielle K u. 7.) és a Magyar Szennyvíztechnikai Szövetség (1111 Budapest, Mûegyetem rkp. 3., továbbiakban: kérelmezõk) jogorvoslati kérelmeinek, melyet Forró Község Önkormányzata (3849 Forró, Fõ út 62.), Fancsal Község Önkormányzat Polgármesteri Hivatal (Fancsal), Ináncs Község Önkormányzat Polgármesteri Hivatala (Ináncs), Hernádszentandrás Község Önkormányzata Polgármesteri Hivatala (Hernádszentandrás), Pere Község Önkormányzat Polgármesteri Hivatala (Pere), Hernádbüd Község Önkormányzat Polgármesteri Hivatal (Hernádbüd), továbbiakban: ajánlatkérõk "Szennyvízcsatorna-hálózat kivitelezése" tárgyú közbeszerzési eljárása ellen nyújtottak be, helyt ad, és megállapítja, hogy ajánlatkérõk megsértették a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (5) bekezdését, valamint a Kbt. 34. § (3) bekezdését, ezért az ajánlatkérõk ajánlati felhívására vonatkozó döntését megsemmisíti.<br>
A Döntõbizottság egyetemlegesen kötelezi az ajánlatkérõket, hogy a kérelmezõk részére a határozat kézhezvételétõl számított 15 napon belül 30 000-30 000 Ft, azaz harmincezer-harmincezer forint igazgatási szolgáltatási díjat fizessenek meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, az ajánlatkérõ írásbeli észrevétele, a felek tárgyaláson tett érdemi nyilatkozatai, valamint a közbeszerzési eljárás során keletkezett iratok alapján az alábbi tényállást állapította meg.<br>
Az ajánlatkérõk a Forró Község Önkormányzat gesztorságával a K. É. 1999. április l4-én megjelent 15. számában a településeik teljes belterületi településeket összekötõ külterületi szennyvízcsatorna-hálózat kivitelezése tárgyában tettek közzé részvételi felhívást elõminõsítési eljárásra.<br>
A részvételi felhívás 3. a) pontja tartalmazta, hogy a beruházás a Transdowell Ipari Kereskedelmi Szolgáltató Kft. engedélyezési terve és a H–153-44/98-as vízjogi létesítési engedély alapján történik. A részvételi felhívás 3. a) pontja pontos megjelölést tartalmaz a szennyvízhálózat típusára és anyagára (KG-PVC), a szennyvízátemelõ szivattyúk gyártmánytípusára (Flygt és Aquatech), valamint a szennyvíztisztítás technológiájára (Biogest SBR).<br>
Az ajánlati felhívásban nevesített és a dokumentáció részét képezõ Észak-magyarországi Vízügyi Igazgatóság H–153-44/1998-as vízjogi létesítési engedélye a tervezett gravitációs szennyvízcsatornák anyagaként a KG-PVC csövet határozza meg, a szennyvízátemelõ szivattyúkra elõírja a Flygt CP és Aquatech gyártmányt, pontos típusmegjelöléssel. A szennyvíztisztítás-technológiára pedig meghatározza a Biogest (SBR) szennyvíztisztítás-technológiát.<br>
Az ajánlati felhívás szerint rész-, illetve többváltozatú ajánlat nem tehetõ.<br>
A részvételi jelentkezés határideje a felhívás szerint a hirdetmény megjelenését követõ elsõ naptól számított 26. nap.<br>
A részvételi felhívás 10. pontjában az ajánlatkérõ megjelölte, hogy az ajánlatokat az összességében legelõnyösebb ajánlat szempontja alapján bírálja el, az alábbi fontossági sorrend figyelembevételével:<br>
– ajánlati biztosíték megléte,<br>
– pénzügyi, gazdasági alkalmasság,<br>
– mûszaki alkalmasság, a feladat megoldására alkalmas saját géppark, eszköz- és személyi állomány,<br>
– jól leinformálható saját referenciamunkák,<br>
– teljesítési és jóteljesítési biztosíték,<br>
– garanciavállalás mértéke,<br>
– kötbérvállalás mértéke.<br>
A részvételi felhívásnak megfelelõen az elõminõsítési dokumentációt az alábbi cégek vásárolták meg: Podráczki és Társa Kft., Cser Közmû Rt., Neptum-Bau Rt., Swietelsky Építõipari Kft., Alterra Kft., Betonútépítõ Nemzetközi Építõipari Rt., Diamit Rt., Strabag Hungária Rt., Magyar Aszfalt Kft., Csorba Csõtechnika Rt. és a Purator Kft.<br>
A kérelmezõk a törvényes határidõn belül terjesztették elõ jogorvoslatai kérelmüket, melyben kérték, hogy a Döntõbizottság állapítsa meg ajánlatkérõk jogsértését, semmisítse meg az ajánlatkérõk eljárás során hozott döntését, továbbá indítványozták, hogy a Döntõbizottság ideiglenes intézkedésként a közbeszerzési eljárás felfüggesztésérõl intézkedjen. Jogorvoslati kérelmük indokaként elõadták, hogy az ajánlati felhívás olyan típusmegjelöléssel ellátott anyagokat, berendezéseket és technológiát (KG-PVC csõ, Flygt CP szivattyú, Aquatech átemelõ, Biogest SBR technológia) nevesít, amelyek egyértelmûen meghatározzák azok gyártóját, hozzáférhetõségi forrását. Álláspontjuk szerint ez ellentétes a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésével, és az ajánlattevõk jelentõs részét indokolatlan és hátrányos megkülönböztetés éri.<br>
Az ajánlatkérõk a jogorvoslati kérelem elutasítását kérték, alaptalanságra hivatkozással. Indokként elõadták, hogy a beruházás pénzügyi forrása céltámogatás.<br>
A helyi önkormányzatok címzett és céltámogatási rendszerérõl szóló 1992. évi LXXXIX. törvény módosításáról rendelkezõ 1997. évi CXXXI. törvény 11. § (3) bekezdése szerint "a közbeszerzési eljárás meghirdetése során az ajánlatkérõ a közbeszerzés tárgyára vonatkozó részletes mûszaki leírásban nem térhet el a központi támogatás alapját képezõ jogerõs, érvényes hatósági (építésre jogosító) engedély és az ahhoz tartozó tervdokumentáció tartalmától".<br>
Az Észak-magyarországi Vízügyi Igazgatóság által H–153-44/1998. számon kiadott jogerõs vízjogi létesítési engedély – mely a tervdokumentáció – részletesen tartalmazza a kérelmezõk által megkifogásolt konkrét típusokat. Álláspontjuk szerint a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése nem sérült meg, mivel a konkrét típusmegjelölés nem zár ki senkit az ajánlattétel lehetõségébõl, hiszen a megjelölt típusok és technológiák bárki számára elérhetõk.<br>
Az ajánlati felhívásban közzétett elbírálási szempontokat a társult önkormányzatok a beruházás lebonyolítását végzõ céggel történõ egyeztetés alapján állapították meg.<br>
Egyéb érdekeltek érdemi észrevételt nem tettek.<br>
A Döntõbizottság a D.69/3/1999. számú határozatában ideiglenes intézkedésként a közbeszerzési eljárást felfüggesztette.<br>
A kérelmezõk jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése értelmében az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen mûszaki és minõségi követelmények, a megfelelõség tanúsítása és ellenõrzés, a minõségbiztosítási rendszer tanúsítása) adni. Az ajánlatkérõ a mûszaki leírást csak a jogszabályban foglalt vagy a jogszabály alapján kiadott mûszaki elõírásra, illetve nemzeti szabványra hivatkozással határozhatja meg. Ugyancsak ezen törvényhely (5) bekezdése kimondja, hogy az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Az ajánlati felhívás és a dokumentáció részletes elõírásaiból megállapítható volt, hogy jelen közbeszerzési eljárásban az ajánlati felhívásnak megfelelõ (azaz érvényes) ajánlatot kizárólag KG-PVC csatornacsõtípusra, Flygt, illetve Aquatech gyártmányú szennyvízátemelõ szivattyúra, valamint BIOGEST SBR szennyvíztisztítási technológiára lehet tenni.<br>
Ezek a megjelölések konkrét típusra utalnak, amelyeket csak néhány gyártó állít elõ, illetve forgalmaz hazánkban.<br>
A magyar piacon több gyártó állít elõ, illetve forgalmaz a felhívásban megjelölt méretû és anyagú csatornacsöveket, a felhívásban megadott Flygt szivattyúk helyett más gyártmányú szivattyúk is alkalmazhatók az elõírt kapacitás biztosításához. Ugyanúgy a szennyvízátemelõk esetében sem kizárólag az Aquatech gyártmány áll a felhasználók rendelkezésére. A szennyvízkezelésre is a Biogest SBR technológián felül további, az adott kapacitást kielégítõ egyéb technológiák is rendelkezésre állnak és azok a felhasználók részére hozzáférhetõk, ahhoz, hogy a vízjogi létesítési engedélyben szereplõ zárt rendszer eleveniszapos totáloxidációs biológiai tisztítás megvalósuljon a 2x400 m3/d kapacitással.<br>
Mindezekre tekintettel a rendelkezõ részben foglalt törvényhely, azaz a 40. § (5) bekezdés tiltja a konkrét gyártmányra, típusra utaló mûszaki leírás meghatározását. Azzal a magatartásukkal sértették meg az ajánlatkérõk jelen törvényhelyet, mely szerint konkrét termék-, technológiatípust írtak elõ az ajánlati felhívásban, és egyidejûleg nem utaltak arra, hogy a megnevezés csak a tárgy jellegének egyértelmû meghatározása érdekében történt.<br>
Jelen ügyben a mûszaki leírás kizárólag KG-PVC csõ, Flygt, illetve Aquatech típusú szennyvízátemelõ, illetve Biogest (SBR) technológia alkalmazását írta elõ, így ajánlatkérõk kizárják az eljárásból ezen magatartásukkal mindazokat a potenciális résztvevõket, akik egyéb gyártmányú termékkel, illetve technológiával tennének ajánlatot.<br>
A Döntõbizottság nem tudta ajánlatkérõ azon védekezését elfogadni, mely szerint a helyi önkormányzatok címzett és céltámogatási rendszerérõl szóló többször módosított 1992. évi LXXXIX. törvény 11. § (3) bekezdése kimondja, hogy az ajánlatkérõ a központi támogatásban részesített beruházás megvalósításához szükséges közbeszerzési eljárás meghirdetése során a közbeszerzés tárgyára vonatkozó részletes mûszaki leírásban nem térhet el a központi támogatás alapját képezõ jogerõs, érvényes hatósági (építésre jogosító) engedély és az ahhoz tartozó tervdokumentáció tartalmától.<br>
Ugyanis a vízjogi engedélyezési eljáráshoz szükséges kérelemrõl és mellékleteirõl szóló 18/1996. (VI. 13.) KHVM-rendelet 2. számú mellékletének III. fejezet 1. pontja értelmében a mûleírásban többek között a szennyvízelvezetés, szennyvíztisztítás és szennyvízelhelyezés esetén a szennyvíztisztítás-technológiának fokozatait, a fokozatok technológiai típusait, a szennyvíztisztítás technológiai megoldását, (mechanikai, biológiai, III. fokozat tervezett hatásfok) a tisztítás és elhelyezés módját, rendszerét és a folyamatát, a tisztítótelep egyes fontosabb elemeinek kapacitását (mennyiségi és minõségi), a tisztítás hatásfokát, a tisztított szennyvíz mennyiségi és minõségi jellemzõit, a tervezett tisztítási technológiák alkalmazási engedélyét, az alkalmazható átemelõk fõbb jellemzõit, az átemelõszivattyúkat és azok kapacitását kell meghatározni.<br>
A III. fejezet 6. pontja értelmében a tervlapon a szennyvíztisztító létesítmény helyszínrajzot, hidraulikai hossz-szelvényét technikai adatokkal és a mûtárgyak általános terveit kell feltüntetni a hasznos térfogatok és technológiai berendezésekkel. A III. fejezet 4. pontja értelmében pedig többek közt a csõhálózat vízszállító-képességét, esését, a csõanyagot és átmérõt kell feltüntetni.<br>
A fentiekbõl kitûnik, hogy a vonatkozó jogszabályhelyek nem írják elõ kötelezõen a feladat megoldását szolgáló egyes anyagok, egyes berendezések és egyes technológiák pontos gyártmánymegnevezését, sem a vízjogi engedélykérelem mellékletét képezõ tervdokumentációban, sem pedig a kiadott vízjogi létesítési engedélyben, hanem csak azok méretét, kapacitását, a tisztítás fokozatát, a tisztítás hatásfokát stb. kell pontosan meghatározni.<br>
A Döntõbizottság megállapította továbbá, hogy az ajánlati felhívás 10. pontjában megfogalmazott elbírálási szempontok nem felelnek meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében elõírtaknak, ugyanis ez a szakasz elõírja, ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia.<br>
Az ajánlati felhívásban megfogalmazott elbírálási szempontok között az ellenérték mint elbírálási szempont nem szerepel.<br>
A Döntõbizottság észlelte, hogy az ajánlatkérõk az ajánlatok elbírálása során fontossági sorrendben elsõ helyen az ajánlati biztosíték meglétét kívánták értékelni.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése szerint: az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig, az ott megjelölt módon és mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
Az ajánlati biztosíték elõírása azonban nem minõsül értékelési szempontnak, hanem elõírás esetén ez érvényességi feltétel, ugyanis, aki ennek az ajánlatkérõi elvárásnak nem felel meg, annak az ajánlata nem felel meg az ajánlati felhívásban, illetve a dokumentációban meghatározott formai és tartalmi követelményeknek, ebbõl következõen az ajánlat érvénytelen.<br>
Mindezekre tekintettel a Döntõbizottság – figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontjára –- megállapította a jogsértést, valamint a 88. § (1) bekezdés g) pontja alapján a jogsértõket kötelezte az eljárás során felmerült igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 2.<br>
<br>
dr. Engler Magdolna s. k.	dr. Deli Betty s. k.<br>
	közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>