<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3828)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.71/11/1999<br>
Üi.: Dr. Csitkei Mária<br>
Telefon: 375-9693<br>
<br>
Tárgy: a Jánosik és Társai Kft. jogorvoslati kérelme a Környezetvédelmi Minisztérium közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Zombor Péter ügyvéd (3530 Miskolc, Mártírok u. 1.) által képviselt Jánosik és Társai Ipari Szolgáltató és Karbantartó Kft. (3535 Miskolc, Gyõri kapu 23., továbbiakban: kérelmezõ) jogorvoslati kérelmének – melyet a Környezetvédelmi Minisztérium (1011 Budapest, Fõ u. 44–50., továbbiakban: ajánlatkérõ) "a minisztérium takarítása és gondnoksági ügyeleti szolgáltatása" tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel megsértette az 52. § (1) bekezdését, valamint a 24. § (2) bekezdését, ezért az ajánlatkérõvel szemben 3 000 000 Ft, azaz hárommillió forint bírságot szab ki. Az ajánlatkérõ köteles a bírságot a határozat kézbesítésétõl számított 30 napon belül megfizetni a Közbeszerzések Tanácsa 10032000-01720361-00000000 sz. bankszámlájára.<br>
A Döntõbizottság kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg a kérelmezõ részére 30 000 Ft igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 1999. február 17-i számában, a rendelkezõ részben megjelölt beszerzés tárgyában.<br>
Ajánlatkérõ az ajánlati felhívás 11. pontjában az ajánlattevõk pénzügyi, gazdasági és mûszaki alkalmasságának igazolására a következõ adatok és tények igazolását kérte:<br>
– Számlavezetõ pénzintézettõl származó, 1 hónapnál nem régebbi eredeti nyilatkozat az ajánlattevõ fizetõ- és hitelképességének megállapítására.<br>
– Cég, illetve vállalkozás bemutatása.<br>
– 3 hónapnál nem régebbi cégkivonat, vagy ennek hiányában cégjegyzékének bíróság által átvett hitelesített példánya, aláírási címpéldány, egyéni vállalkozó esetében a vállalkozói igazolvány hitelesített másolata.<br>
– Az ajánlattevõ 1996. és 1997. évi mérlege és eredménykimutatása.<br>
– Ajánlattevõi nyilatkozat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), továbbá c)–e) pontjában elõírtakra.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára vonatkozó hatósági igazolások a Kbt. 46. § (2) bekezdése szerint.<br>
– A mûszaki alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–d) és h) pontjaiban elõírtak szerint.<br>
Az ajánlati felhívás 15. pontjának második francia bekezdésében további elõírásként közölte, hogy az ajánlatokat 1 eredeti és 3 másolati példányban, cégszerûen aláírva, zárt borítékban kell benyújtani.<br>
Ajánlatkérõ ajánlati dokumentációt is készített. A dokumentáció I. fejezetében a szakmai bemutatkozás, illetve referenciák ismertetéséhez, a II. és III. fejezetben a takarítási, illetve a gondnoksági ügyeleti szolgáltatás vonatkozásában adott intenciókat, a IV. fejezetben pedig szerzõdésmintákat közölt.<br>
Az 1999. április 13-i ajánlattételi határidõre 23 ajánlattevõ nyújtott be ajánlatot. Ajánlatkérõ már a bontáskor érvénytelenség miatt kizárta a kérelmezõ és további 5 ajánlattevõ ajánlatát, 4 ajánlattevõnek pedig az aláírási címpéldány hitelesítésére 72 órás hiánypótlási határidõt adott. A kérelmezõ ajánlatának érvénytelenségét a bontási jegyzõkönyvben azzal indokolta, hogy a "kiírás szerinti igazolások fotokópiák".<br>
1999. április 15-én az ajánlatkérõ és a kérelmezõ jegyzõkönyvet vett fel, amelyben rögzítették, hogy a kérelmezõ 11 db eredeti igazolást és az aláírási címpéldányokat eredeti példányban átadta az ajánlatkérõnek.<br>
Ajánlatkérõ az április 16-i jegyzõkönyvben a hiánypótlás teljesítésének helyzetével kapcsolatos érvényességi kérdéseket regisztrálta, majd a kizárt ajánlattevõk részére értesítést küldött. Az értesítés 5. pontjában közölte, hogy kérelmezõ ajánlatát továbbra is érvénytelennek tekinti, mivel az ajánlati felhívás 11. pontjának elsõ francia bekezdésében szereplõ feltételnek határidõben nem tett eleget.<br>
1999. április 20-án ajánlatkérõ értékelte az ajánlatokat, és nyertesnek a Gyulaépszolg Kft.-t, második helyezettként a Gastszolg Kft.-t, harmadik helyezettként a Tefta Kft.-t jelölte meg, az április 21-én tartott nyilvános eredményhirdetésen az eljárás eredményét ennek megfelelõen ismertette. Ajánlatkérõ a nyertes ajánlattevõvel a szerzõdést május 3-án megkötötte.<br>
Kérelmezõ május 3-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ érvénytelennek nyilvánította ajánlatát, holott az érvénytelenségi okként közölt indok nem felel meg a valóságnak, mert az ajánlati felhívás 11. pont elsõ francia bekezdése szerinti pénzintézeti nyilatkozatot eredeti példányban csatolta be, a többi nyilatkozatra, igazolásra nézve pedig az ajánlati felhívás nem írt elõ eredeti példányban való becsatolásra szóló feltételt. Az ajánlati felhívás 15. pontjában foglaltaknak eleget téve 1 eredeti és 3 másolati példányban nyújtotta be az ajánlatát, majd május 15-én a másolati példányban csatolt igazolásokon túl átadta az ajánlatkérõ részére azok eredeti példányát is.<br>
Kérte a közbeszerzési eljárásba való bevonásának elrendelését.<br>
Ajánlatkérõ a május 11-én kelt észrevételében kérte a jogorvoslati kérelem elutasítását. Elõadta, hogy az ajánlatok bontásakor kizárólag csak az aláírási címpéldány eredeti példányának becsatolására adott 72 órás hiánypótlási lehetõséget, ezzel szemben kérelmezõ további 9 igazolást is csak a hiánypótlási határidõben nyújtott be eredeti példányban.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és a tárgyaláson elhangzott nyilatkozatai alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve dokumentációban meghatározott formai és tartalmi követelményeknek megfelelõen kell ajánlatát elkészítenie. Ezzel összhangban az 52. § (2) bekezdése akként rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megvizsgálta az ajánlatokat és megállapította, hogy csak az Aramis Hõ-Erõ Általános Szolgáltató Kft. nyújtott be érvényes ajánlatot, ezenkívül azok az ajánlatok is érvénytelenek voltak, amelyeket az ajánlatkérõ érvényesnek nyilvánított. A vizsgálatnál abból kell kiindulni, hogy ajánlatkérõ az ajánlati felhívás 15. pont második francia bekezdésében elõírta, hogy az ajánlatokat 1 eredeti és 3 másolati példányban kell becsatolni. Ebbõl következik, hogy az eredeti példányban úgy az ajánlat tartalmi részét (szolgáltatás tárgyának leírása, árajánlat), mint a pénzügyi, gazdasági és mûszaki alkalmasság igazolására szolgáló nyilatkozatokat, igazolásokat eredeti példányban kellett becsatolni, függetlenül attól, hogy ajánlatkérõ az ajánlati felhívás 11. pontjában csak a számlavezetõ pénzintézet nyilatkozatát illetõen emelte ki az eredetiség követelményét. Ezen szempont alapulvételével az ajánlatok érvénytelenségi okai a következõk:<br>
– A City Service Rt. a mérleget másolatban csatolta.<br>
– Feaner Bt. az aláírási címpéldányt, a mérleget és a referenciaismertetést másolatban csatolta.<br>
– Õrmester Vagyonvédelmi Kft. a mérleget másolatban csatolta, a referenciaismertetést másolatban, aláírás nélkül csatolta.<br>
– Villám Takarító Kft. anyagából a helyi adó és iparûzési adó igazolása, valamint a mérleg hiányzik.<br>
– Group 4 Kft. az 1997. évi mérleget másolatban, az 1996. évi mérleget nem csatolta.<br>
– Tefta Kft. az egyes referenciaismertetést, cégkivonatot és mérleget másolatban csatolta.<br>
– Kristály Mix Kft. a mérleget, referenciaismertetést másolatban csatolta.<br>
– Magnum Kft. a székhelyét és a fióktelepét illetõen a helyi adóra nézve nem csatolt igazolást, a cégismertetése nem minõsül eredeti példánynak, mert nincs aláírva.<br>
– Gastszolg Kft. a cégkivonatot és a mérleget másolatban csatolta.<br>
– Tom Controll 2000 Kft. a mérleget és a referenciaismertetõt másolatban csatolta.<br>
– P. Dussmann Szolgáltató Kft. a mérleget és a referenciaismertetést másolatban csatolta.<br>
– Zöld Út Plussz Kft. a mérleget és a referenciaismertetést másolatban csatolta.<br>
– Ágnes Kft. ajánlatából hiányzik a teljesítésbe bevonandó mûszaki szakemberek ismertetése (csak a minõség-ellenõrzésért felelõs szakembereket ismertette), valamint a társaság székhelyére vonatkozó adóigazolás.<br>
– Securet Rt. a mérleget másolatban csatolta, az ajánlatából hiányzik a teljesítésbe bevonandó mûszaki szakemberek ismertetése és a mûszaki felszereltség ismertetése.<br>
A nyertes ajánlattevõ ajánlata is érvénytelen, mert a mérleget és eredménykimutatást másolatban csatolta, az ajánlatából hiányzik a teljesítésbe bevonandó, valamint a minõség-ellenõrzésért felelõs szakemberek ismertetése, valamint a mûszaki-technikai felszereltségének ismertetése.<br>
A Döntõbizottság megállapítja, hogy ajánlatkérõ azáltal, hogy nem nyilvánította érvénytelennek a fentiekben részletezett okokból az ajánlatokat, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel megsértette az 52. § (1) bekezdését.<br>
A Döntõbizottság nem adott helyt a kérelmezõnek a közbeszerzési eljárásba való bevonása iránti kérelmének, mert ajánlatkérõnek a kérelmezõ ajánlata érvénytelenségére vonatkozó döntése helytálló volt – annak ellenére, hogy az érvénytelenség okát nem pontosan jelölte meg.<br>
Kérelmezõ eredeti példányban csatolta ugyan az ajánlati felhívás 11. pont elsõ francia bekezdése szerinti pénzintézeti nyilatkozatot, de a további, a május 15-i jegyzõkönyvben részletezett igazolásokat csak másolatban csatolta. Kérelmezõ ajánlata ily módon nem felelt meg az ajánlati felhívásban, illetve dokumentációban foglaltaknak, ezért ajánlatkérõ döntése e tekintetben jogszerû volt.<br>
Az ajánlatkérõ az ajánlatok április 13-án történõ felbontásakor 72 órás hiánypótlási lehetõséget adott mindazon ajánlattevõknek, akik az aláírási címpéldányt másolatban nyújtották be. Ajánlatkérõ ezáltal kedvezõbb helyzetbe hozta az aláírási címpéldány eredeti vagy hitelesített példányban való benyújtását elmulasztó ajánlattevõket az ezen ajánlati feltételt teljesítõ ajánlattevõkkel szemben. Amennyiben egy közbeszerzési eljárásban az ajánlatkérõ magatartására visszavezethetõ okból vannak kedvezõbb és ennél fogva kedvezõtlenebb helyzetben lévõ ajánlattevõk is, akkor nem áll fenn esélyegyenlõség az ajánlattevõk között.<br>
Ajánlatkérõ tehát az aláírási címpéldány hitelesítésére adott 72 órás póthatáridõ adásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a szerzõdésnek a nyertesnek minõsített ajánlattevõvel történt megkötésére is figyelemmel, 88. § (1) bekezdés d), f) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 3.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>