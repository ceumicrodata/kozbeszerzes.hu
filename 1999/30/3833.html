<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3833)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.80/6/1999<br>
<br>
Tárgy: Bajnok és Társa Kiadó és Kereskedelmi Kft. jogorvoslati kérelme Budapest Fõváros V. Kerületi Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Hidasy és Társai Ügyvédi Iroda (ügyintézõ: dr. Tomcsányi Tamás ügyvéd, 1055 Budapest, Balaton u. 16.) által képviselt Bajnok és Társa Kiadó és Kereskedelmi Kft. (1055 Budapest, Honvéd u. 17/A, a továbbiakban: kérelmezõ) kérelmezõ, dr. Soós Tibor (1054 Budapest, Hold u. 6.) egyéni ügyvéd által képviselt Budapest Fõváros Belváros-Lipótváros V. Kerületi Önkormányzata (1051 Budapest, Erzsébet tér 4., a továbbiakban: ajánlatkérõ) Belváros-Lipótváros címû önkormányzati lap kiadása, szerkesztése, terjesztése tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, írásbeli nyilatkozata, valamint a tárgyaláson tett szóbeli nyilatkozatok alapján az alábbi tényállást állapította meg.<br>
1995-ben közbeszerzési eljárás keretében megbízási szerzõdést kötött ajánlatkérõ kérelmezõvel, önkormányzati lap kiadása tárgyában, azonban az ajánlatkérõ az 1995. december 16-án kötött lapkiadási és terjesztési szerzõdést felmondta 1998. december 16-án kelt levelével.<br>
Az ajánlatkérõ a K. É. 1999. február 3-án megjelent 5. számában nyílt közbeszerzési eljárásra szóló felhívást tett közzé, Belváros-Lipótváros címû önkormányzati lap kiadása, szerkesztése, terjesztése tárgyában, a lap havonta kétszeri megjelentetése, számonként 24 000 példányban, 24 A4-es oldalnak megfelelõ terjedelemben.<br>
Az ajánlatkérõ ajánlati dokumentáció alatt ún. kiegészítõ tájékoztató a Belváros-Lipótváros címû önkormányzati lap kiadására vonatkozó közbeszerzési pályázathoz címmel bocsátotta az ajánlattevõk rendelkezésére, melyben meghatározta, hogy a lap ingyenes terjesztésû, a kerület valamennyi lakójához eljutó közéleti lap, amely fontos szerepet tölt be az önkormányzati munka nyilvánosságának biztosításában.<br>
Az ajánlatkérõ részajánlattétel és alternatív ajánlattétel lehetõségét kizárta. Az ajánlati felhívás 11. pontjában elõírta ajánlatkérõ az ajánlattevõ pénzügyi, gazdasági és mûszaki alkalmassága igazolására kért adatokat és tényeket, valamint a 13. pontban megadta az ajánlatok elbírálási szempontjait. Az ajánlatokat az összességében legelõnyösebb ajánlat szempontja szerint kívánta elbírálni, s ily módon megadta az elbírálási szempontokat fontossági sorrendben, ezek az alábbiak voltak:<br>
<br>
1. a pályázat tárgyában bemutatott referenciaanyag,<br>
<br>
2. szakmai felkészültség,<br>
<br>
3. ajánlati ár, egységárak a 3. a) pontban foglaltak elvégzésére vonatkozóan, külön meghatározva a lap szerkesztésével, kiadásával és teljesítésével járó feladatokra vonatkozó ajánlati árat.<br>
A 15. pontban egyéb információk körében tájékoztatta az ajánlatkérõ az ajánlattevõket arról, hogy az ajánlattételi határidõ lejártát követõ 10 napon belül az ajánlatot elbírálja, és eredményt hirdet, melynek idõpontjáról és helyérõl az ajánlattevõket közvetlenül értesíti.<br>
Az ajánlatkérõ a nyertes ajánlattevõvel az eredményhirdetést követõ 15 belül írásban köt szerzõdést.<br>
1999. március 16-án került sor az ajánlatok benyújtására, amikor is az alábbi ajánlattevõk tettek ajánlatot:<br>
– Pointer Marketing Kft., oly módon, hogy a kiadó és szerkesztési feladatokra kéthetente 250 000 Ft+ megjelenés, egyéb költségek + rezsi, kb. 50 000 Ft megjelenési költséggel, szerkesztés komplett nyomdai elõkészítésnél az ajánlati ár 150 000 Ft/megjelenés, kivitelezésnél az ajánlati ár 13,90 Ft/db.<br>
– Bajnok és Társa Kft.: szerkesztés lapszámonként 535 000 Ft+12% áfa, elõállítás lapszámonként 388 600 Ft+12% áfa, terjesztés lapszámonként 64 000 Ft+12% áfa, összesen lapszámonként 989 900 Ft+12% áfa.<br>
– Betûstúdió Kft.: szerkesztési honorárium 200 000 Ft., járulékkötelezettségek 80 000 Ft, kiadói költségek 830 000 Ft, terjesztés 48 000 Ft, teljes kiadói ár 1 158 000 Ft.<br>
– Impress-Régió Lapkiadó Kft. ajánlati ár lapszámonként: 1 390 000 Ft+áfa, mely tartalmazza az elõállítást és a terjesztést, mely az alábbi költségekbõl tevõdik össze: lapelõkészítés és nyomdaszámla 500 000 Ft, terjesztés 60 000 Ft, egyéb költségek: irodabérlet, fûtés, telefon, egy lapszámra 50 000 Ft, honorárium szerzõi díja egy lapszámra 150 000 Ft, évi terhek 60 000 Ft, ezenkívül dolgozói költségek, fõszerkesztõi munkatárs, újságíró munkatárs, olvasószerkesztõ, titkárnõ egy lapszámra 450 000 Ft.<br>
– Kamarapresz Kiadó és Szolgáltató Kht. kivitelezési ár 49,88 Ft/db+12% áfa, mely magában foglalja a lap teljes elõállítását, cikk megírását, fotók, újságszerkesztés, tördelés, korrektúrázás, nyomdai kivitelezés, terjesztési költségeit.<br>
Az ajánlatkérõ 1999. március 16-án kelt levelében hirdetmény közzétételét kérte a K. É. Közbeszerzések Tanácsának hivatalos lapja szerkesztõbizottságától az elbírálási határidõ további 30 nappal történõ meghosszabbítására, mely a K. É. 1999. április 14-én megjelent 15. számában került közzétételre. Errõl egyébként közvetlenül értesítette ajánlattevõket az 1999. március 24-én kelt levelében az ajánlatkérõ. 1999. március 17-én elõször összeült az értékelõbizottság és megállapították, hogy a Betûstúdió ajánlata hiányos, nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében elõírt írásbeli nyilatkozatot, az elkülönített állami pénzalappal szemben fennálló fizetési kötelezettség teljesítését bizonyító hatósági igazolások közül a Központi Nukleáris Pénzügyi Alap igazolását, valamint a legutóbbi három évre vonatkozó mérleg- és eredményadatokat. Megállapította a Kbt. 53. § (1) bekezdésére tekintettel, hogy a Betûstúdió Kft. nem vehet részt a további eljárásban, mert a 46. §-ban foglaltak ellenére nyújtotta be ajánlatát. A kérelmezõ Bajnok és Társa Kft. vonatkozásában megállapították, hogy az igazolás szerint adóhátraléka van, ezért rövid úton 1999. március 22-én megkereste ajánlatkérõ az APEH Észak-budapesti Igazgatóságát, ahol azt a tájékoztatást kapta, hogy fennálló adóhátraléka tekintetében részletfizetési kedvezményt kapott kérelmezõ, melynek törlesztését megkezdte.<br>
Ezt követõen összeült egy szakmai értékelõbizottság, akik az érvényes ajánlatokat az elbírálási szempontok szerint hasonlították össze, 1999. március 25-én az ajánlatokat és az értékelési javaslatukat beterjesztették az önkormányzat közbeszerzési bizottságának ülésére, akik az 1999. április 16-i ülésen tárgyalták meg. A bírálóbizottság az összességében legelõnyösebb ajánlatot tevõként az Impress-Régió Lapkiadó Kft.-t javasolta, második legkedvezõbb a Pointer Marketing és a harmadik a Bajnok és Társai Kft. ajánlata. A közbeszerzési bizottság az elõterjesztésnek megfelelõen a legkedvezõbb ajánlatot tevõként a bírálóbizottság javaslata alapján az Impress-Régió Kft.-t jelölte meg ajánlatkérõ.<br>
Az ajánlatkérõ nyilvános eredményhirdetést nem tartott, hanem a nyertesre vonatkozó döntését az 1999. április 19-én kelt levelében foglaltakkal tájékoztatta az ajánlattevõket arról, hogy az Impress-Régió Lapkiadó Kft. 4 igen és 1 tartózkodással lett a nyertes. Ezt a küldeményt a kérelmezõ képviselõje 1999. április 29-én vette át.<br>
Az ajánlatkérõ és a nyertes ajánlattevõ 1999. április 30-án a szerzõdést megkötötte.<br>
A kérelmezõ 1999. május 12-én nyújtott be jogorvoslati kérelmet a Döntõbizottsághoz. Módosított kérelmében sérelmezte, hogy az ajánlatkérõ nem tartott nyilvános eredményhirdetést, azaz az ajánlatok elbírálására vonatkozó döntését nem nyilvánosan hirdette ki, így megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdését, valamint álláspontja szerint nem összességében a legelõnyösebb ajánlatot hirdette ki nyertesnek, így megsértette a Kbt. 59. § (1) bekezdését is. Indokaként elõadta, hogy három elbírálási szempont volt, mely elbírálási szempontok vonatkozásában a két legfontosabb elbírálási szempont tekintetében jobb vagy legalábbis azonos színvonalú volt az õ, illetõleg a nyertes ajánlata, míg a harmadik ajánlati ár vonatkozásában mintegy 40%-kal jobb volt az õ ajánlati ára.<br>
Erre tekintettel kéri, hogy a Döntõbizottság állapítsa meg a jogsértést, szabjon ki bírságot, valamint kötelezze a felmerült 30 000 Ft igazgatási szolgáltatási díj és 85 000 Ft ügyvédi munkadíj megfizetésére.<br>
Ajánlatkérõ jogorvoslati kérelem elutasítását kérte alaptalanságra hivatkozással. Elõadta, hogy az elbírálási határidõt meg kellett hosszabbítani. Ajánlatkérõnél felmerült nehézségek miatt nem tudják tartani a határidõt, ezért azt a törvényben elõírt módon meghosszabbították, illetõleg az ajánlattevõket külön-külön írásban értesítették errõl. Majd pedig az eredményrõl közvetlenül mindenkit írásban tájékoztattak, azonban az eredményhirdetés nyilvános kihirdetésére nem került sor. A jogorvoslatra okot adó eljárási szabálytalanságot nem követett el ajánlatkérõ álláspontja szerint, hiszen úgy járt el, ahogy az adott helyzetben tõle elvárható volt.<br>
Az elbírálás vonatkozásában elõadta, hogy összességében legelõnyösebb ajánlatot hirdették ki nyertesnek az ajánlati felhívás 13. pontjában felsorolt elbírálási szempontok alapján. A nyertes ajánlata az elbírálási szempontokra tekintettel magasabb színvonalú, összességében kedvezõbb volt, mint a kérelmezõé.<br>
Egyéb érdekelt érdemi észrevételt nem tett.<br>
A kérelmezõ jogorvoslati kérelme részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése kimondja, hogy az ajánlatkérõ az ajánlatok elbírálására vonatkozó döntését nyilvánosan hirdeti ki.<br>
A 61. § (2) bekezdése szerint a kihirdetésre az ajánlattevõket, illetõleg a külön jogszabályban meghatározott szerveket, személyeket meg kell hívni. A kihirdetésen jelen nem lévõ ajánlattevõket a döntésrõl haladéktalanul írásban értesíteni kell. Ezen törvényi szabályozásból tehát következik, hogy ajánlatkérõnek minden esetben, függetlenül attól, hogy milyen típusú eljárást folytatott le, nyilvános eredményhirdetést kell tartania, aminek helyérõl és pontos idõpontjáról írásban tájékoztatni kell az ajánlattevõket.<br>
Az iratokból megállapítható volt, hogy az ajánlatkérõ az eredményhirdetés idõpontját módosította, azonban a módosított idõpontról írásbeli tájékoztatást az ajánlattevõknek nem adott. Tehát nem fogadta el az ajánlatkérõnek azon hivatkozását a Döntõbizottság, hogy a korábban megadott eredményhirdetés idõpontjában senki nem vett részt az eredményhirdetésen, hiszen ennek idõpontja a késõbbiekben módosításra került, tehát a pontos eredményhirdetés idõpontjáról az ajánlattevõk nem értesültek. Ezen nyilvános eredményhirdetési kötelezettségét az ajánlatkérõ elmulasztotta, ezért a rendelkezõ részben foglalt jogsértést megállapította a Döntõbizottság, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján.<br>
A jogorvoslati kérelem további része alaptalan.<br>
A Döntõbizottság megvizsgálta az ajánlatkérõ döntését aszerint, hogy a kérelmezõ, valamint a nyertes ajánlatát az értékelési szempontok szerint bírálta-e el, és az  összességében legelõnyösebb ajánlatot tevõt választotta-e ki nyertesnek.<br>
Az elsõ elbírálási szempont a referencia volt. A nyertes három fõvárosi önkormányzati újság kiadását végzi, Erzsébetvárosi 1993. év óta, Józsefváros címû 1993. és Óbudait 1995. év óta. Ezzel szemben a Bajnok és Társa Kft. korábban az ajánlatkérõ önkormányzati újságát szerkesztette, valamint folyamatosan a közbeszerzési eljárás ideje alatt is a Budapesti Kézmûves Kamara lapját.<br>
A referenciák számát tekintve jobbnak kellett tekinteni a nyertes ajánlatát, hiszen szélesebb körû referenciával rendelkezett, mint a kérelmezõ. Az ajánlatkérõ részletes dokumentációt nem készített arról, hogy az egyes elbírálási szempontokon belül, így a referencia tekintetében mit vizsgált, és ezt törvényes határidõn belül egyik ajánlattevõ sem sérelmezte, ezért a Döntõbizottság azt vizsgálta, hogy valamennyi ajánlattevõ vonatkozásában a referenciák körén belül ugyanazt a szempontot tartotta-e szem elõtt az ajánlatkérõ. Figyelembe vette, hogy ki rendelkezik szélesebb körû referenciával, s a referenciák számát tekintve nagyobb számúval rendelkezik a nyertes. Már önmagában ez a tény megalapozza a referencia minõségének kedvezõbbé nyilvánítását. A Döntõbizottság nem tudta elfogadni kérelmezõnek azon védekezését, hogy az ajánlati felhívás szövegébõl az következne, hogy csak és kizárólag az ajánlatkérõnek végzett referenciát lehet alapul venni. Ez teljesen ellentétes lenne a közbeszerzési eljárás rendszerével, szellemével és nem lehetne biztosítani a Kbt.-ben megfogalmazott alapelvi követelményeket, a verseny és az esélyegyenlõség elvét, hiszen akkor csak kizárólag ugyanazon ajánlattevõ vehetne részt egy adott közbeszerzési eljárásban, aki korábban is annál az ajánlatkérõnél valamilyen tevékenységet végzett. Megállapítható, hogy a referenciák vonatkozásában jobb a nyertes ajánlata. Összességében tehát referencia tekintetében jobb a nyertes ajánlata.<br>
A szakmai felkészültség vizsgálata tekintetében megállapítható volt, hogy a nyertes ajánlata részletes koncepciót tartalmazott az általa kiadandó újság tartalmi és szerkezeti felépítésére, melyben fõ célként a pártsemlegességet és a jobb kommunikációt ígéri az önkormányzat és a kerület polgárai között. Ezzel szemben a kérelmezõ ajánlata nem bontja ki kellõen azt, hogy meglévõ kapacitásával képes olyan változásokra, amely a korábbi színvonalat képes lenne pozitív értelemben változtatni.<br>
Ajánlatából nem állapítható meg a megújulás szándéka, iránya, kivéve, hogy a lapot színezett A3-as formátumúra, 12 oldalasra nyomnák.<br>
A nyertes a szerkesztést oly módon kívánja megvalósítani, hogy 6 fõt állít be a lap megvalósítására, fõszerkesztõt, újságíró munkatársat, olvasószerkesztõt, tervezõszerkesztõt, fotóriportert és szerkesztõségi titkárt, amelybõl adódóan némileg az elõállítás költségesebb lesz, ezzel szemben a kérelmezõ meglévõ személyi állománnyal, saját ügyfélszolgálati, ügynöki, üzletkötõi hálózattal valósítja meg a kiadást. Erre tekintettel a második elbírálási szempontból is a nyertes ajánlata kedvezõbb a kérelmezõénél, figyelemmel az ajánlatkérõ felhasználói igényére.<br>
A harmadik elbírálási szempont az ajánlati ár volt. A nyertes nettó ajánlati ára 1 390 000 Ft/megjelenés, a kérelmezõ nettó ajánlati ára pedig ezzel szemben 989 900 Ft/megjelenési ár. Kétséget kizáróan tehát a harmadik elbírálási szempont tekintetében a kérelmezõ ajánlata volt jobb.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése kimondja, hogy az ajánlatkérõ az ajánlati felhívásban, illetõleg a dokumentációban meghatározott feltételeknek megfelelõ ajánlatokat, a) a legalacsonyabb összegû ellenszolgáltatás, vagy b) összességében legelõnyösebb ajánlat szempontja alapján bírálja el. Jelen esetben az ajánlatkérõ a b) pont alapján határozta meg az elbírálási szempontokat, és adta meg ezeket fontossági sorrendben.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése rögzíti, hogy az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el, és az 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A fentiekre tekintettel tehát megállapítható volt, hogy az ajánlatkérõ az elbírálási szempontok szerint, azok fontossági sorrendjét betartva hozta meg a döntését.<br>
A felhívás tartalmával, az elbírálási szempontok közlésével kapcsolatosan az érintettek törvényes határidõn belül jogorvoslati kérelmet nem terjesztettek elõ. Ennek megfelelõen az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint a felhívási tartalom szerint kellett az ajánlatokat elbírálni.<br>
A fenti törvényi szabályozás értelmében az ajánlatkérõt a jogszabály nem kötelezi arra, hogy milyen értékelési technikát választ a szempontokon belül, csupán azt kell szem elõtt tartania, hogy az értékelés végeredményének tükröznie kell a szempontoknak történõ megfelelést és fontossági sorrendet.<br>
Kétségtelen tény, hogy mindösszesen három elbírálási szempont volt, és az utolsó elbírálási szempont vonatkozásában lényegesen jobb volt a kérelmezõ ajánlati ára, tekintettel azonban az elbírálási szempontok fontossági sorrendjére, ez az egy utolsó elbírálási szempontban való kedvezõbb ajánlat azonban nem fordíthatja meg a fontossági sorrendben õt megelõzõ elsõ és második elbírálási szempont vonatkozásában nyert kedvezõbb ajánlatiságot. Így tehát helyesen járt el az ajánlatkérõ, amikor a döntését a legkedvezõbb ajánlatot tevõ vonatkozásában meghozta, hiszen összességében megállapítható volt, hogy a elõbbre sorolt helyû, jobb minõsítésével a nyertes ajánlata kedvezõbb, mint az utolsó elbírálási szempontban kedvezõbb kérelmezõ ajánlata.<br>
A kérelmezõnek a döntésre vonatkozó jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el a Döntõbizottság.<br>
A Döntõbizottság ideiglenes intézkedést nem alkalmazott, tekintettel arra, hogy annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában foglalt törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte ajánlatkérõt a jogsértés megállapításának tényére figyelemmel 30 000 Ft igazgatási szolgáltatási díj megfizetésére.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a kimondja, hogy az e törvényben meghatározott szabálytól csak annyiban lehet eltérni, amennyiben azt e törvény kifejezetten megengedi. Ugyancsak a Kbt. 79. § (1) bekezdése rögzíti, hogy a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell megfelelõen alkalmazni. Sem a Kbt., sem az Áe. az ügyvédi munkadíjra vonatkozó konkrét rendelkezést nem tartalmaz, így jogi rendelkezés hiányára tekintettel külön ügyvédi munkadíj megállapításra nem került.<br>
A Döntõbizottság bírság kiszabását jogkövetkezményként nem alkalmazta, mert a jogsértés súlyával azt nem tartotta arányban állónak, hiszen az eljárás eredményérõl valamennyi érdekeltet az ajánlatkérõ a meghosszabbított elbírálási határidõ lejártakor írásban tájékoztatta, ezért a nyilvános eredményhirdetés elmaradása miatt olyan súlyos joghátrány nem érte õket, ami miatt a bírság jogkövetkezményét alkalmazni kellett volna.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 17.<br>
<br>
Dr. Deli Betty s. k.	Gaga Albert s. k.<br>
közbeszerzési biztos	közbeszerzési biztos<br>
<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>