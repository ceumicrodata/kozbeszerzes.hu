<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3834)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.76/13/1998.<br>
<br>
Tárgy: FK Raszter Kft. és MKI Építõipari Kft. jogorvoslati kérelme az Országos Nyugdíj-biztosítási Fõigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Demeter Lajos (Nyékládháza, Mikszáth út 1.) ügyvéd által képviselt MKI Raszter Kft. (3533 Miskolc, Felsõszínva u. 73., továbbiakban: I. sz. kérelmezõ) és a dr. Nyáry György (1075 Budapest, Király u. 1/B fszt. 3.) ügyvéd által képviselt MKI Építõipari Kft. (1053 Budapest, Veres Pálné u. 10., továbbiakban: II. sz. kérelmezõ) kérelmezõk az Országos Nyugdíj-biztosítási Fõigazgatóság (1139 Budapest, Visegrádi u. 49., a továbbiakban: ajánlatkérõ) Borsod-Abaúj-Zemplén Megyei Nyugdíj-biztosítási Igazgatóság új irodaépületének megvalósítása, kulcsrakész állapotban, tenderterv alapján, kiviteli terv készítése és kivitelezése tárgyú közbeszerzési eljárása ellen benyújtott jogorvoslati kérelmeket a Döntõbizottság elutasítja.<br>
Megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság I. és II. sz. kérelmezõk jogorvoslati kérelme, az ajánlatkérõ közbeszerzési eljárása során keletkezett iratai, írásbeli észrevétele, valamint a tárgyaláson tett szóbeli nyilatkozatok alapján az alábbi tényállást állapította meg.<br>
Az Országos Nyugdíj-biztosítási Fõigazgatóság a K. É. 1998. december 23-án megjelent 51. számában nyílt elõminõsítési eljárásra szóló felhívást tett közzé Borsod-Abaúj-Zemplén Megyei Nyugdíj-biztosítási Igazgatóság új irodaépületének megvalósítása, kulcsrakész állapotban, tenderterv alapján, kiviteli terv készítése és kivitelezése tárgyában.<br>
Részvételi felhívásában meghatározta, hogy a résztvevõk pénzügyi, gazdasági és mûszaki alkalmassága igazolására milyen adatokat és tényeket kér ajánlattevõktõl. Ily módon elõírta az 1995., 1996., 1997. évi zárómérleg-fõösszesítõ hitelesített másolatát, számlavezetõ pénzintézetének utolsó három évre vonatkozó nyilatkozatát, a mûszaki alkalmasság igazolására kérte benyújtani az elõzõ 3 évre vonatkozó, lehetõleg visszaigazolt referenciamunkák jegyzékét, az ajánlattevõ mûszaki, technikai felszereltségének leírását, illetõleg a 46. § (2) bekezdése szerinti hatósági igazolásokat és nyilatkozatokat.<br>
Továbbá dokumentációt is készített, amelyben meghatározta a biztosíték nyújtásának feltételeit az alábbiak szerint: utalt a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(3) bekezdésére, amelyre tekintettel kellett a biztosítékot nyújtani, oly módon, hogy az ajánlati összeg 10%-nak megfelelõ összegû ajánlati biztosíték csatolása banki fedezetigazolás formájában, melyet Magyarországon bejegyzett bank állított kis és a kedvezményezettje az ajánlatkérõ. Rögzítette továbbá, hogy a nem nyertes ajánlattevõk esetében a felszabadítás határideje: az eredményhirdetést követõ elsõ munkanap. A nyertes ajánlattevõ biztosítéka a szerzõdést biztosító mellékkötelezettséggé válik, részletes szabályait a megkötendõ szerzõdés rendezi majd.<br>
Elõírta továbbá felhívásában az ajánlati kötöttség határidejét, melyet 60 napban határozott meg.<br>
13 cég adta be részvételi jelentkezését. Az ajánlatkérõ 1999. február 25-én meghozott döntése értelmében 10 céget minõsített alkalmasnak és ajánlattételre hívott fel. 1999. március 23-án kelt ajánlati felhívását közvetlenül megküldte a kiválasztott jelentkezõknek. 1999. május 3-ig, az ajánlattételi határidõig 9 cég nyújtotta be ajánlatát, akik az alábbiak voltak: I. sz. kérelmezõ, II. sz. kérelmezõ, Kipszer Rt., BÁÉV Rt., Kész Kft., Strabag Rt., Adeptus Kft., Hunép Rt., Alba Regia Rt.<br>
Az ajánlatok bontásakor megállapították, hogy az FK Raszter Kft. ajánlatában az "ajánlat fõbb adatainak összefoglalása" címszó alatt tett nyilatkozata szerint ajánlatukat 30 napig tartják fenn, így azt érvénytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint az ajánlatkérõ.<br>
Valamint érvénytelenné nyilvánította az MKI Kft. ajánlatát, mert az ajánlati felhívás 8. pontjában elõírt ajánlati biztosítékról szóló banki fedezetigazolás nem felelt meg a felhívásban foglaltaknak, azaz a kedvezményezettet nem jelölte meg a felhívásnak megfelelõen.<br>
Az I. sz. kérelmezõ 1999. május 7-én nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság állapítsa meg, hogy jogsértõen járt el az ajánlatkérõ, amikor érvénytelennek minõsítette ajánlatát. Álláspontja szerint az ajánlatában elírás történt a 30 napos ajánlati kötöttségvállalás tekintetében, amelyet orvosolt azzal a megállapításával az ajánlatában, hogy az 1–15. pontig terjedõ feltételeket, melyet ajánlatkérõ elõírt ajánlati felhívásában, változatlanul elfogadja, illetõleg a Kbt. kogens rendelkezése elõírja, hogy építési beruházás esetén 60 nap az ajánlati kötöttség, tehát értelemszerû ebbõl a jogi szabályozásból, hogy az ajánlati kötöttség idõtartama 60 napnál rövidebb nem lehet. Erre tekintettel kérte a döntés megsemmisítését, illetõleg indítványozta, hogy a Döntõbizottság ideiglenes intézkedést hozva elsõdlegesen vonja be a kérelmezõt a közbeszerzési eljárásba, másodlagosan pedig a közbeszerzési eljárást függessze fel.<br>
II. sz. kérelmezõ 1999. május 17-én nyújtott be a Döntõbizottsághoz jogorvoslati kérelmet, ugyancsak az ajánlatkérõ azon döntését tartotta sérelmesnek, mely szerint érvénytelenné nyilvánították az ajánlatát. Álláspontja szerint a felhívásban foglalt tartalmi és formai követelményeknek megfelelõen állította ki részükre a Raiffeisen Bank budapesti fiókja az 1999. április 29-én kelt fedezetigazolást, ahol címzettként a B.-A.-Z. Megyei Nyugdíj-biztosítási Fõfelügyelõség szerepel, az igazolás más kedvezményezettet nem tartalmaz, így egyértelmû, hogy a kiállított fedezetigazolás kedvezményezettje nem lehet más, csak és kizárólag a címzett, ajánlatkérõ. Elõadta továbbá, hogy az igazolás megszövegezése is úgy történt, hogy "kérésükre megfelelõen ezúton igazoljuk" mondat került rögzítésre, ami azt jelenti, hogy a címzett kérésére történt az igazolás kiállítása. Erre tekintettel kérte, hogy a Döntõbizottság határozatával vonja be a közbeszerzési eljárásba a kérelmezõt, az érvénytelenségre vonatkozó ajánlatkérõi döntést semmisítse meg, hozzon ideiglenes intézkedést, elsõdlegesen vonja be az eljárásba a kérelmezõt, másodlagosan az eljárást függessze fel, valamint a felmerült költségek megfizetésére kötelezze ajánlatkérõt.<br>
Egyéb érdekeltek érdemi észrevételt nem tettek.<br>
Az I. és II. sz. jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Ugyanakkor a Kbt. 43. § (1) bekezdése elõírja azt is, hogy az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az I. sz. kérelem vonatkozásában a Döntõbizottság a becsatolt iratokból, az ajánlati felhívásból és a kérelmezõ ajánlatából megállapította, hogy az ajánlatkérõ az ajánlati felhívás 12. pontjában meghatározta, hogy a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdése alapján 60 napos ajánlati kötöttséget ír elõ. Megállapítható volt ezzel szemben a kérelmezõ ajánlatából – amelyet egyébként maga is elismer –, 30 napos ajánlati kötöttségrõl tett határozott nyilatkozatot. Ebbõl következõen az ajánlattevõi nyilatkozat eltért az ajánlati felhívásban és a törvényben meghatározott 60 napos ajánlati kötöttség idõtartamától, ily módon tehát az ajánlati felhívásnak nem felelt meg az ajánlata. A Kbt. 57. § (1) bekezdése kimondja, hogy az ajánlatok elbírálása során az ajánlatkérõ írásban, és a többi ajánlattevõ egyidejû értesítése mellett felvilágosítást kérhet az ajánlattevõktõl az ajánlattal kapcsolatos nem egyértelmû kijelentések tartalmának tisztázása érdekében.<br>
Ez a nyilatkozata egyértelmû volt az ajánlattevõnek, hiszen pontosan meghatározta, hogy az ajánlati kötöttség idõtartamát 30 napban tartja fenn, ez egyértelmû kijelentése volt az ajánlatnak, így nem volt szükség arra, hogy esetleg az a kérdés tisztázásra kerüljön. Ha az ajánlatkérõ számára nem egyértelmû egy kijelentés, amit az ajánlat tartalmaz, õ maga döntheti el, hogy a nem egyértelmû kijelentés tartalmát az ajánlatkérõnek feltett kérdéssel tisztázza vagy az ajánlat anélkül is értelmezhetõ számára.<br>
Minderre tekintettel tehát jogszerûen járt el akkor az ajánlatkérõ, amikor érvénytelenné nyilvánította az ajánlatot. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapíthatja, hogy mely ajánlatok érvénytelenek. Az 52. § (2) bekezdése taxatíve felsorolja azokat az eseteket, amikor egy ajánlat érvénytelen a törvény erejénél fogva, ily módon a d) pont kimondja azt, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ezen pontra tekintettel tehát az ajánlatkérõ döntése jogszerû volt, hiszen a kérelmezõ az ajánlati felhívásban kért 60 napos ajánlati kötöttség helyett kevesebb, 30 napos ajánlati kötöttségre figyelemmel nyújtotta be ajánlatát.<br>
A II. sz. kérelem vonatkozásában a Döntõbizottság megvizsgálta azt a körülményt, hogy mi volt az ajánlatkérõi kívánalom az ajánlati biztosíték szolgáltatásával kapcsolatban, és ehhez képest milyen módon bocsátotta az ajánlattevõ az ajánlati biztosítékot az ajánlatkérõ rendelkezésére. A Kbt. pontosan meghatározza az ajánlati biztosíték nyújtásának szabályait.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése kimondja, hogy az ajánlatkérõ az eljárásban való részvételt ajánlati biztosíték adásához kötheti, amit az ajánlattevõnek az ajánlata benyújtásával egyidejûleg, vagy az ajánlatkérõ által az ajánlati felhívásban meghatározott idõpontig, az ott megjelölt módon és mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta. Ennek a törvényi szabályozásnak az a lényege, hogy az ajánlati biztosítékban rendelkezésre kell állni oly módon, hogy az ajánlatkérõ a biztosítékhoz hozzájuthasson. A biztosíték tárgya lehet készpénz, lehet bankgarancia, de a jogintézmény lényege az, hogy olyan helyzetbe kell hozni a biztosíték nyújtása során az ajánlatkérõt, hogy a biztosíték a rendelkezésére álljon, illetõleg a banktól a biztosíték összege által lehívható legyen. A Döntõbizottságnak azt kellett megvizsgálnia, hogy a kérelmezõ által benyújtott biztosítéki forma alapján rendelkezésre áll-e a megadott idõpontban az ajánlatkérõnek az ajánlati összeg 10%-a, amelyet az ajánlati felhívásában elõírt. A Raiffeisen Bank Budapesti Igazgatósága által kiadott ún. fedezetigazolás az alábbiak szerint szólt: "Kérésükre megfelelõen ezúton igazoljuk, hogy ügyfelünk, az MKI Építõ Kft. forint folyószámláján 95 000 000 Ft fedezet rendelkezésre áll. Ezen igazolás 1999. május 3-tól 1999. május 25-ig érvényes." Ezen banki nyilatkozatból tehát egyértelmûen nem lehet megállapítani, hogy milyen módon, hogyan jut és egyáltalán hozzájuthat-e az ajánlatkérõ a biztosítékul szolgáló ajánlati ár 10%-ához, ez a nyilatkozat csupán azt igazolja, hogy valóban a II. sz. kérelmezõ számláján meghatározott határideig egy meghatározott pénzösszeg szerepel. Ezen banki nyilatkozat alapján azonban a pénzintézet ajánlatkérõi felhívásra nem teljesít, illetõleg az ajánlatkérõ tekintetében nem kerülhet lehívásra a meghatározott idõpontban a II. sz. kérelmezõ felhatalmazása nélkül a biztosíték összege. A biztosítéknak éppen az a célja, hogy bármikor lehívható,<br>
 bármikor felhasználható legyen az ajánlatkérõ számára. A biztosíték jogi természetére vonatkozó rendelkezéshez szorosan kapcsolódik a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(3) bekezdése, amely rögzíti, hogy ha az ajánlattevõ az ajánlati kötöttségének ideje alatt ajánlatát visszavonja, vagy a szerzõdés megkötése érdekkörében felmerült okból hiúsul meg, a biztosítékot elveszíti és az az ajánlatkérõt illeti meg, egyébként a biztosíték az ajánlati felhívás visszavonása, az ajánlattevõ kizárása, az eljárás eredménytelenségének megállapítása, valamint az elbírálás után visszajár, kivéve, ha az utóbbi esetben a felhívás szerint megkötött szerzõdést biztosító mellékkötelezettséggé válik.<br>
Tehát ez a rendelkezés is azt támasztja alá, hogy az ajánlatkérõ rendelkezésére kell állnia a biztosítékul szolgáló összegnek akkor is, ha az bankszámlán történik elhelyezésre, azaz ahhoz szabadon hozzáférjen és azt az összeget lehívhassa. Az eljárásban vitatott, pénzintézet által kiadott és II. sz. kérelmezõ által ajánlatához csatolt ún. fedezetigazolás tartalma szerint nem felelt meg a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdésében foglalt ajánlati biztosítéknak.<br>
A jogkövetkezményt tekintve helyes volt ajánlatkérõ döntése, amikor érvénytelenné nyilvánította II. sz. kérelmezõ ajánlatát, hiszen ugyancsak a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja kimondja, hogy ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre, akkor az ajánlata érvénytelen.<br>
Minderre tekintettel tehát a Döntõbizottság megállapította, hogy mind az I., mind II. sz. kérelmezõ kérelme alaptalan, s azokat a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasított el.<br>
A <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ára figyelemmel ideiglenes intézkedést nem alkalmazott, mert annak törvényi feltételei nem álltak fenn.<br>
Jogsértés megállapításra nem kerül, így a költségek viselésérõl a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 7.<br>
<br>
dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>