<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3802)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.81/7/1999<br>
<br>
Tárgy: Az Autópest Kft. jogorvoslati kérelme MH Pest Megyei Hadkiegészítõ Parancsnokság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Autópest Gépjármûvezetõ Képzõ Kft. (1153 Budapest, Eötvös u. 8.) képviseli: dr. Baksa Péter ügyvéd, 1132 Budapest, Csanády u. 21. fszt. 1., a továbbiakban: kérelmezõ) kérelmének, melyet az MH Pest Megyei Hadkiegészítõ Parancsnokság (1553 Budapest, Pf. 9, a továbbiakban: ajánlatkérõ) 400 fõ Pest megyei sorköteles "C" és "BC" gépjármû-vezetõi engedélyre történõ kiképzése tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 59. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. február 17-én nyílt eljárás megindítására ajánlati felhívást tett közzé a K. É. 1999. évi 7. számában (0488) 400 fõ Pest megyei állandó lakóhellyel rendelkezõ sorköteles "C" és "BC" gépjármû-vezetõi engedélyre történõ kiképzése tárgyában.<br>
A felhívás 3. c) pontja szerint csak a szolgáltatás egészére lehetett ajánlatot tenni. Ajánlatkérõ 10 000 Ft befizetése ellenében dokumentációt bocsátott ajánlattevõk rendelkezésére.<br>
A felhívás 13. pontjában kötötték ki, hogy az összességében legelõnyösebb ajánlatot kívánják kiválasztani az alábbi fontossági sorrendben megadott szempontok alapján:<br>
<br>
1. a biztonságos határidõre történõ teljesítés,<br>
<br>
2. a minõségi képzés,<br>
<br>
3. ajánlati ár, fizetési konstrukció.<br>
A hivatkozott dokumentáció II/4. pontjában elõírta ajánlatkérõ, hogy az ajánlatban fel kell sorolni azokat a telephelyeket, ahol jelenleg jármûvezetést folytat ajánlattevõ, és hogy érvényes bérleti szerzõdésekkel vagy tulajdonilap-másolatokkal kell igazolni a képzéshez szükséges objektumok (elméleti tantermek, biztonsági ellenõrzés és üzemeltetés, tanmûhelyek, rutinpályák) használatának jogosságát.<br>
Ezek hiteles másolatát csatolni kellett az ajánlathoz.<br>
A dokumentáció IV. részében többek között kikötötte ajánlatkérõ, hogy az ajánlatok elfogadásáról (a honvédség érdekeinek szem elõtt tartása mellett a bizottság javaslatát és az összes körülményt figyelembe véve) a parancsnokság parancsnoka dönt.<br>
A bontás idõpontjával megegyezõ ajánlattételi határidõig – 1999. március 29-én 12.00 óráig – a Körút Oktató és Szolgáltató Kft., az Autópest Kft. és a Soós és Farsang Autósiskola Bt. nyújtott be ajánlatot. Az ajánlatok bontásakor ajánlatkérõ megállapította, hogy a Körút Oktató Szolgáltató Kft. ajánlata érvénytelen, mert nem csatolták az adó- és az illetékhivatali igazolásokat.<br>
A létrehozott bírálóbizottság az ajánlatokat értékelve egyhangú szavazással azt javasolta a döntésre jogosultnak 1999. április 7-én, hogy a Soós és Farsang Autósiskola Bt. ajánlatát javasolják elfogadni nyertes ajánlatként.<br>
Ajánlatkérõ még 1999. április 7-én nyilvánosan kihirdette a döntését, miszerint a két érvényesnek minõsített ajánlat közül az Autópest Kft. ajánlatát fogadta el nyertes ajánlatnak.<br>
Ajánlatkérõ döntése ellen a Soós és Farsang Autósiskola Bt. jogorvoslati kérelemmel fordult a Döntõbizottsághoz 1999. április 9-én.<br>
A jogorvoslati eljárást lefolytatva a Döntõbizottság az 1999. április 30-án kelt D.53./11/1999. számú határozatával az ajánlatkérõ eljárást lezáró döntését megsemmisítette, mert megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésére tekintettel az 59. § (1) bekezdését.<br>
E határozatában azt is megállapította a Döntõbizottság, hogy a Soós és Farsang Autósiskola Bt. ajánlata érvénytelen volt, de ezt ajánlatkérõ az értékelés során nem észlelte.<br>
E döntõbizottsági határozat felülvizsgálatát keresettel a felek a törvényes határidõig nem kérték a Fõvárosi Bíróságtól.<br>
A határozat kézhezvételét követõen ajánlatkérõ nyilatkoztatta kérelmezõt és a Soós és Farsang Autósiskola Bt.-t, hogy fenntartják-e továbbra is ajánlatukat. Ajánlattevõk úgy nyilatkoztak, hogy ajánlatukat eredeti formában és tartalommal fenntartják, ezért ajánlatkérõ újból döntött az ügyben. Idõközben a Soós és Farsang Autósiskola Bt. becsatolta a hiányzó bérleti szerzõdést. Az 1999. május 13-án megtartott nyilvános eredményhirdetésen ajánlatkérõ a Soós és Farsang Autósiskola Bt.-t hirdette ki nyertesnek.<br>
Kérelmezõ 1999. május 13-án jogorvoslati kérelemmel fordult a Döntõbizottsághoz, melyben kérte ajánlatkérõ eljárást lezáró döntésének megsemmisítését és ideiglenes intézkedéssel a még meg nem kötött szerzõdés megkötésének megtiltását. Egyben kérte tárgyalás tartását is. Kérelmét azzal indokolta, hogy ajánlatkérõ újabb közbeszerzési eljárás lefolytatása nélkül hozta meg az újabb döntését. Ennek során nem vette figyelembe a Döntõbizottság által már megállapított érvénytelenségi okot a Soós és Farsang Autósiskola Bt. ajánlatánál, és ezzel nyilvánvalóan érvénytelen ajánlatot fogadott el. Kérelmét a megtartott tárgyaláson változatlanul fenntartotta.<br>
A Döntõbizottság a D.81/3/1999. számú határozatával a szerzõdés megkötését megtiltotta.<br>
Ajánlatkérõ az írásos észrevételében és a megtartott tárgyaláson úgy nyilatkozott, hogy álláspontjuk szerint az eljárás nem volt eredménytelen, és mivel ajánlattevõk eredeti ajánlatukat továbbra is fenntartották, döntöttek az eljárás nyertese vonatkozásában. Döntésük során a bírálóbizottság a hiányzó bérleti szerzõdés helyét nem vette figyelembe. Azt is nyilatkozta, hogy a hiányzó irat pótlásra került. Azt kérte, hogy a Döntõbizottság minél elõbb hozzon határozatot, tekintettel a naptári év elõrehaladott voltára.<br>
Az ügyben érdekelt Soós és Farsang Autósiskola Bt. írásos észrevételében érdemben úgy nyilatkozott, hogy a Döntõbizottság által korábban megállapított bérleti szerzõdések hiányai nem a törvényes kellékek és mellékletek hiányát jelenti, tehát e nélkül is érvényes lehetett az ajánlatuk a pályázati feltételek teljesítésére.<br>
A Döntõbizottság a rendelkezésre álló iratok, dokumentumok, valamint az írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem alapos.<br>
A Döntõbizottság a keresettel meg nem támadott – korábbi – D.53/11/1999 számú határozatában rögzítette, hogy: "A Döntõbizottság az eljárás során elsõdlegesen azt vizsgálta, hogy ajánlatkérõ a döntését az összességében legelõnyösebb ajánlat kiválasztásával hozta-e meg, tekintettel a felhívás 13. pontjára. Ennek keretében azt is vizsgálta, hogy az ajánlatok érvényesek voltak-e?<br>
A Döntõbizottság megállapította a vizsgálat során, hogy ajánlatkérõ jogszerûen nyilvánította érvénytelennek és zárta ki a további eljárásból a Körút Oktató és Szolgáltató Kft. ajánlatát a bontáskor, mert az nem felelt meg az igazolások hiánya miatt a felhívásnak és a dokumentációnak. Azt is megállapította a Döntõbizottság, hogy ajánlatkérõ az értékelés során nem észlelte, hogy kérelmezõ (Soós és Farsang Autósiskola Bt.) ajánlata is érvénytelen, mivel a felsorolt oktatási helyek közül a Budapest XIX. kerület Báthory utcai, valamint a szigethalmi tantermekre és pályára nem csatolta ajánlatához a kötelezõen elõírt bérleti szerzõdések hiteles másolatát".<br>
Azzal, hogy a fenti határozat kézhezvételét követõen a Soós és Farsang Autósiskola Bt. pótlólag becsatolta ajánlatkérõhöz a hiányzó bérleti szerzõdést, ajánlata nem vált érvényessé, mivel a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése szerint az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság álláspontja szerint – figyelemmel az ajánlati dokumentáció II/4. pontjára – kötelezõ volt becsatolni minden ajánlattevõnek ajánlatához hiteles másolatban a tulajdoni lapokat, vagy bérleti szerzõdéseket azon objektumokra, melyet ajánlatában felsorolt mint olyan helyet, ahol jármûvezetõ-képzést folytat, igazolva ezzel annak használata jogosságát. Mivel a Soós és Farsang Autósiskola Bt. az ajánlatában felsorolta a Budapest XIX. kerület Báthory utcai, valamint a szigethalmi tantermet és pályákat mint oktatási helyeket, és azokhoz nem csatolta az elõírt – hitelesített – szerzõdéseket, azt már pótlólag nem tehette meg a fentebb hivatkozott <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése szerint.<br>
Kétséget kizáróan megállapítható tehát, hogy a Soós és Farsang Autósiskola Bt. ajánlata érvénytelen volt az ajánlatok beadásakor, így azt a megismételt értékelés kapcsán ajánlatkérõ nem hirdethette volna ki nyertes ajánlatnak, mivel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének elsõ mondata szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A fent írt indokok alapján megállapítható, hogy ajánlatkérõ megvalósította a határozat rendelkezõ részében megjelölt jogsértést, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta.<br>
Jelen határozat rendelkezõ részét és indokolását a Döntõbizottság az 1999. május 28-án tartott tárgyaláson szóban kihirdette a feleknek, akik közül kérelmezõ és a Soós és Farsang Autósiskola Bt. képviselõje jegyzõ-könyvben rögzítve úgy nyilatkozott, hogy nem kíván keresetet benyújtani a Fõvárosi Bírósághoz a határozat felülvizsgálata miatt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 10.<br>
<br>
Dr. Bíró László s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Dely Betty s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>