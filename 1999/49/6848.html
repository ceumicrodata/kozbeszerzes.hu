<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6848)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.234/14/1999<br>
<br>
Tárgy: a Közbeszerzési Döntõbizottság elnökének jogorvoslati eljárás kezdeményezése a MÁV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottsága elnöke által a MÁV Rt. Távközlõ-, Erõsáramú és Biztosítóberendezései Gazdálkodási Központ, Közgazdasági Osztály (1063 Budapest, Kmety Gy. u. 3., a továbbiakban: ajánlatkérõ) "Hegyeshalom–Kimle vonalszakaszon az ETCS pontszerû vonatbefolyásoló rendszer telepítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló 1999. LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71. §</a> (4), a 71/B § (1) bekezdését, ezért az ajánlatkérõ ajánlati felhívását megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ – az ETCS VB konzorcium tagjaként – 1996. december 30-án szerzõdést kötött az Európai Közösséggel a "Budapest–Bécs vonalon kísérleti jelleggel telepített ERTMS/ETCS 1-es szintû rendszerének honosítása és külsõ téri tesztelése" c. projekt megvalósítására.<br>
A projekt idõtartamát 24 hónapban határozták meg (1998. december 31.), az Európai Közösség vállalta a teljes költségekhez 50%-ban és/vagy a járulékos költségekhez 100%-ban való hozzájárulást részben elõlegként, részben utólagos finanszírozás mellett.<br>
A konzorcium tagjai feladatmegosztásukat az 1999. április 20-i jegyzõkönyvben rögzítették, ennek alapján a telepítési munkák elvégzése az ajánlatkérõ feladata lett. A telepítés határnapját 1999. október 25-ében, a próbák határidejét 1999. október 15.–1999. november 10-ében, a kiértékelését 1999. november 10–1999. november 30-ában határozták meg.<br>
A szerzõdés 3. sz. kiegészítése során (amelyet az ajánlatkérõ 1999. május 12-én írt alá) a projekt idõtartamát 1997. január 1-jétõl 35 hónapban (1999. november 30.) határozták meg.<br>
Ajánlatkérõ 1999. májusában beruházási okmányt készített a szükséges források fedezésére, és azt jóváhagyásra benyújtotta a Közlekedési, Hírközlési és Vízügyi Minisztériumhoz.<br>
A KHVM 1999. július 27-én értesítette a Magyar Államkincstárat az állami források nagyságáról, ütemezésérõl:<br>
A források rendelkezésre állásáról ajánlatkérõ 1999. augusztus 24-én értesült írásban a Magyar Államkincstártól, a KHVM-tõl eddig semmilyen írásos információt nem kapott a beruházási okmány elfogadásáról.<br>
Ajánlatkérõ 1999. szeptember 23-án juttatta el a Közbeszerzések Tanácsa Közbeszerzési Döntõbizottságához tárgyalásos eljárásra szóló ajánlati felhívását (amellyel kapcsolatban a tárgyaláson elõadta, hogy azt a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. sz.</a> melléklete alapján készítette el).<br>
A felhívás 2. pontja szerint:<br>
a) A választott eljárás: hirdetmény közzététele nélküli tárgyalásos eljárás.<br>
b) Indokolás:<br>
– a speciális helyismeret,<br>
– sajátos MÁV-utasítások ismerete.<br>
c) Indokolás: a kísérleti üzem beindításának határideje: 1999. október 25.<br>
d) Az alapvetõ feladatok az alábbiak:<br>
– A rendelkezésre álló dokumentációk alapján a szükséges hatósági engedélyezési és kiviteli tervek elkészítése.<br>
– Az új berendezés és a meglévõ biztosítóberendezések illesztése, az ehhez szükséges alapkapcsolások elkészítése.<br>
– A rendszer elemeinek telepítése Kimle, Mosonmagyaróvár és Hegyeshalom állomásokon, és a Kimle országhatár közötti nyíltvonali szakaszokon, továbbá az AS 1730 önmûködõ útátjáró-fedezõ berendezésnél és az AT 1712/13, AT 1724/27, AT 1738/39 térközjelzõnél.<br>
– Az állomási berendezés szimulációjához kapcsolódó berendezések tervezése, kivitelezése.<br>
A felhívás 4. pontjában a teljesítés idõtartamát 2000. július 15-ben határozta meg, a 3. és 5. pontot jelezte, de nem töltötte ki.<br>
A részvételi jelentkezés és az elsõ tárgyalás idõpontjául 1999. szeptember 27-ét jelölte meg, az eredményhirdetés idõpontjául 1999. október 6-án 10.00 órát.<br>
A 8. pontban közölte, hogy "A hivatkozott törvény 71/B § (3) bekezdésében megjelölteket." <br>
A 9. pont szerint<br>
a) Az elõzõ ponthoz benyújtott dokumentumok, speciális szakismeret, helyismeret.<br>
b) Az elõbbiekben felsoroltak bármelyikében a bizonyítható alkalmatlanság.<br>
c) technológiai garanciák	súlyszám 20%<br>
– költségvetés mértéke és tartalma	súlyszám 40%<br>
– referenciák minõsége	súlyszám 15%<br>
– határidõk vállalása	súlyszám 25%<br>
d) –<br>
Egyváltozatú ajánlat tételét írta elõ, ajánlattevõként a MÁV Dunántúli TBE Kft.-t és a MÁV TBESZ Kft.-t jelölte meg.<br>
Az alkalmazott eljárás indokaként hivatkozott a kivitelezés 1999. október 25-i határidejére, arra, hogy a költségvetési forrás 1999. augusztus 24-tõl áll rendelkezésre, így a munka elvégzésére nyitva álló határidõ igen rövid; amelyre tekintettel határozott meg tárgyalásos eljárást.<br>
Álláspontja szerint a munkát csak megfelelõ elméleti és gyakorlati ismeretekkel rendelkezõ kivitelezõ végezheti. Ennek a feltételnek pedig csak a meghívott két kft. felel meg.<br>
Az ajánlatkérõ 1999. szeptember 28-i bontási jegyzõkönyve szerint a két felkért cég közül a MÁV Dunántúli TBE Kft. tett ajánlatot.<br>
A Közbeszerzések Tanácsa Közbeszerzési Döntõbizottság elnöke 1999. október 1-jén eljárást kezdeményezett a tárgybani közbeszerzési eljárás ellen.<br>
Álláspontja szerint a becsatolt iratok nem támasztják alá a rendkívüli sürgõsség fennálltát, nem merült fel egyetlen olyan körülmény sem, amely ne tenné lehetõvé nyílt eljárás alkalmazását.<br>
Ajánlatkérõ továbbá nem határozta meg az elbírálási szempontok, illetve a résszempontok ponthatárait.<br>
A Döntõbizottság 1999. október 1-jén ideiglenes intézkedésként elrendelte a közbeszerzési eljárás felfüggesztését.<br>
Ajánlatkérõ 1999. október 4-i értékelési jegyzõkönyve pontszámok hozzárendelésével értékelte a beérkezett ajánlatot, nyertesként jelölve meg ajánlattevõt.<br>
Ajánlatkérõ a kezdeményezõ irat elutasítását kérte.<br>
Elismerte, hogy járatlansága miatt megsértette a Kbt. elõírásait, de ez nem állt szándékában. A szükséges forrás 1999. augusztus 24-tõl biztosított, ettõl az idõponttól a kivitelezési munkák befejezéséig 63 nap áll rendelkezésre. A munkák egy része csak a szabadban végezhetõ, de nem fagypont közeli hõmérsékleten.<br>
Az Európai Unió Közlekedési Bizottságát 1999. november 30-ig kell értesíteni a mérések eredményérõl, mivel a projektnek az EU által finanszírozott része ez évben lezárul. Amennyiben a projekt nem valósul meg, az eddig kapott támogatást maradéktalanul vissza kell fizetni.<br>
A magyar állam által nyújtandó támogatás szintén ebben az évben esedékes és szükséges, annak elvesztése a projekt ellehetetlenülését vonná maga után.<br>
A Döntõbizottság hivatalból történõ eljárása során megállapította, hogy az ajánlatkérõ megsértette a Kbt.-nek a rendelkezõ részében felsorolt rendelkezéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos vagy tárgyalásos eljárás lehet. Tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás eseteit a Kbt. 70. §-a tartalmazza. A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat, ha az általa elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók. A rendkívüli sürgõsséget indokoló körülmények azonban nem eredhetnek az ajánlatkérõ hibájából.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése alapján a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
Rendkívüli sürgõsség esetén tehát – ajánlatkérõ eljárásával ellentétben – nem kell a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. sz.</a> melléklete szerinti hirdetményt elkészíteni, hanem a Kbt. 71. § (4) bekezdése alapján az ajánlattevõk részére közvetlenül kell megküldeni az ajánlati felhívást, amelynek legalább a következõ adatokat kell tartalmaznia:<br>
a) az ajánlatkérõ nevét, címét, telefon- és telefaxszámát;<br>
b) szükség esetén a dokumentáció beszerzési helyét, megkérésének határidejét és pénzügyi feltételeit;<br>
c) a beadandó iratok megjelölését;<br>
d) az ajánlatkérõ pénzügyi ellenszolgáltatásának feltételeit;<br>
e) a 34. § (3) bekezdésében foglaltakat, ha azok a részvételi felhívásban nem szerepeltek;<br>
f) az eljárás lefolytatásának menetét és az ajánlatkérõ által elõírt különös szabályait;<br>
g) az elsõ tárgyalás idõpontját.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni:<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre; az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
Az ajánlatkérõ ajánlati felhívásában nem határozta meg:<br>
– a dokumentáció beszerzési helyét [bár a 2. d) pontban arra utalt, hogy a rendelkezésre álló dokumentációk alapján kell a munkát elvégezni];<br>
– a beadandó iratokat,<br>
– a 34. § (3) bekezdésében foglalt elõírások közül az ajánlatok részszempontok szerinti tartalmi elemeinek értékelése során adható pontszám alsó és felsõ határát,<br>
– az eljárás lefolytatásának menetét.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése 2. mondata szerint az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Ajánlatkérõ a tárgyalásos eljárás <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>szerinti jogcímét felhívásában nem határozta meg minden kétséget kizáróan, arra csak következtetni lehet.<br>
A 9. sz. melléklet 2. d) pontjában elõírtaknak megfelelõen a szerzõdést – amelynek megkötése érdekében tárgyalni kíván – nem határozta meg. Az ajánlati felhívás 2. d) pontjában az "alapvetõ feladatok"-at sorolta fel.<br>
A 9. sz. melléklet 3. pontjával ellentétben az ajánlati felhívás [2. d) pont] nem határozza meg pontosan a beszerzés tárgyát és mennyiségét, a teljesítés helyét, hiszen csak az alapvetõ feladatokat tartalmazza.<br>
Hiányzik annak meghatározása, hogy részajánlat tehetõ-e.<br>
A teljesítés határideje vagy a szerzõdés idõtartama (9. sz. melléklet 4. pont) tévesen lett feltüntetve. Ajánlatkérõ ugyanis a tárgyaláson maga is elismerte, hogy a nyertes ajánlattevõnek a munkákat 1999. október 25-re be kell fejeznie, továbbá hogy az általa – 2000. július 15-i határidõre – meghatározott munkák (elõzetes alkalmassági tanúsítvány megszerzése) elvégzése kapcsán az ajánlattevõ által végzendõ munkát nem tüntette fel az ajánlati felhívásban.<br>
A 9. sz. melléklet 8. pontja szerint a részvevõk pénzügyi, gazdasági és mûszaki alkalmassága igazolására kért adatok és tények alatt ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (3) bekezdését tüntette fel, bár a tárgyaláson elismerte, hogy erre tévesen hivatkozott a Kbt. 44. §-a helyett.<br>
A 9. sz. melléklet 9. a)–c) pontja alapján ajánlatkérõ meghatározta az alkalmasság elbírálásának a) és az ajánlatok elbírálásának szempontjait. c) Tévesen fogalmazta meg a b) pont alapján a részvételre jelentkezõknek a szerzõdés teljesítésére alkalmatlanná minõsítésének szempontjait akkor, amikor azt írta, hogy "Az elõbbiekben felsoroltak bármelyikében a bizonyítható alkalmatlanság."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján ugyanis azoknak a körülményeknek a meglétét, hiányát vagy határozott mértékû fogyatékosságát kell feltüntetni, amelyek miatt az ajánlatkérõ az ajánlattevõt alkalmatlannak minõsíti a szerzõdés teljesítésére.<br>
Ajánlatkérõ ennek nem tett eleget, az alkalmatlanság foka önmagában nem határozható meg az alkalmatlanságra utalással.<br>
A Döntõbizottság az eljárás során becsatolt iratok, valamint az ajánlatkérõ tárgyaláson tett nyilatkozata alapján – különös figyelemmel a konzorcium tagjai közötti feladatmegosztás idõpontjára – nem állapíthatta meg, hogy a rendkívüli sürgõsség ajánlatkérõ mulasztásából eredne.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján a rendelkezõ részben írtak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 26.<br>
<br>
dr. Magasi Ildikó s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>