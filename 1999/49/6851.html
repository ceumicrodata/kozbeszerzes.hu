<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6851)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.218/12/1999.<br>
<br>
Tárgy: Almus Pater Rt. jogorvoslati kérelme az Orako Kft. ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Almus Pater Rt. (6726 Szeged, Petrozsényi u. 14., képviseli: dr. Ollé György ügyvéd, 6722 Szeged, Gutenberg u. 3. mfszt. 3., a továbbiakban: kérelmezõ) jogorvoslati kérelmét, melyet az Orako Kereskedelmi és Szolgáltató Kft. (1222 Budapest, Gádor u. 130., képviseli: dr. Vajk Kálmán ügyvéd, 1114 Budapest, Bukarest u. 9., a továbbiakban: kérelmezett) ellen nyújtott be, a Döntõbizottság elutasítja.<br>
A felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Belügyminisztérium Országos Közbeszerzési Fõigazgatóság (a továbbiakban: BM OKF) 1998. október 21-én a K. É. 42. számában ajánlati felhívást tett közzé irodabútorok szállítására és kapcsolódó szolgáltatások teljesítésére. 1999. január 21-én nyilvánosan hirdették ki az eljárás eredményét, mely szerint a fémbõl készült irodai szekrények termékcsoportban a nyertes a kérelmezett lett.<br>
Erre tekintettel a BM OKF a 75-8-853/2. számú keretszerzõdést kérelmezettel 1999. március 9-én megkötötte és e szerzõdésrõl szóló tájékoztatót a BM OKF kiadványaként az 1999. III. számában megjelentette.<br>
A BM OKF az 1999 augusztusában megjelenõ, a központosított közbeszerzésekrõl szóló tájékoztatóban jelentette meg többek között az irodabútorok szállítására létrejött 75-8-853/2. számú keretszerzõdés módosítását, melynek 3. sz. melléklete (Országos elosztóhálózat címjegyzéke) az 1999. évi III. számban írtak szerint – változatlanul – tartalmazta a kérelmezõre vonatkozó adatokat.<br>
Kérelmezõ az 1999. szeptember 23-án beadott jogorvoslati kérelmét 1999. október 4-én egészítette ki a Döntõbizottság felhívására. E kiegészített kérelemben kérte a jogsértés megállapítását, a kérelmezett eltiltását a közbeszerzési eljárásban való részvételtõl és vele szemben bírság kiszabását, valamint költségekben marasztalását. Kérte az ügyben tárgyalás tartását is. Kérelmét azzal indokolta, hogy az Orako Kft. annak ellenére tüntette fel kérelmezõt a 75-8-853/2. sz. keretszerzõdés 3. sz. mellékletét képezõ Országos elosztóhálózat címjegyzékében, hogy nem áll szerzõdéses viszonyban a kérelmezõvel. Álláspontja szerint a hamis adatszolgáltatással a verseny tisztaságát sértette meg kérelmezett, így a kérelmezõ különös méltánylást érdemlõ érdekeit és a jó hírnévhez való jogát is súlyosan megsértette.<br>
Kérelmét a megtartott tárgyaláson változatlanul fenntartotta. Kérelmezõ úgy nyilatkozott, hogy a jogsértésrõl 1999. szeptember 9-én szerzett tudomást. Kérelmezett kérte a kérelem elutasítását és kérelmezõ költségekben  marasztalását. Álláspontja szerint nem sértette meg a verseny tisztaságára vonatkozó alapelvet, mert a BM OKF-tájékoztatóban kérelmezõ azért került feltüntetésre a keretszerzõdés 3. sz. mellékletében az elosztóhálózat tagjaként, mert a MÛFÉM Szövetkezet a részükre küldött – 1999. január 22-én kelt – levelében a bemutatóhelyek címei között kérelmezõt is megnevezte. Ezen adatközlés leellenõrzésére kérelmezettet semmi nem kötelezi, tehát a keretszerzõdés mellékletében minden jogsértés nélkül tüntethette fel kérelmezõt. Vitatta azt is, hogy fenti magatartása sértené kérelmezõ különös méltánylást érdemlõ érdekeit.<br>
A BM OKF úgy nyilatkozott, hogy kérelmezettõl a keretszerzõdés megkötése – 1999. március 9. – elõtt kérte az elosztóhálózatban lévõ kereskedelmi egységek közül azok megnevezését, melyek a fémbõl készült irodai szekrények termékcsoportra vonatkoznak. A kérelmezett által szerepeltetett elosztóhálózatra vonatkozó adatok valódiságát vizsgálnia nem kellett, mivel kérelmezett két termékcsoportra nyújtott be ajánlatot, nevezetesen ülõbútorokra, illetve a fémbõl készült irodai szekrényekre.<br>
A Döntõbizottság a rendelkezésre álló dokumentumok és nyilatkozatok alapján megállapította, hogy a kérelem elkésett, ezért azt elutasítja.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése úgy rendelkezik, hogy az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A Döntõbizottság a lefolytatott jogorvoslati eljárás során kétséget kizáróan megállapította, hogy a BM OKF és kérelmezett között a keretszerzõdés 1999. március 9-én létrejött. E keretszerzõdés mellékletét képezi a 3. sz. melléklet is, mely az Országos elosztóhálózat címjegyzékét tartalmazza, feltüntetve abban kérelmezõt is. Az 1999. VII. számban megjelentetett keretszerzõdés módosítása nem érinti a III. számban szereplõ 3. sz. melléklet kérelmezõre vonatkozó adatait, így a kérelmezõ által vélelmezett jogsérelem 1999. március 9-én következett be, tehát a kérelem elkésett.<br>
A Kbt. fentebb hivatkozott rendelkezése szerint a hatvannapos jogvesztõ határidõ is lejárt 1999. május 8-án, így a kérelmezõ által vélelmezett jogsérelem miatt jogorvoslati eljárást eddig lehetett volna eredményesen kezdeményezni a Döntõbizottságnál.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) pontjában biztosított jogkörében eljárva a Kbt. 79. § (5) bekezdésére tekintettel az elkésett jogorvoslati kérelmet a Kbt. 88. § (1) bekezdésének a) pontja szerint elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 1.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>