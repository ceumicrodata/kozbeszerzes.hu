<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6850)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.68/18/1999<br>
<br>
Tárgy: Litke Község Önkormányzatának jogorvoslati kérelme Ipolytarnóc Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Baksa Péter ügyvéd (1132 Budapest, Csanády u. 21.) által képviselt Litke Község Önkormányzata (3158 Litke, Kossuth út 31., a továbbiakban: kérelmezõ) jogorvoslati kérelmének, amelyet dr. Fábry György ügyvéd (1036 Budapest, Kolosy tér 5–6.) által képviselt Ipolytarnóc Község Önkormányzata mint gesztor (3138 Ipolytarnóc, Felszabadulás út 5.) Ipolytarnóc, Mihálygerge, Egyházasgerge és Litke községek közös szennyvíztisztító telep és csatornahálózat komplett megépítése tárgyú közbeszerzési eljárása ellen nyújtott be, helyt ad.<br>
Megállapítja, hogy Mihálygerge, Egyházasgerge és Ipolytarnóc községek önkormányzata megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#1">Kbt.) 1. § </a>a) pontjára tekintettel a 2. § (1) bekezdését, ezért az ERRO '96 Építõ, Szerelõ Kereskedelmi és Szolgáltató Kft. (2660 Balassagyarmat, Temetõ út 29., a továbbiakban: ERRO '96 Kft.) nyertességére, illetve az eredmény kihirdetésére vonatkozó döntéseket megsemmisíti.<br>
Felhívja az ajánlatkérõket, hogy hozzák meg eljárást lezáró döntésüket. A legelõnyösebb ajánlat kihirdetésére vonatkozó döntés meghozatalát ahhoz a feltételhez köti, hogy ezt megelõzõen az érvényes ajánlatot tevõket nyilatkoztassák arra vonatkozóan, hogy ajánlataikat továbbra is fenntartják-e. A Döntõbizottság megállapítja, hogy az ERRO '96 Kft. és a Földgép Építõipari Szolgáltató Kft. (1142 Budapest, Rákos tér 33., a továbbiakban: Földgép Kft.) ajánlata érvénytelen, ezért az eljárást lezáró döntés meghozatalát ahhoz a további feltételhez köti, hogy az eredményhirdetést megelõzõen a közbeszerzési eljárásból az érvénytelen ajánlatot tevõket zárja ki.<br>
A Döntõbizottság kötelezi Mihálygerge, Egyházasgerge és Ipolytarnóc községek önkormányzatait, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat egyetemlegesen fizessenek meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Négy község – Ipolytarnóc, Egyházasgerge, Litke, Mihálygerge – 1997 novemberében közös beruházás megvalósításáról döntött a keletkezõ szennyvíz elvezetése és tisztítása érdekében. E tárgyban 1997. november 12-én megbeszélést tartottak, amelyen részt vett a Kombauterv Építõ és Tervezõ Kft. (3100 Salgótarján, Május 1. út 70., a továbbiakban: Kombauterv Kft.) és az ERRO '96 Kft. is. E két szerv a négy önkormányzatot arról tájékoztatta, hogy 70-80%-os állami támogatottság mellett is megvalósíthatónak tartja a beruházást azzal, hogy a hiányzó 20-30% "saját erõt" az ERRO '96 Kft. biztosítja. A Kombauterv Kft. ezen túlmenõen a megbeszélésen ajánlatot tett a beruházás lebonyolítási munkáinak megvalósítására. A községek a megbeszélésen a lebonyolítási munkákra vonatkozó szerzõdés tárgyában nem döntöttek. Késõbb további két ajánlatot kértek a lebonyolítási munkákra, majd 1997. november 27-én – egyhangú döntést követõen – megkötötték a Kombauterv Kft.-vel a mûszaki elõkészítõi és lebonyolítói feladatokra vonatkozó szerzõdést. E szerzõdés szerint a Kombauterv Kft. feladata a vízjogi engedélyes tervek elkészítése, a céltámogatás, elkülönített állami pénzalapok igényléséhez szükséges pályázatok benyújtása, ezzel kapcsolatos ügyintézõi feladatok, a közbeszerzési eljárás lefolytatása a beruházás kivitelezõjének kiválasztására. A szerzõdés 8. pontja szerint a megbízott a megbízóval elõzetesen egyeztetve, saját nevében teljes jogkörrel, a megbízotti jogviszonyt feltüntetve jár el a közbeszerzési eljárás során. A 11. pont szerint a megbízott elõkészíti a döntést az önkormányzatok határozata alapján és kihirdeti a nyertes pályázót.<br>
Az önkormányzatok 1998. január 28–29-én "együttmûködési megállapodást" kötöttek, ebben a gesztori feladatokkal Ipolytarnóc Községi Önkormányzatot bízták meg. A megállapodás a községek egymás közötti jogviszonyát a közbeszerzési eljárásban hozandó döntésükre vonatkozóan nem szabályozza.<br>
A négy község az Önkormányzatok Közlönye 1998. június 9-i számában közzétett központi céltámogatást nyerte el, konkrétan a szennyvíztisztító telep bruttó összköltségének (212 740 E Ft) 60%-át, míg a csatornahálózat összköltségének (862 682 E Ft) az 50%-át. A társult községek további központi és megyei pénzalapok felé pályáztak 1998 folyamán, így összességében a következõ forrásokhoz jutottak (nettó összegben E Ft):<br>
Céltámogatás:	345 254,9	E Ft<br>
Területkiegyenlítõ támogatás<br>
(TERKI)	22 400,0	E Ft<br>
Céljellegû Decentralizált Alap <br>
(CÉDA)	10 400,0	E Ft<br>
Megyei Környezetvédelmi <br>
Alap	18 000,0	E Ft<br>
Vízügyi Alap	43 104,0	E Ft.<br>
Összes támogatás:	541 176,8	E Ft (63%)<br>
Beruházás teljes nettó összege: 860 345,6 E Ft (100%)<br>
A beruházás fedezetének további 37%-át a társult községek a KKA-ra (Központi Környezetvédelmi Alap) beadott pályázat útján kívánták biztosítani, azonban az igényelt összeget az alapkezelõ 1998. december 14-i döntése alapján nem kapták meg. Mindezeket összevetve 253 918,8 E Ft forráshiány állapítható meg, amely a teljes beruházási összeg kb. 30%-a.<br>
Ajánlatkérõk a K. É. 1998. november 25-i (47.) számában az elõminõsítési eljárásra szóló részvételi felhívást jelentettek meg.<br>
A részvételi felhívás 2. d) pontja szerint ajánlatot kérnek Ipolytarnóc, Litke, Mihálygerge és Egyházasgerge települések közös szennyvíztisztító telep és csatornahálózat komplett megépítésére, kivitelezésére fõvállalkozásban. A felhívás 3. a) pontja részletesen tartalmazta a közös szennyvíztisztító telep mûszaki adatait és a gravitációs csatornahálózat községenként meghatározott paramétereit. Részajánlattételt és többváltozatú ajánlat tételét ajánlatkérõ a felhívásban kizárta.<br>
A felhívás 10. pontja szerint az ajánlatkérõ az ajánlatokat az összességében legelõnyösebb ajánlat szempontja alapján bírálja el, az alábbi fontossági sorrendet követve:<br>
– kedvezõbb pénzügyi konstrukció ajánlása és abban való közremûködés,<br>
– elõnyösebb fizetési feltételek mellett, mûszaki elõteljesítéssel való vállalkozás,<br>
– szakterületen szerzett elõzõ 3 év referenciamunkái,<br>
– mûszaki, szakmai alkalmasság a beruházás megvalósításához, valamint a feladat megoldásához alkalmas géppark és eszközállomány,<br>
– ajánlati ár,<br>
– garanciális és szavatossági kötelezettségvállalás.<br>
A részvételi jelentkezési határidõre 1998. december 21-re 14-en adtak be jelentkezést. A beérkezett jelentkezéseket az ajánlatkérõ négy község megvizsgálta alkalmasság szempontjából, majd a december 30-án a négy község polgármestereibõl alakult bírálóbizottság egyhangúan döntött az alkalmas ajánlattevõkrõl. Eszerint mind a 14 jelentkezõt alkalmasnak tartják az ajánlattételre, így részükre az ajánlati felhívást közvetlenül elküldték 1999. január 5-én. Az ajánlati felhíváshoz részletes dokumentációt csatoltak. A szerzõdési feltételek közt szerepel, hogy ajánlatot kell tenni a beruházás nettó értékének 2%-át képezõ jóteljesítési biztosíték nyújtására. Kötelezõ volt vállalni a 60 napos számlakifizetési határidõ elfogadását. Ajánlatkérõ az egyéb feltételek közt elõírta, hogy az ajánlattevõk tegyenek ajánlatot az általuk javasolt pénzügyi konstrukciókra, csatolják ezzel kapcsolatban számításaikat és szerzõdéstervezetet.<br>
Az ajánlatok elkészítésének idõszakában, 1999. január 13-án kérelmezõ önkormányzat a gesztor önkormányzat felé kifogással élt a lebonyolító munkájával kapcsolatban. Kifogásaira tekintettel javasolta a megbízási szerzõdés felmondását. Kifogásai szerint a lebonyolító nem egyeztette az ajánlati felhívás egyes elõírásait valamennyi ajánlatkérõ önkormányzattal, így vele sem. A beruházás elõkészítését nem végezte el teljes körûen, nem készített megvalósíthatósági számításokat, elõkészítetlen a víziközmû társulat létrehozása, tisztázatlan a tisztítómû területének tulajdonviszonya. Magyarázatot kért az ajánlati felhívás egyes pontjaira. A gesztor önkormányzat a kifogásokat tartalmazó levelet válaszadás céljából a lebonyolítónak adta át, a lebonyolító 1999. január 17-i válaszlevelében nem vitatja, hogy az ajánlati felhívást kiadása elõtt nem egyeztette az önkormányzatokkal, magyarázatot ad arra, hogy a felhívás egyes rendelkezései milyen körülmények figyelembevételével kerültek elõírásra. Az ajánlatok bontására 1999. március 5-én került sor, a jegyzõkönyv szerint 11 ajánlat érkezett. Ajánlatot tettek a következõk: Hoffmann Rt., Csõszer Rt., Földgép Kft., Olajterv Rt., ERRO '96 Kft., Betonút Rt. által vezetett konzorcium, Swietelsky Kft., SADE Magyarország Kft., Magyar Aszfalt Kft., Karancs Épker Kft.–Hidrovill Kft. közösen, Alterra Kft.<br>
Az ajánlatok értékelését elsõdlegesen a lebonyolító Kombauterv Kft. végezte, az ajánlatokról írásos szakvéleményt készített. Szakvéleményében javaslatot tett a nyertes személyére. Eszerint az ERRO '96 Kft.-t javasolta nyertesnek kihirdetni.<br>
A javaslatot 1999. április 20-án, 21-én, 22-én és 28-án a társult községek képviselõi megvitatták. Ipolytarnóc, Egyházasgerge és Mihálygerge az ERRO '96 Kft.-t javasolta nyertesnek hirdetni, kérelmezõ arra hivatkozva, hogy az ERRO '96 Kft. részvétele összeférhetetlen az eljárásban, nem fogadta el a javaslatot. Javasolta a Földgép Kft. ajánlatának nyertessé nyilvánítását.<br>
Az egyeztetéseken döntés nem született a közbeszerzési eljárást lezáró döntésre. A Litkén kívüli községek képviselõ-testületei április 21-én, 29-én tartott üléseiken határozatot hoztak az eljárást lezáró – ERRO '96 Kft.-re vonatkozó – döntésükrõl. Ezt követõen kérelmezõ javasolta a további három községnek, hogy az ajánlatok elbírálási határidejét hosszabbítsák meg, figyelemmel arra, hogy a nyertesrõl nem döntöttek. 1999. május 3-án nyertesnek hirdették az ERRO '96 Kft.-t. Ugyanezen a napon a három község vállalkozási szerzõdést írt alá a nyertesnek hirdetett ERRO '96 Kft-vel. Litke község képviselõ-testülete a nyertesre vonatkozóan sem döntést nem hozott, sem a szerzõdést nem írta alá.<br>
Kérelmezõ 1999. április 30-án jogorvoslati kérelmet nyújtott be a Döntõbizottsághoz. Kérelmében sérelmezte, hogy a gesztor önkormányzat és két társult község (Mihálygerge, Egyházasgerge) egyetértésük nélkül hirdette ki az eljárás nyertesének az ERRO '96 Kft.-t. Álláspontja szerint az ERRO '96 Kft.-t az eljárásban az ajánlatkérõ oldalán bevont személynek kell tekinteni, mivel mindvégig a Kombauterv Kft.-vel közösen vett részt a beruházás elõkészítésében. Állításuk szerint az ERRO '96 Kft. azért sem lehet az eljárás nyertese, mert nem õ tette az összességében legelõnyösebb ajánlatot. Hivatkozott arra, hogy az ajánlat érvénytelen, mert a beruházás finanszírozására tett ajánlata törvénysértõ, ezért az érdemi elbírálásban ez az ajánlat már nem vehetett részt. Erre tekintettel a gesztor és a két társközség eljárást lezáró döntése jogsértõ. Kifogásolta azt is, hogy a gesztor önkormányzat, illetve a lebonyolítással megbízott Kombauterv Kft. nem tette lehetõvé számára a közbeszerzési eljárásban a kellõ tájékozódást, a döntésekben való tevõleges részvételt, így a kérelmezõ érdekei nem érvényesültek az ajánlati feltételekben és a döntésekben. Kérte, hogy a Döntõbizottság állapítsa meg a jogsértést, és semmisítse meg Ipolytarnóc, Mihálygere és Egyházasgerge Községek Önkormányzatainak eljárást lezáró döntését. Ideiglenes intézkedésként kérte a szerzõdés megkötésének megtiltását.<br>
Kérelmezett ajánlatkérõk a jogorvoslati kérelem elutasítását kérték, részben elkésettség, részben megalapozatlanság címén. Állításuk szerint a nyertes ajánlata nem volt érvénytelen, ugyanakkor az összességében legelõnyösebbnek tekinthetõ.<br>
Az ERRO '96 Kft. részvétele az eljárásban nem összeférhetetlen, figyelemmel arra, hogy a közbeszerzési eljárás elõkészítésében személy szerint nem vett részt, más összeférhetetlenségi ok, arra tekintettel, hogy a Kombauterv Kft.-vel a tulajdonosi kapcsolatot megszüntette 1997. november 17-én, szintén nem áll fenn. Védekezése szerint az eljárást lezáró döntés kihirdethetõ volt, mivel három község egyhangú döntést hozott, a negyedik község (kérelmezõ) nem hozott határidõre eljárást lezáró döntést. Az egyéb érdekeltek közül a nyertes a kérelem elutasítását kérte, az érdemi észrevételt benyújtó Olajterv Rt. szerint a közbeszerzési eljárás nyertese már az eljárás kiírása elõtt eldöntött volt.<br>
A Döntõbizottság megállapította a rendelkezésére álló iratanyagból és a tárgyaláson elhangzottakból, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> határozza meg, hogy mely szervek tartoznak a Kbt. hatálya alá. Az a) pont önálló jogalanyként nevesíti a helyi önkormányzatokat. A 2. § (1) bekezdése szerint az 1. §-ban felsorolt, a törvény hatálya alá tartozó szervezetek valamennyien kötelesek az árubeszerzéseik, építési beruházásaik és a szolgáltatások megrendelése során a Kbt. szabályai szerint eljárni, ha beszerzéseik értéke eléri vagy meghaladja a közbeszerzési értékhatárt.<br>
A helyi önkormányzatokról szóló 1990. évi LXV. törvény (a továbbiakban: Ötv.) 1. §-a meghatározza az önkormányzatok jogait. Az (1) bekezdés szerint a helyi önkormányzat a feladat- és hatáskörébe tartozó ügyekben önállóan jár el. A 2. § (2) bekezdése szerint az önkormányzati döntést a helyi önkormányzat képviselõ-testülete – annak felhatalmazására bizottsága, a részönkormányzat testülete, a helyi kisebbségi önkormányzat testülete, társulása, a polgármester –, illetõleg a helyi népszavazás hozhat.<br>
A Kbt. rendelkezéseibõl megállapíthatóan a közbeszerzési eljárás lefolytatása az önkormányzat feladat- és hatáskörébe tartozik. Mint hatáskörébe tartozó ügyben, az Ötv. hivatkozott rendelkezése szerint önállóan jár el. Ily módon önállóan dönt arról, hogy a közbeszerzési eljárást egyedül vagy társult formában folytatja le. A társult formában lefolytatott közbeszerzési eljárás során is megilletik azonban az önkormányzatot, hogy minden döntést igénylõ kérdésben döntését önállóan hozza meg, hatásköre az Ötv. szerint és a Kbt. szerint sem vonható el. Erre tekintettel mindaddig nem hirdethetõ a közbeszerzési eljárásban nyertes, amíg az önkormányzatok mindegyike nem hozza meg az Ötv.-ben elõírt módon az eljárás nyertesére vonatkozó döntését.<br>
A vitatott ügyben a beszerzés tárgya oszthatatlan – a közös szennyvíztisztító telep Litkén épül –, ily módon is egységesnek kell lennie a döntésnek. A beszerzés tárgyának oszthatatlanságán túl nem teszi lehetõvé, hogy más-más nyertest hirdessenek, az sem, hogy a részajánlattétel lehetõségét – éppen a beszerzés tárgyának oszthatatlansága miatt – nem tették lehetõvé.<br>
Nem megalapozott a kérelmezett önkormányzatoknak az az érvelése, hogy Litke község hozzájárulását pótolja az a körülmény, hogy határidõre nem hozta meg döntését. Az Ötv. szerint ugyanis a hallgatás nem jelenti azt, hogy a hozzájárulást megadottnak kell tekinteni. A gesztori szerzõdés sem tartalmaz olyan rendelkezést – az Ötv. szerint nem is tartalmazhatna –, amelyben döntési jogát továbbruházza Litke Község Önkormányzata.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése szerint a felek között a szerzõdés akkor jön létre, ha az ajánlatkérõ valamelyik ajánlattevõ ajánlatát elfogadja. A vitatott ügyben az ajánlatkérõk egyik ajánlatot sem fogadták el, így a szerzõdés létrejöttérõl nem lehet szó.<br>
A fentiekre tekintettel a Döntõbizottság Mihálygerge, Egyházasgerge, Ipolytarnóc községi önkormányzatok döntését, illetve az eredményhirdetésre vonatkozó döntést megsemmisítheti. Felhívja az ajánlatkérõket, hogy hozzák meg eljárást lezáró döntésüket, azaz az eljárást hirdessék eredménytelennek, vagy egyhangú döntéssel hirdessenek nyertest. A nyertes kihirdetését megelõzõen kötelesek felhívni a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdésében meghatározott ajánlati kötöttségre tekintettel minden érvényes ajánlattevõt arra vonatkozóan, hogy ajánlataikat továbbra is fenntartják-e.<br>
A Döntõbizottság megállapította azt is, hogy az ERRO '96 Kft. és a Földgép Kft. érvénytelen ajánlatot tett. Ajánlataikban kölcsön nyújtására tesznek ajánlatot, amely a felhívás szerint nem volt a beszerzés tárgya. Az ajánlati felhívás 5.1. pontja, amelyben a pénzügyi konstrukció részletes kifejtését kérik, nem értelmezhetõ úgy, hogy ez felhívás a beruházás megvalósításához hiányzó összeg pótlására, kölcsön formájában. Az ERRO '96 Kft.-n, illetõleg a Földgép Kft.-n kívül egyetlen ajánlattevõ sem tett kölcsön folyósítására ajánlatot, kizárólag az önkormányzati szolgáltatások megvásárlásával javasolták csökkenteni az önkormányzati "saját erõ" igénybevételét.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az 53. § (2) bekezdése értelmében az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. A hivatkozott két ajánlat nem felelt meg az ajánlati felhívásban foglalt feltételeknek, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján az ajánlatkérõ döntésének meghozatalát ahhoz a feltételhez kötötte, hogy zárja ki a közbeszerzési eljárásból a hivatkozott két ajánlattevõt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján a Kbt. 88. § (1) bekezdés b), c) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 2.<br>
<br>
Kalmárné Diósy Ildikó s. k.	Dr. Farkas Gyöngyi s. k.<br>
közbeszerzési biztos	a Döntõbizottság elnöke<br>
<br>
Bujdosó Gézáné s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>