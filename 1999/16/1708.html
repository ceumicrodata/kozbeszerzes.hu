<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1708)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.17/13/1999.<br>
<br>
Tárgy: Szombathelyi Építõipari Szövetkezet Rt. jogorvoslati kérelme Vas Megyei Munkaügyi Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Szombathelyi Építõipari Szövetkezet Rt. (9701 Szombathely, Hajdú u. 24.) kérelmezõnek Vas Megyei Munkaügyi Központ (9700 Szombathely, Hollán E. u. 1.), továbbiakban: ajánlatkérõ Szombathely, Hunyadi út 45. sz. alatt lévõ Vas Megyei Munkaügyi Központ szombathelyi kirendeltsége társas irodaház átalakítási és felújítási tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, figyelemmel az 52. § (2) bekezdés b) pontjára, ezért a Döntõbizottság az ajánlatkérõ közbeszerzési eljárást lezáró, nyertesre – Vas Megyei Építõipari Rt.-re – vonatkozó döntését megsemmisíti, ezt meghaladóan a jogorvoslati kérelmet elutasítja.<br>
A Döntõbizottság kötelezi továbbá az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a tárgyaláson tett szóbeli nyilatkozatok, valamint a közbeszerzési eljárás során keletkezett okirati bizonyítékok alapján az alábbi tényállást állapította meg.<br>
Ajánlatkérõ a Vas Megyei Munkaügyi Központ, Szombathely, Hunyadi u. 45. sz. alatti kirendeltségének átalakítási munkáira 1998. október 12-én építési engedélyt kapott. Az építési engedélyezési tervet, valamint a kiviteli tervet a Mérték Kft. készítette, amelynek ügyvezetõje Kovács Miklósné volt. Ezen feladat elvégzésére vonatkozó szerzõdést a Mérték Kft. nevében Kovács Miklósné írta alá.<br>
Ezt követõen az ajánlatkérõ a K. É. 1998. december 9. napján megjelent 49. számában nyílt közbeszerzési eljárást hirdetett meg Szombathely, Hunyadi út 45. sz. alatt lévõ Vas Megyei Munkaügyi Központ szombathelyi kirendeltsége társas irodaház átalakítási és felújítási munkálataira, amely magába foglalta 1634,70 m2 alapterületen épületátalakítási és felújítási munkát és 8 személyes személyi felvonó telepítését, az ajánlati dokumentáció és az abban foglalt kiviteli dokumentáció alapján. Az ajánlatkérõ az ajánlati felhívásával egyidejûleg ajánlati dokumentációt is készített és bocsátott az ajánlattevõk rendelkezésére, mely dokumentáció részét képezték az ajánlatkérõ elõírásai mellékletekkel ellátva és a kiviteli dokumentáció, melynek része volt a mûszaki terv, mely a Mérték Kft. és Klíma Ciklon Kft. mûszaki terveit tartalmazta. A dokumentáció tartalmazott úgynevezett összeférhetetlenségi nyilatkozatot is ("B" melléklet), amelynek tartalma a következõ volt: "Ajánlattevõ nyilatkozik, hogy tárgyi projekt elõkészítésében semmilyen minõségben nem vett részt, beleértve a projekt terveinek, mûszaki elõírásainak az elkészítését, valamint az ajánlati dokumentáció kidolgozását".<br>
Az ajánlatkérõ az ajánlati felhívásának 11. pontjában meghatározta a pénzügyi, mûszaki alkalmasság igazolására kért adatokat és tényeket, valamint a 13. pontjában meghatározta az ajánlatok elbírálási szempontjait, nevezetesen összességében a legelõnyösebb ajánlat kiválasztása szempontja alapján bírálja el azokat, és így megadta az értékelési szempontokat fontossági sorrendben, amelyek az alábbiak voltak: <br>
– megajánlott vállalkozási díj,<br>
– referenciamunkák,<br>
– megajánlott befejezési határidõ,<br>
– megajánlott késedelmi kötbér mértéke,<br>
– jóteljesítés mértéke,<br>
– szavatosság.<br>
Az ajánlatkérõ 1998. december 28-án helyszíni konzultációt tartott, ahol megjelentek a tervezõk, így a Mérték Kft. képviselõjeként Kovács Miklósné, valamint az ajánlattevõk képviselõi, a kérelmezõ és a késõbbi nyertes képviselõje is.<br>
Az ajánlatok bontására 1999. január 19-én került sor. Ajánlatot nyújtott be VASÉP Rt., Hoffmann Rt., Strabag Rt., Plusz 24 Kft., BAU-MONT Kft., valamint a kérelmezõ.<br>
Az ajánlatkérõ az ajánlatokat 1999. január 28-án bírálta el, majd a nyilvános eredményhirdetésen, 1999. január 29-én a VASÉP Rt.-t hirdette ki nyertesnek, míg a második helyezettként a kérelmezõt.<br>
A kérelmezõ jogorvoslati kérelmet nyújtott be a Döntõbizottsághoz. Sérelmezte az ajánlatkérõ közbeszerzési eljárást lezáró döntését. Álláspontja szerint a nyertes az eljárásban nem lehetett ajánlattevõ, mert vele kapcsolatban a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés szerinti összeférhetetlenség áll fenn. A terveket készítõ Mérték Kft. tulajdonosa a nyertes cégnek, a tervezõ kft. háromnegyed résztulajdonosa Kovács Miklós, aki egyben a nyertes rt. igazgatótanácsi tagja, valamint Kovács Miklós a VASÉPSZER Kft.-nek az ügyvezetõje, amely kft. szintén részvényese a nyertesnek. Elõadta, hogy az ajánlat része volt a "B" összeférhetetlenségi nyilatkozat, amelyben a nyertes nem a valóságnak megfelelõen szolgáltatott adatot. Erre tekintettel a jogsértés megállapítását kéri.<br>
Az ajánlatkérõ a jogorvoslati kérelem elutasítását kérte, elsõdlegesen elkésettségre hivatkozással, álláspontja szerint a 15 napos jogvesztõ határidõn túl kezdeményezte a jogorvoslati kérelmet a kérelmezõ, mert a VASÉP Rt. ajánlattevõként való megjelenésérõl már 1998. december 28-i helyszíni konzultáción tudomást szerzett. Másodlagosan alaptalanságra hivatkozással kérte elutasítani a jogorvoslati kérelmet, azt azonban elismerte, hogy a terveket készítõ Mérték Kft. tagja Kovács Miklós, aki a nyertes cég igazgatótanácsának is tagja. Álláspontja szerint azonban ez nem okozott összeférhetetlenséget, mert a terveket minden ajánlattevõ megismerte, ugyanazon információk birtokában kellett egyváltozatú ajánlatot tenniük. Kovács Miklós személyesen nem vett részt a tervezésben, a nyertes rt. ajánlatában nyilatkozott arra vonatkozóan, hogy az eljárásban nem összeférhetetlen.<br>
A cégkivonat, amely az ajánlathoz csatolásra került, nem tartalmazott adatokat a társaság tulajdonviszonyaival kapcsolatosan, így az ajánlatkérõ nem kételkedett az összeférhetetlenségi nyilatkozat valós tartalmát illetõen. Nyertes Vas Megyei Építõipari Rt. elsõdlegesen elkésettségre, másodlagosan alaptalanságra hivatkozással kérte a jogorvoslati kérelem elutasítását. Álláspontja szerint a dokumentáció megvásárlásakor már nyilvánvalóvá vált az ajánlattevõk részére, hogy a dokumentáció részét képezõ tervet a Mérték Kft. végezte.<br>
Helyszíni bejárást tartottak, illetõleg már az ajánlatok bontásakor nyilvánvalóvá vált, hogy a VASÉP Rt. is ajánlatot nyújtott be, tehát már ekkor tudomást szerezhettek a jogorvoslati kérelemben taglalt esetleges összeférhetetlenségrõl. Egyébként több éve kialakult szoros munkakapcsolatban áll a kérelmezõ és a nyertes ajánlattevõ, tehát mind a Mérték Kft.-t, mind az ügyvezetõ Kovács Miklósnét, illetõleg Kovács Miklóst jól ismerte a kérelmezõ. Egyébként elismerte, hogy Kovács Miklós igazgatósági tagja a nyertes ajánlattevõnek, de kiemelte, hogy nem került kapcsolatba ebbéli minõségében a tárgyi közbeszerzési eljárással, illetõleg az operatív munkát a céggel munkaviszonyban álló személyek végezték. Nincs sem munkaviszonyban, sem munkavégzésre irányuló egyéb jogviszonyban, és nincs önálló cégjegyzési jogosultsága sem Kovács Miklósnak, tehát az ajánlat készítésében mindenféle közremûködése ily módon kizárt.<br>
A Döntõbizottság a kérelmezõ kérelmére 17/3/1999. szám alatt ideiglenes intézkedést hozott, és a szerzõdéskötést megtiltotta. <br>
A kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése kimondja, hogy az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ, gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
A Döntõbizottságnak ezt követõen tehát meg kellett vizsgálnia, hogy mely okból áll fenn összeférhetetlenség. A Döntõbizottság a becsatolt – 1999. január 6. napján kelt – nyertes VASÉP Rt. cégkivonatából megállapította, hogy az Rt. igazgatósági tagja Kovács Miklós, valamint az engedélyezési és kivitelei terveket készítõ Mérték Kft. cégkivonatából – mely 1999. január 29-én kelt – megállapította, hogy Kovács Miklósné ezen cég ügyvezetõje.<br>
A Döntõbizottság felhívására írásban ajánlatkérõ is úgy nyilatkozott, hogy házastársi kapcsolat áll fenn Kovács Miklós és Kovács Miklósné között. Ezt a körülményt egyébként a nyertes ajánlattevõ írásbeli nyilatkozatában elismerte.<br>
A becsatolt ajánlati dokumentáció, valamint az ajánlatkérõ tárgyaláson tett nyilatkozatából tényként megállapítható, hogy az ajánlati dokumentáció részét képezte a Mérték Kft. által készített kiviteli terv. Ezt a nyertes ajánlattevõ sem vitatta.<br>
A korábban hivatkozott törvényhely értelmében összeférhetetlen annak az ajánlattevõnek a részvétele a közbeszerzési eljárásban, aki<br>
– az ajánlati felhívás, részvételi felhívás vagy a dokumentáció elkészítése során az ajánlattevõ nevében eljárt,<br>
– akit az eljárásba más módon bevonnak (továbbiakban: együtt bevont személy).<br>
Nem lehet ugyanezen rendelkezés szerint ajánlattevõ az sem, aki a bevont személlyel<br>
– munkaviszonyban vagy munkavégzésre irányuló egyéb jogviszonyban áll,<br>
– annak vezetõ tisztségviselõje,<br>
– abban tulajdoni részesedéssel rendelkezik, illetve<br>
– a bevont személy vezetõ tisztségviselõjének, tulajdonosának hozzátartozója.<br>
A hozzátartozói minõséget a polgári törvénykönyv 685. § b) pontja szabályozza a következõk szerint; hozzátartozók: házastárs, egyeneságbeli rokon az örökbefogadott, mostoha- és nevelt gyermek, az örökbefogadó, a mostoha-nevelõszülõ, valamint a testvér, továbbá élettárs, egyeneságbeli rokon házastársa, jegyes, házastárs egyeneságbeli rokona és testvére, valamint a testvér házastársa. Fenti törvényi szabályozásból megállapítható, hogy hozzátartozónak minõsül a házastárs is.<br>
A Döntõbizottság ezt követõen vizsgálat tárgyává tette azt, hogy ki minõsül a gazdálkodó szervezet vezetõ tisztségviselõjének. A gazdasági társaságokról szóló 1988. évi VI. törvény 28. §-a "gazdasági társaságok közös szabályai" címszó alatt úgy rendelkezik, hogy vezetõ tisztségviselõnek minõsül részvénytársaság esetében az igazgatóság tagja, illetve tagjai.<br>
Minderre tekintettel – anélkül is, hogy a tulajdonosi kapcsolatok vizsgálatát a Döntõbizottság elvégezte volna – megállapítható volt, hogy a nyertes ajánlattevõ vonatkozásában a hozzátartozói minõségre tekintettel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglalt összeférhetetlenségi ok állt fenn. Ezt az összeférhetetlenségi okot az ajánlatkérõ nem vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Nevezetesen ez az ajánlat az 52. § (1) bekezdés b) pontja szerint érvénytelen volt, hiszen olyan ajánlattevõ nyújtotta be, aki az összeférhetetlenségre tekintettel nem lett volna jogosult az eljárásban részt venni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére tekintettel az érvénytelenséget az ajánlatkérõ ezen okból egészen az eredményhirdetés pillanatáig megállapíthatta volna, illetve köteles lett volna megállapítani, illetõleg orvosolhatta volna ezt a jogsértést azzal, hogy érvénytelenné nyilvánítja az ajánlatot. Ezt azonban nem tette meg, és az érvénytelen ajánlatot nyertesnek hirdette ki.<br>
A Döntõbizottság nem fogadta el sem ajánlatkérõ, sem a nyertes ajánlattevõ azon védekezését, hogy az összeférhetetlenségi okról már a dokumentáció kézhezvétele, de a helyszíni bejárás pillanatakor tudniuk kellett az ajánlattevõknek.<br>
A fenti jogszabályból következik, hogy az ajánlatkérõ még megállapíthatta volna az eredményhirdetés pillanatában az érvénytelenséget. A jogsértés – amely nem más, mint az érvénytelen ajánlat megállapításának elmulasztása – ehhez az ajánlatkérõi aktushoz kötõdik, amely ajánlatkérõi aktus 1999. január 29-én történt, s ehhez képest a kérelmezõ jogorvoslati kérelmét 1999. február 7-én nyújtotta be, tehát a jogvesztõ 15 napos határidõn belül.<br>
Figyelemmel arra, hogy szerzõdés még nem jött létre a felek között, ezért a Döntõbizottság az ajánlatkérõnek a nyertesre vonatkozó és rá kiható döntését semmisítette meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján.<br>
A Döntõbizottság a hamis adatszolgáltatás vonatkozásában is vizsgálatot folytatott le, azonban a becsatolt és dokumentáció részét képezõ összeférhetetlenségi, úgynevezett "B" melléklet vonatkozásában hamis adatszolgáltatás tényét nem állapította meg, hiszen a tárgyi projekt elõkészítésében semmilyen minõségben, valamint sem a tervek, sem a mûszaki elõírás és az ajánlati dokumentáció kidolgozásában nem vett részt a nyertes ajánlattevõ. Így az erre irányuló jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította.<br>
Tekintettel arra, hogy jogsértés megállapításra került, a Döntõbizottság kötelezte az ajánlatkérõt a 88. § (1) bekezdés g) pontja alapján az eljárási díj és költségek, a 30 000 Ft igazgatási szolgáltatási díj megfizetésére. A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 8.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>