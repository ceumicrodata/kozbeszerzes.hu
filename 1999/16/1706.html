<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1706)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.1/24/1999.<br>
<br>
Tárgy: FORDuna és társai jogorvoslati kérelme a Miniszterelnöki Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a FORDuna Fordító Kft. (1115 Budapest, Bartók Béla u. 86.), a SUPREX Kereskedelmi és Szolgáltató Kft. (1126 Budapest, Böszörményi u. 35/B), az Intercontact Budapest Kft. (10678 Budapest, Bajcsy-Zs. u. 27.), a Német és Pásztor Kft. (1122 Budapest, Városmajor u. 54.), a Sasvár Kft. (8095 Pákozd, Móga J. u. 7.) – képviselõjük: dr. Sebestyén Zsuzsanna ügyvéd, 1123 Budapest, Kárpát u. 2. –, a Multi-Lingua Fordító és Tolmács Kft. (1011 Budapest, Bem rkp. 26. fszt. 3.) – a továbbiakban: kérelmezõk – jogorvoslati kérelmének, melyet a Miniszterelnöki Hivatal (1055 Budapest, Kossuth Lajos tér 4., képviseli: dr. Cziffra Csaba jogtanácsos, 1399 Budapest, Pf. 708) fordítás, tolmácsolás és az ehhez kapcsolódó szolgáltatások nyújtása tárgyú közbeszerzési eljárása ellen nyújtott be, részben helyt ad. Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdésének d) pontját, illetve a 63. § (2) bekezdését, egyebekben a kérelmet elutasítja.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 37. számában, 1998. szeptember 16-án ajánlati felhívást tett közzé nyílt eljárás lefolytatására. A beszerzés tárgyát és mennyiségét a következõképpen határozta meg: "Az ajánlatkérõ magyar, illetõleg angol, német, francia, orosz nyelvû általános, különösen politikai, gazdasági, kulturális, társadalomtudományi témájú iratok, újságcikkek, tanulmányok, levelezés idegen nyelvre, valamint magyar nyelvre történõ fordítására, a felsorolt nyelveken konszekutív és szinkrontolmácsolásra kíván szerzõdést kötni. Fordítás esetében a megbízás kiterjed a lefordított szövegek esetenkénti lektorálására és szerkesztésére is. A megrendelõ fordítási és tolmácsolási szükséglete a felsorolt nyelveken évente összesen mintegy 2 300 000 karakter, illetve 50–80 tolmácsolási nap. Az igényelt mennyiséget tájékoztató jelleggel közöljük. Ajánlatkérõ a közbeszerzés tárgyát képezõ beszerzésre vonatkozóan mûszaki leírást – a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdés a) pontjában foglaltakra tekintettel – nem határoz meg."<br>
Ajánlatkérõ külön dokumentációt nem készített, az ajánlati felhívásban határozta meg az ajánlatok benyújtásának formai és tartalmi követelményeit, a beszerzés tárgyával, az ajánlattevõ pénzügyi, gazdasági és mûszaki alkalmasságával kapcsolatos elvárásait.<br>
A pénzügyi, gazdasági és mûszaki alkalmasság vizsgálatához kérte az ajánlattevõk számlavezetõ bankjának és számlaszámának megnevezését; a gazdasági társaságok alapító okiratát, cégkivonatát; a mérlegbeszámoló készítésére kötelezett ajánlattevõ 1997. évi mérlegét és eredménykimutatását, 1998. évi gazdálkodás várható eredményérõl nyilatkozatot (befektetett eszközökrõl, követelésekrõl, pénzeszközökrõl, saját és jegyzett tõkérõl, hosszú lejáratú kötelezettségekrõl, árbevételrõl); 3 évnél nem régebbi szakmai referenciát, a minõségbiztosítási rendszer bemutatását; a közremûködõk megnevezését és referenciáját.<br>
A pénzügyi, gazdasági alkalmasság vizsgálatához kérte az e körbe nem tartozó, az ajánlattevõk kizárását megalapozó <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolásokat és nyilatkozatokat.<br>
Az elbírálás szempontjait a felhívás 13. pontjában határozta meg az alábbi fontossági sorrend szerint:<br>
– az ajánlattevõ és a teljesítésbe bevonni tervezett 15%-os részesedést meghaladó alvállalkozók, egyéb közremûködõk szakmai referenciái,<br>
– az ajánlati ár,<br>
– az ajánlattevõ pénzügyi alkalmassága.<br>
További elõnyben részesítési szempontokat is megállapított arra az esetre, ha a fenti szempontok szerint azonosnak értékelt ajánlatok közül kell kiválasztani a nyertes ajánlatot. Így elõnyben részesülnek, amelyek:<br>
– a felhívásban megjelölt valamennyi szolgáltatásra ajánlatot tesznek,<br>
– a kötelezõen alkalmazott idegen nyelveken felül más (elsõsorban ukrán, cseh, szlovák, szerb, horvát, román, olasz, spanyol) nyelveken is vállalnak szolgáltatást.<br>
Tájékoztatást adott arról a felhívás "Egyéb információk" részében, hogy az ajánlatok elbírálásának elõkészítésére legalább 3 tagból álló bizottságot hoz létre, az ajánlatok elbírálásáról, illetõleg az eljárás eredménytelenné nyilvánításáról a bizottság szakvéleménye alapján a Miniszterelnöki Hivatal Nemzetközi Kapcsolatok Fõosztálya vezetõje dönt. Rendelkezett arról, hogy az elbírálásra vonatkozó döntést nyilvánosan hirdeti ki, a kihirdetés során a jelen lévõ ajánlattevõknek az eljárás eredményére, illetõleg az eredménytelenné nyilvánításra vonatkozó döntést írásban is át kell adni. Elõírta azt is, hogy a kihirdetésen jelen nem lévõ ajánlattevõket az ajánlatkérõ a döntésrõl haladéktalanul, írásban értesíti.<br>
Az ajánlati felhívását ajánlatkérõ 1998. október 21-én módosította. A módosítás szerint a beszerzés tárgyát képezõ szolgáltatás nem kizárólagos, ugyanezen szolgáltatást az ajánlatkérõ egyedi, speciális esetekben más személyektõl is igénybe veheti.<br>
Az ajánlattételi határidõig – 1998. december 3. – 17 ajánlattevõ nyújtotta be ajánlatát, melyben közös ajánlatok is szerepeltek. Az ajánlatok bontásáról készült jegyzõkönyv szerint ajánlatkérõ 10 ajánlatot érvénytelennek nyilvánított. Az érvénytelenné nyilvánítás indokai: az 1998. évi gazdálkodás várható eredményérõl szóló nyilatkozat hiánya; az alapító okirat hiánya; illetve más hasonló okiratok hiánya; nem megfelelõ példányszámú ajánlat; illetve a zárt borítékban történõ benyújtás elmaradása.<br>
Érvényes ajánlatként fogadta el kérelmezõk ajánlatát (7 ajánlat), ugyanakkor ezek közül is hiánypótlási lehetõséget biztosított a Sasvár Gazdasági Tanácsadó és Szolgáltató Kft.-nek, a Német és Pásztor Kft.-nek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározott egyes igazolások pótlására.<br>
Az ajánlatok elbírálására ajánlatkérõ 9 tagú bizottságot hozott létre. Valamennyi bizottsági tag külön-külön pontozta az ajánlati árat, a pénzügyi alkalmasságot és a referenciát. Az ajánlati árra maximálisan 35, a pénzügyi alkalmasságra maximálisan 20, a referenciára maximális 45 pontszám volt adható. Az ily módon kialakított és összesített pontszámok súlyozásra kerültek. Az egyes pontozók által adott legmagasabb és legalacsonyabb pontértékek levonásra kerültek, míg ahol 0 pontérték szerepelt, ott az adott ajánlattevõ által elért átlagpontszámot szerepeltették. Ugyancsak az átlagpontszám került a legmagasabb és a legalacsonyabb pontérték helyére. A súlyozott maximális pontszám 100 pontban került meghatározásra. Az értékelés végsõ fázisában pedig arról is döntöttek, hogy az ajánlatkérõ részére megfelelõnek csak azt az ajánlatot fogják tekinteni, amely eléri a 80 pontot.<br>
A nyilvános eredményhirdetésre 1998. december 18-án került sor. E szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára tekintettel – egyik ajánlattevõ sem tett az ajánlatkérõ részére az ajánlati felhívásban foglaltaknak megfelelõ ajánlatot – az eljárást eredménytelennek nyilvánította. Az egyes ajánlatok meg nem felelõségérõl részletes indokolást az ajánlatkérõ az eredményhirdetésen és azt követõen nem adott. Az eredményhirdetést követõen megküldték azt az értékelõ táblázatot, amely a 9 tagú bizottság tagjai – név nélkül – által adott pontszámokat tartalmazza. Ez a táblázat szöveges értékelést nem tartalmaz.<br>
Az ajánlatkérõ döntése ellen kérelmezõk a törvényes határidõn belül jogorvoslati kérelmet nyújtottak be. Állításuk szerint az eredménytelenné nyilvánításnak törvényi indoka nem volt. Ajánlataik megfeleltek azoknak az ajánlatkérõi elvárásoknak, amelyeket az ajánlati felhívás tartalmazott, ily módon az ajánlatkérõ részére is megfelelõnek kell tekinteni az ajánlatokat. Állításuk szerint az ajánlatkérõ a felhívás szerinti bírálati szempontokat, illetve ajánlatkérõi igényeket utóbb megváltoztatta, ennek következtében nyilvánította meg nem felelõnek és így eredménytelennek az eljárást. A bírálati szempontoknál követelményeket is vizsgált – pl. államigazgatási referencia ajánlattevõk tevékenységi körénél –, a fordítás, tolmácsolás melletti egyéb tevékenységi köröket, a cégek mûködési múltját, idõtartamát, melyeket ajánlati felhívásában nem határozott meg. Sérelmezték, hogy az ajánlatkérõ hátrányként értékelte, ha az ajánlattevõ nem tett a szolgáltatás egészére ajánlatot, noha az ajánlati felhívás szerint a részajánlattétel megengedett volt.<br>
Sérelmezték, hogy az ajánlatkérõ 1998. október 21-én az ajánlati felhívását úgy módosította, hogy a szolgáltatás teljesítése nyertesség esetén sem lesz kizárólagos, noha nem került meghatározásra, hogy az ajánlatkérõ milyen feltételek teljesítése esetén kíván a kizárólagosságtól eltérni.<br>
Sérelmezték, hogy az ajánlatkérõ az eredményhirdetésre meghívta az érvénytelen ajánlatot benyújtó ajánlattevõket is, továbbá hogy írásbeli kérelemre az elutasítás indokáról nem adott magyarázatot.<br>
Kifogásolták, hogy az ajánlatkérõ az ajánlati felhívásban nem határozta meg, hogy az egyes elbírálási szempontok alapján milyen pontszám érhetõ el, illetve milyen pontszámot kell elérnie az eredményes ajánlattevõknek. Sérelmezték, hogy a pontozás szempontjait miért nem tette hozzáférhetõvé az ajánlatkérõ.<br>
A Döntõbizottságtól a jogsértés megállapítása mellett kérték az ajánlatkérõ eredménytelenné nyilvánító döntésének megsemmisítését, ajánlatkérõ kötelezését az érvényes ajánlatok újbóli elbírálására és a nyertes ajánlattevõ kiválasztására.<br>
Ajánlatkérõ a jogorvoslati kérelem elutasítását kérte. Elsõdlegesen arra hivatkozott, hogy a jogorvoslati kérelem nem szabályszerû. Állítása szerint több kérelmezõ közös (együttes) jogorvoslati kérelmének benyújtását a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §,</a> 79. § és 80. §-a nem teszi lehetõvé. A Kbt. 79. § (6) bekezdésébõl ugyanakkor következik, hogy az eljárás megindításakor az eljárási díjat valamennyi kérelmezõnek meg kell fizetnie. Ezzel kapcsolatban hivatkozott az illetékekrõl szóló 1990. évi XCIII. törvény 67. §-ára és mellékleteire. Hivatkozott arra, hogy az eljárás alapját képezõ jogorvoslati kérelmet a fenti rendelkezés ellenére több kérelmezõ nyújtotta be egyszeri eljárási díj megfizetése mellett. Másodlagosan a jogorvoslati kérelem megalapozatlanság címén történõ elutasítását kérte. Elõadta, hogy a bírálati szempontok mellé rendelt pontszámokat és súlyszámokat 1998 novemberében határozta meg. A bírálóbizottság tagjait az egyes állami vezetõk delegálták, akik saját belátásuk szerint értékelték az ajánlatokat. Az ajánlatok értékelésére vonatkozó döntésük nem  felülbírálható. Utólagos bírálati szempont felállítására és értékelésére nem került sor az ajánlatok szakmai bírálatának idõszakában. Az érvényes ajánlatokat a bírálati szempontok tartalma szerint vizsgálták és jutottak el arra a következtetésre, hogy egyetlen ajánlattevõ ajánlata sem érte el a minimális 80 pontot. Hivatkozott arra, hogy széles körû verseny körében kívánja kiválasztani a nyertes ajánlattevõt, ezért ismételt ajánlati felhívást tesznek közzé nyílt eljárás keretében.<br>
Az ajánlati felhívás módosítására vonatkozó kifogást elkésettség címén kérték elutasítani, míg az eredményhirdetésen jelen levõk, illetve az elbírálási szempontok pontszámainak ajánlati felhívásban történõ meghatározásával kapcsolatban hivatkoztak arra, hogy a törvény rendelkezései szerint jártak el. Az elutasítás indokára vonatkozó összegzést szabályszerûen megküldték.<br>
Az egyéb érdekeltek közül a Homonyik Senior Szakfordító Kft. írásban tett észrevételében elõadta, hogy az esélyegyenlõséget az sértené, ha az ajánlatkérõ újabb nyílt eljárás meghirdetése nélkül tárgyalásos eljárás keretében nyilvánítana nyertest a kérelmezõk közül. A többi érdekelt nem tett észrevételt a jogorvoslati eljárásban.<br>
A Döntõbizottságnak elsõdlegesen abban a kérdésben kellett állást foglalnia, hogy több kérelmezõ közösen is benyújthat-e egyszeri eljárási díj megfizetése mellett közös jogorvoslati kérelmet.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása hivatalból vagy kérelemre indul. Kérelmet a (3) bekezdés szerint az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az idézett rendelkezések meghatározzák, hogy az eljárás kérelemre indul, hogy a kérelmet mely személyek nyújthatják be, azonban nincs rendelkezés arra vonatkozóan, hogy az itt meghatározott személyek közös jogorvoslati kérelem benyújtására jogosultak-e. Ugyancsak nem rendelkezik errõl a Kbt. mögöttes szabályaként alkalmazandó, az államigazgatási eljárás általános szabályairól szóló 1957. évi IV. törvény (a továbbiakban: Ae.) sem. Kifejezett tiltó rendelkezés hiányában pedig azt a jogorvoslati kérelmet, amelyet több kérelmezõ közösen egy iratba foglalva nyújt be, jogszabályi alap hiányában elutasítani nem lehet.<br>
Ajánlatkérõ a tárgyaláson már maga sem vitatta, hogy közös iratban többen benyújthatnak jogorvoslati kérelmet. Állítja azonban, hogy ekkor kérelmezõnként kell az eljárási díjat megfizetni.<br>
A Döntõbizottság álláspontja szerint ez az okfejtés téves. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése szerint ugyanis az igazgatási szolgáltatási díjat a Döntõbizottság eljárásáért kell fizeti, mégpedig eljárásonként harmincezer forintot. Amennyiben pedig az eljárásért kell igazgatási szolgáltatási díjat fizetni, a díjfizetést nem befolyásolja, hogy ez az eljárás egy vagy több kérelmezõ kérelmére indult.<br>
Az ajánlatkérõ által hivatkozott illetékekrõl szóló 1990. évi XCIII. törvény (a továbbiakban: Itv.) 67. §-a is ezzel az értelmezéssel áll összhangban. Az (1) bekezdés szerint egyes államigazgatási eljárásokért díjat kell fizetni. A díjfizetési kötelezettséget a (2) bekezdés szerint jogszabályban lehet elrendelni. A (4) bekezdés szerint a díjfizetés módja történhet illetékbélyeggel vagy pénzfizetéssel. Ez a rendelkezés ugyanakkor azt is kimondja, hogy pénzfizetésre csak akkor kerülhet sor, ha errõl a díjfizetés elrendelésérõl szóló jogszabály a díj beszedésére jogosult, valamint a bankszámla megnevezésével kifejezetten rendelkezik. Ekkor az (5) bekezdés szerint meg kell állapítani a díj beszedésével, kezelésével, nyilvántartásával, visszatérítésével stb. kapcsolatos részletes szabályokat is. Nyilvánvaló, hogy csak ekkor, és kizárólag csak ekkor nem kell alkalmazni az Itv. rendelkezéseit, illetve közülük csak azokat, amelyekre a díjat megállapító jogszabály konkrétan utal.<br>
A jogorvoslati eljárási díjat megállapító <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése nem rendelkezik a díjfizetés módjáról, továbbá a beszedéssel kapcsolatos részletes szabályokat sem határozza meg, így értelemszerûen az Itv. 67. § (4) bekezdése szerint a díjat illetékbélyeggel kell megfizetni az illetékfizetésre vonatkozó általános szabályok szerint. Azt pedig ajánlatkérõ sem vitatja, hogy e szabályok szerint, ha több ügyfél ügyében indul egy államigazgatási eljárás, az ennek megindítását kérõ ügyfelek egyetemlegesen felelõsek az illeték megfizetéséért. A fenti rendelkezések alapján egyértelmû, hogy a Kbt. 79. § (6) bekezdésében meghatározott díjat eljárásonként kell megfizetni. A jelen jogorvoslati eljárás alapját képezõ közös jogorvoslati kérelem pedig egy eljárásban elbírálható, miután egy közbeszerzési eljárásban ugyanazon, rájuk nézve sérelmes ajánlatkérõi döntést támadják.<br>
Ezt követõen a Döntõbizottság megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szerint eredménytelen a közbeszerzési eljárás, ha nem érkezett arra ajánlat, ha kizárólag érvénytelen ajánlatok érkeztek; az összes ajánlattevõt ki kellett zárni az eljárásból; az egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot; az ajánlatkérõ a Kbt. szabályaiban elõírt határidõn belül az ajánlatokat nem bírálja el; vagy valamely ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás eredménytelenségérõl döntött.<br>
Kétségtelen, hogy arról, hogy az ajánlatkérõnek melyik ajánlat a megfelelõ, a törvény keretein belül maga az ajánlatkérõ jogosult dönteni. Elõfordulhat az is, hogy a felhívásnak és a dokumentációnak eleget tevõ ajánlatok is lehetnek az ajánlatkérõnek nem megfelelõek.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerinti döntési jogot azonban ajánlatkérõ nem gyakorolhatja ötletszerûen, az ajánlatok nem megfelelõ voltáról döntésekor valós indokot kell adnia.<br>
Az eljárás során megállapítható volt, hogy az ajánlatkérõ nem tudta olyan valós indokát szolgáltatni az eredménytelenné nyilvánításnak, amelyekre már a döntéskor is tekintettel volt, és amelyekre végsõ soron a döntését alapította.<br>
Az ajánlatkérõ utólag, ötletszerûen, egymásnak ellentmondó nyilatkozatokkal kívánta alátámasztani döntése helyességét, miután elsõ írásos értékelésében csak arra hivatkozott, hogy komoly szakmai múlttal rendelkezõ céggel kíván szerzõdést kötni. Az elsõ és a második tárgyaláson is arra hivatkozott, hogy az ajánlatok elbírálása során a meghirdetett értékelési szempontok keretein belül szabadon mérlegelhet, a 9 taggal felállított értékelõbizottság bírálata és értékelése szabad, az értékelés felülvéleményezésére a jogszabály sem a döntéshozó személynek, sem másnak lehetõséget nem ad.<br>
A szabad mérlegelés jogára való ajánlatkérõi hivatkozás téves. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdéseiben meghatározott alapelvek rögzítik, hogy a közbeszerzési eljárásban részt vevõk kötelesek tiszteletben tartani a verseny tisztaságát, nyilvánosságát. Az ajánlatkérõnek biztosítania kell az esélyegyenlõséget az ajánlattevõk számára. Ezen alapelvekbõl következik egyrészrõl, hogy az ajánlatkérõ az esélyegyenlõség biztosítása és a verseny tisztasága által emelt korlátok között szabadon határozhatja meg a beszerzés tárgyával kapcsolatos valamennyi igényét, másrészrõl ugyanakkor biztosítania kell, hogy ezeket az ajánlatkérõi igényeket teljes terjedelmében megismerhessék az ajánlattevõk. Ezt erõsíti a Kbt. 40. § (1) bekezdése, amely elõírja, hogy az ajánlatkérõ köteles a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. Ugyancsak ezt erõsítõ szabály a Kbt. 33. § (2) bekezdése, amely elõírja, hogy meg kell határozni – kizárólag a törvényben elõírt módok közül választva –, hogy a pénzügyi, gazdasági alkalmasság körében milyen adatok, tények szolgáltatását várja el az ajánlatkérõ.<br>
Biztosítani kell az esélyegyenlõség, a verseny tisztasága érdekében azt is, hogy az ajánlattevõk megismerjék az ajánlati felhívásból az elbírálás szempontjait a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>ának megfelelõen. A benyújtott ajánlatok elbírálására a Kbt. 56. §-a szerint csak az így meghatározott elbírálási szempontok alapján kerülhet sor.<br>
A Kbt.-nek a fentebb hivatkozott szabályai a felhívás tartalmára, a dokumentációra, az értékelés szempontjaira stb. vonatkozóan azt szolgálják, hogy megállapítható legyen, érkeztek-e az ajánlati felhívásnak és a dokumentációnak, valamint az ajánlatkérõnek megfelelõ ajánlatok, illetve ha nem, milyen okból. Csak így követhetõ és állapítható meg, hogy az ajánlatkérõ döntése megfelel a jogszabályoknak. Mindebbõl az is következik, hogy az ajánlatkérõ az ajánlatok értékelése során nem mérlegelhet szabadon, mérlegelését saját elõírásai és a Kbt. rendelkezései kötik.<br>
Ugyancsak téves az az ajánlatkérõi hivatkozás, hogy az elbírálás folyamata és döntése felülvizsgálat tárgya nem lehet, továbbá, hogy a döntése indokát sem az ajánlattevõknek, sem másnak nem köteles adni. Ilyen értelmezés esetén az ajánlatkérõ függetlenítené magát a jogszabályoktól, illetve az általa kiírt ajánlati felhívás szempontjaitól.<br>
Téves az is, hogy a bírálóbizottság javaslatát a döntést hozó személy nem bírálhatja felül. Az ajánlatok elbírálására létrehozott bírálóbizottság a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése szerint szakvélemény készítésével segíti a közbeszerzési eljárást lezáró határozatot meghozó személy döntését. E rendelkezés szerint a bírálóbizottság szakvéleményen alapuló javaslattal élhet a döntést hozó személy felé, amely természetszerûleg a döntéshozó által felülbírálható.<br>
Az itt említett bírálóbizottság a vitás ügyben szakvéleményt nem készített, hanem utóbb sem a döntéshozó, sem a Döntõbizottság, sem az ajánlattevõk által meg nem állapítható körülmények figyelembevételével pontokban kifejezve, szabad belátása szerint értékelte az egyes ajánlatokat, amely értékelést a döntéshozó kritika nélkül elfogadott, azzal együtt, hogy annak tényleges tartalmát nem ismerte. Így a döntés tartalmának alapját képezõ döntéskori adatok, tények késõbb már nem megismerhetõk. A döntés helyességét utólag igazoló érvelés nem vehetõ figyelembe, hisz erre döntése meghozatalakor maga az ajánlatkérõ sem volt tekintettel.<br>
Az ajánlatkérõ által a döntés helyességét alátámasztó, utólag elõterjesztett indokolása egyébként sem helytálló, ellentmondásos. Ajánlatkérõ 1999. február 4-én elõterjesztett írásos észrevételében kifogás tárgyává teszi, hogy a FORDuna Kft. 1998. május 1-jén alakult át bt.-bõl kft. formába, míg a Suprex Kft. csak 1997. október 10-én került bejegyzésre. Kifogás tárgyává teszi, hogy mindkét cég 15-20 tevékenységi körrel rendelkezik, így indokolt lett volna a fordítás-tolmácsolás tevékenységre esõ bevételi hányaduk megjelölése. Ugyanitt elismeri, hogy nem volt elõírás – jogszerûen nem is lehetett – a profiltiszta tevékenység, illetve hogy tevékenységi körönként bontva bocsássa rendelkezésre az ajánlattevõ a bevételre vonatkozó adatokat. A felhívás 15. pontja szerint ajánlatot bármely belföldi vagy külföldi természetes személy, belföldön vagy külföldön bejegyzett gazdasági társaság és vállalkozó tehetett. E rendelkezés tükrében bármely gazdasági társaság – bt. is – ajánlatot tehetett, ily módon érthetetlen a bt.-bõl kft.-be történõ átalakulásra mint hátrányra történõ hivatkozás. Az ajánlati felhívás 11. pontjában részletesen meghatározta az ajánlatkérõ, hogy a gazdálkodás eredményérõl milyen bontásban kér tájékoztatást: befektetett eszközök, követelések, pénzeszközök, összes eszköz, saját tõke, ebbõl jegyzett tõke, hosszú lejáratú kötelezettségek, rövid lejáratú kötelezettségek, ebbõl adó-, tb-járulék fizetési kötelezettség, árbevétel, adózás elõtti eredmény. A fordítás-tolmácsolás tevékenységre esõ bevételi hányad elkülönített megjelölését az ajánlatkérõ nem írta elõ. A Sasvár Kft. ajánlatával kapcsolatban ajánlatkérõ kifogás tárgyává tette, hogy árajánlatában nem jelölte meg, milyen összegû rendelkezésre állási díjat számít fel. Az ajánlati felhívás 8. pontjában részletesen meghatározta az ajánlatkérõ, hogy az árajánlatot milyen bontásban kéri megadni. Ezek között a rendelkezésre állási díj nem szerepel. A késedelmi kamatra pedig nyilatkozni nem kellett, miután az ajánlatkérõ ugyanitt rögzítette, hogy milyen össze<br>
gû késedelmi kamatot fog fizetni. A Német és Pásztor Kft. és Suprex Kft. közös ajánlatával kapcsolatban kifogás tárgyává tette az ajánlatkérõ, hogy az ajánlat csak angol és német nyelvre szólt, az nem volt teljes körû. Az ajánlati felhívás 3. c) pontja szerint az ajánlattevõ a beszerzés tárgyának egy részére is tehet ajánlatot. A részajánlat megengedettsége következtében az ajánlatkérõnek az ajánlat egyes részelemeit önállóan értékelés tárgyává kellett volna tennie, ily módon kiválasztható lett volna több nyertes is. Ezzel szemben az ajánlatkérõ a szolgáltatás egy részére tett ajánlatok esetében is a szolgáltatás teljes szintjéhez mérte a referencia megfelelõségét, többek között a Suprex Kft. esetében. Az ajánlattevõk hátrányára a részajánlattétel nem volt értékelhetõ, az ajánlat teljeskörûségét elõnyként értékelni a felhívás szerint csak egyenlõ értékû ajánlatok esetében lehetett volna. A teljeskörûség mint értékelési szempont meghatározását korábban az ajánlattevõk nem sérelmezték.<br>
Az Intercontact esetében kizárólag az 1997. évi mérlegre történõ hivatkozás, a pénzügyi alkalmasság valamennyi összetevõjének együttes értékelése nélkül, nem elfogadható.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerinti eredménytelenség esetén az ajánlatkérõnek valós indokát kell adnia az ajánlatok nem megfelelõ voltáról. Ilyen dokumentálható indoka azonban ajánlatkérõnek az ajánlatok kapcsán az eljárás eredménytelenné nyilvánításáig és azt követõen sem volt. Ezért az ajánlatkérõ a közbeszerzési eljárás eredménytelenségét jogsértõ módon állapította meg. A jogsértés megállapításán túlmenõen további, a kérelmezõk által indítványozott jogkövetkezmények alkalmazására azonban a Döntõbizottságnak törvényi lehetõsége nem volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ban megjelölt jogkövetkezmények közül egyet vagy együttesen többet is alkalmazhat, ha annak törvényi feltételei fennállnak. A Kbt. 88. § b) és d) pontjának együttes alkalmazását (jogsértés megállapítása, illetve a törvény szerinti eljárásra utasítás) azonban befolyásolja, hogy a közbeszerzési eljárás milyen stádiumban van. A Kbt. szabályainak megfelelõ eljárásra ugyanis a b) pont szerint akkor lehet kötelezni, ha a közbeszerzési eljárás még nem fejezõdött be. Amennyiben a jogsértõ döntés magára az eljárás befejezésére vonatkozik, nem lehetséges e döntés megsemmisítésével az ajánlatkérõt további olyan eljárás lefolytatására kényszeríteni, amelynek következménye, hogy a jogsértõ döntése ellenére a Kbt. 62. § (1) bekezdés a) és b) pontja szerinti szerzõdés létrejöjjön. Az ajánlatkérõt ugyanis a szerzõdés megkötésére kötelezni nem lehet szerzõdéskötési kötelezettség hiányában. A Ptk. 198. § (2) bekezdése szerint szerzõdéskötési kötelezettséget jogszabály írhat elõ, ilyen rendelkezés azonban a Kbt.-ben nincs.<br>
Álláspontunk szerint a szerzõdés megkötésére az ajánlatkérõt még abban az esetben sem lehetne kötelezni, ha az eljárás nyertesét kihirdette volna. A kihirdetett nyertessel történõ szerzõdés megkötésének elmaradása ugyanakkor álláspontunk szerint ugyanazt a jogkövetkezményt vonhatja maga után, mint a jogellenes eredménytelenné nyilvánítás, azaz az ajánlattevõknek igényük keletkezhet az ajánlat elkészítésével és egyéb okból felmerült költségeik megtérítésére.<br>
Megállapítja a Döntõbizottság, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdését is. E szerint az ajánlattevõt kérelmére tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegzés szerinti indokairól. A 64. § (1) bekezdése szerint a 6. sz. mellékletben meghatározott minta szerint kell elkészíteni az összegzést. Ennek 3. pontja elõírja, hogy az elutasított, illetve kizárt ajánlattevõk nevét és elutasításuk, kizárásuk indokait fel kell tüntetni. Az eljárás során megállapítható volt, hogy a Sasvár Kft. írásban tájékoztatást kért az elutasítás indokáról. Az ajánlatkérõ azonban nem a 6. sz. melléklet tartalma alapján küldött tájékoztatást kérelmezõnek, az 5. sz. mellékletet küldte meg, amely nem tartalmazta az elutasítás indokát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja, illetve 63. § (2) bekezdése megsértésének megállapításán túlmenõen a jogorvoslati kérelmet elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlati felhívásban csak az elbírálás szempontjait kell megállapítani a fontossági sorrend feltüntetésével. A fontossági sorrendhez pontszám feltüntetését a törvény nem írja elõ, így ennek elmaradása miatt az ajánlatkérõt elmarasztalni nem lehet. Nem lehet elmarasztalni azért sem, mert késõbb az egyes elbírálási szempontokhoz megfelelõ pontszámot rendelt, amelyet nem hozott késõbb az ajánlattevõk tudomására.<br>
Az ajánlati felhívás módosítására vonatkozó kérelem elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint jogorvoslati eljárás megindítására a törvény szabályait sértõ esemény tudomásra jutásától számított 15 napon belül van mód. A módosítás és a kérelem benyújtása közötti idõszak ezt lényegesen meghaladja.<br>
Nem megalapozott az eredményhirdetésen jelen lévõkkel kapcsolatos sérelem sem. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdése szerint az eredményhirdetésre meg kell hívni az ajánlattevõket. A törvény tehát különbségtétel nélkül rendelkezik arról, hogy az ajánlattevõket meg kell hívni az eredményhirdetésre, másrészrõl pedig az (1) bekezdés azt is kimondja, hogy ekkor kell az ajánlatok elbírálására vonatkozó döntést kihirdetni. Az ajánlatok elbírálására vonatkozó döntés az is, hogy az ajánlatkérõ mely ajánlatokat nyilvánította érvénytelenné. Értelemszerûen tehát minden ajánlattevõt meg kell hívni az eredményhirdetésre, és az elbírálásra vonatkozó minden döntést nyilvánosan ki kell hirdetni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés d) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 17.<br>
<br>
Dr. Eke Pekács Tibor s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>