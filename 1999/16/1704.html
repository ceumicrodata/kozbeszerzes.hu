<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1704)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.11/9/1999<br>
<br>
Tárgy: Kemler Alpin Bau Kft. jogorvoslati kérelme a Kincstári Vagyoni Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kemler Alpin Bau Kft. (2315 Szigethalom, Ifjúság u. 3., továbbiakban: kérelmezõ) jogorvoslati kérelmére, melyet a Kincstári Vagyoni Igazgatóság (1054 Budapest, Zoltán u. 16., a továbbiakban: ajánlatkérõ) "Tata, Váralja u. 1–3. sz. alatti tatai vár fõépület födém-, fedélszék- és tetõrekonstrukciója villámvédelemmel" tárgyú közbeszerzési eljárása ellen nyújtott be, részben helyt ad, megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (3) bekezdését. Kötelezi az ajánlatkérõt, hogy az 1999. január 12-én a bontásról készített jegyzõkönyvben az ajánlattevõk székhelyét pontosan tüntesse fel, továbbá a Komáromi Kombinát Építõ Kft. tévesen rögzített árajánlatát helyesbítse, ezt követõen az ajánlattevõk részére küldje meg, egyebekben a jogorvoslati kérelmet elutasítja.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a tatai vár fõépületének födém-, fedélszék- és tetõrekonstrukciója villámvédelemmel tárgyában hirdetmény közzététele nélküli tárgyalásos eljárást folytatott le.<br>
Az ajánlatkérõ a beruházást három szakaszra osztotta:<br>
I. Toronyfödémcsere, sátortetõ felújítása,<br>
II. Nyeregtetõ felújítása,<br>
III. Félnyeregtetõ felújítása.<br>
Az ajánlattevõknek a beszerzés tárgyaira külön-külön kellett ajánlatot benyújtaniuk, de az ajánlatkérõ rész-ajánlattételre is lehetõséget biztosított. Többváltozatú ajánlatot nem lehetett tenni.<br>
Ajánlatkérõ az összességében legelõnyösebb ajánlatot kívánta kiválasztani az elbírálási szempontok alábbi fontossági sorrendjében:<br>
– ár,<br>
– referencia,<br>
– határidõ.<br>
Az ajánlati felhívás tartalmazta továbbá, hogy az ajánlatokat 3 példányban, 1 db zárt, név és cégjegyzés nélküli borítékban kell benyújtani.<br>
Az ajánlatkérõ 1998. december 18-án kelt levelében 5 céget kért fel a tárgyalásos eljárásban való részvételre.<br>
Az ajánlatok bontására 1999. január 12-én került sor. Ajánlatot nyújtott be: Komáromi Kombinát Építõ Kft., VV Építõipari és Szolgáltató Kft., T. Mátrix Kft. és kérelmezõ.<br>
A bontási jegyzõkönyv tartalmazta, hogy valamennyi pályázat határidõben, zárt, ép, sértetlen és anonim borítékban került benyújtásra. A bontási jegyzõkönyvben rögzítésre került az ajánlatot benyújtó neve, székhelyeként a helységnév feltüntetése, az egyes részekre tett árajánlat és a vállalási határidõ.<br>
A jegyzõkönyv tartalmazta továbbá, hogy a bontás során a pályázatokkal kapcsolatban probléma nem merült fel, a jelenlevõknek kérdése, észrevétele nem volt.<br>
Az eredményhirdetés 1999. január 27-én történt, ahol ajánlatkérõ a Komáromi Kombinát Építõ Kft. ajánlatát hirdette ki nyertesnek.<br>
A kérelmezõ a törvényes határidõn belül jogorvoslati kérelmet terjesztett elõ, melyben elõadta, hogy az ajánlatkérõ jogsértéseket követett el az eljárása során, mert a nyertes ajánlattevõ a kiírással ellentétben nem egy, hanem 3 db zárt borítékban nyújtotta be az ajánlatát és ezt az ajánlatkérõ elfogadta.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében foglaltakkal ellentétben nem tüntette fel az ajánlattevõk székhelyét, illetve azok pontos címét.<br>
Az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, mert nem az összességében legelõnyösebb ajánlatot hirdette ki nyertesnek, hiszen legfeljebb 10%-os mértékû eltérés esetén az árra vonatkozó ajánlatokat egyenértékûnek kell tekintetni, referenciamunkái jobbak a nyertesnél és kedvezõbb volt a teljesítési határidõ-vállalásuk is.<br>
Álláspontja szerint az ajánlatkérõnek az ajánlatok bontását követõen tárgyalást kellett volna folytatnia, mivel a nyertessel közel azonos tartalmi ajánlatot nyújtott be és a tárgyalásos eljárásban erre lehetõség van. Ideiglenes intézkedésként kérte a szerzõdéskötés megtiltását.<br>
Az ajánlatkérõ a jogorvoslati kérelmet mint megalapozatlant kérte elutasítani.<br>
Elõadta, hogy határidõre 4 db ajánlat érkezett, ezek közül 3 db egy-egy, sértetlen borítékban, 1 pályázó ajánlata 3 db zárt, anonim borítékban, ragasztószalaggal egységbe kötve (csomagolva) érkezett. Ezt a bontást végzõ bizottság elfogadta, de a jelen lévõ többi ajánlattevõ sem kifogásolta. Véleménye szerint a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) értelmében az ajánlattevõk székhelyét, és nem a pontos címét kell feltüntetni a bontási jegyzõkönyvben. A székhely megjelölése egyedül a Komáromi Kombinát Kft. esetében nem került rögzítésre, azonban a székhelyét a cég neve tartalmazza.<br>
Elõadta még, hogy a kiírásnak megfelelõen az összességében legelõnyösebb ajánlatot hirdetette ki nyertesnek, ugyanis a kérelmezõ által a 3 szakaszra adott együttes megbízás esetére adott árengedményt figyelembe véve, a tett árajánlata még így is kedvezõtlenebb volt a nyertesénél.<br>
Végezetül elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése az ajánlatok egyenértékûségét feltételhez köti. E feltételeknek azonban nemcsak a kérelmezõ, hanem a nyertes ajánlata is megfelelt. Ily módon semmi sem indokolta azt, hogy a kiíró a magasabb árra vonatkozó ajánlatot fogadja el, ezt a jogszabály sem írja elõ.<br>
A tárgyalásos eljárás során a meghívottakkal az ajánlatok benyújtását megelõzõen tárgyalásokat folytattak, az ajánlatok bontását követõen nem, ezt nem tartották indokoltnak és ilyen igény az ajánlattevõk részérõl sem merült fel.<br>
A T. Matrix Kft. észrevételében az ajánlatok benyújtásához kapcsolódóan elõadta, hogy a bontási eljárás során a jelenlévõk elfogadták a benyújtott pályázat formáját, az ellen kifogást nem emeltek.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a kérelem az alábbiak tekintetében megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlati felhívás szerint a pályázatokat 3 példányban, 1 db zárt, név és cégjelzés nélküli borítékban kellett benyújtani a pályázatra utaló megjelöléssel.<br>
A nyertes ajánlattevõ valóban a kiírásban megadott formai követelményektõl eltérõen nem egy, hanem három borítékban nyújtotta be az ajánlatát. A kérelmezõ a tárgyaláson tett nyilatkozatában elismerte, hogy õ maga is három borítékban nyújtotta be az ajánlatát, melyet egy dossziéba helyezett. Az ajánlattevõk mindegyike megfelelt ennek a követelménynek, de a nyertes az egységes csomagot nem borítékkal, hanem ragasztószalaggal biztosította, míg a kérelmezõ a három borítékot dossziéba helyezte, így biztosította az egységcsomagot.<br>
A Döntõbizottság álláspontja szerint jogsérelem nem történt, a verseny tisztasága, az esélyegyenlõség követelménye nem sérült meg, hiszen az ajánlattevõk mindegyike az ajánlatát zárt, név és cégjelzés nélküli borítékban, illetve egy egységet képezõ csomagban, az elõírt példányszámban nyújtotta be, nem volt érvénytelen egyik ajánlat sem.<br>
A Döntõbizottság a megadott elbírálási szempontok alapján elvégezte a nyertes és a kérelmezõ ajánlatának összehasonlítását.<br>
Az elsõ elbírálási szempont az ár volt.<br>
Kérelmezõ	Nyertes<br>
I.    14 064 928	I. 	11 038 428<br>
II.   5 063 961	II. 	4 343 881<br>
III.  9 903 701	III. 	9 575 045<br>
     29 032 591		24 957 354<br>
A kérelmezõ a három szakasz együttes elnyerése esetére 10%-os árcsökkentést ajánlott, ez esetben az ajánlati ára összességében 26 129 331 Ft volt.<br>
A két árajánlatot összehasonlítva egyértelmûen megállapítható, hogy a nyertes kedvezõbb árajánlatot tett, így az elsõ elbírálási szempontból a nyertes ajánlata jobb volt.<br>
Megállapította ugyanakkor a Döntõbizottság, hogy a bontási jegyzõkönyvben a nyertes II. és III. szakaszra tett árajánlata tévesen került rögzítésre, a két számadatot az ajánlatkérõ felcserélte. Tekintettel arra, hogy rész-ajánlattétel megengedett volt, és ez esetben a részajánlatokat önállóan kell értékelni, a bontási jegyzõkönyv alapján kérelmezõ feltételezhette, hogy a II. szakaszra árajánlata a nyertesnél kedvezõbb volt.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése szerint építési beruházásra vonatkozó ajánlatok elbírálása során legfeljebb 10%-os mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(6) bekezdése azt is elõírja, hogy az elõbbieket milyen formában kell az ajánlatokban igazolni.<br>
A kérelmezõ és a nyertes sem igazolta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(6) bekezdés szerinti módon, vagyis a gazdasági kamarák által kiállított származási bizonyítvánnyal, hogy döntõen hazai árubeszerzéssel valósítja meg a beruházását, alvállalkozót egyikük sem jelölt meg az ajánlatában.<br>
Ennek figyelembevételével a két árajánlatot nem lehetett azonosnak tekintetni.<br>
A második elbírálási szempont a referencia volt.<br>
A kérelmezõ és a nyertes ajánlattevõ is megnevezett olyan épületeket, amelyek a mûemlékvédelem alatt álló épület munkáihoz referenciaként elfogadhatók. Az ajánlatkérõ a referenciákat közvetlenül is ismerte, mert mindkét ajánlattevõvel szerzõdéses kapcsolatban állt már korábban, s munkájukkal szemben kifogás nem merült fel.<br>
E tekintetben az ajánlatokat egyenértékûnek minõsítette a Döntõbizottság, elfogadva az ajánlatkérõ értékelésének helyességét.<br>
A harmadik elbírálási szempont a teljesítési határidõ volt.<br>
Kérelmezõ	Nyertes<br>
I.   1999. május 30.	1999. június 30.<br>
II.  1999. június 30.	1999. július 30.<br>
III. 1999. július 30.	1999. augusztus 30.<br>
A harmadik elbírálási szempontból kérelmezõ ajánlata a nyertesnél jobb volt.<br>
Összességében a nyertes elsõ elbírálási szempontból jobb, a második elbírálási szempontból egyenértékû, a harmadik elbírálási szempontból kedvezõtlenebb ajánlatot nyújtott be a kérelmezõnél.<br>
A Döntõbizottság ebbõl következõen megállapította, hogy az ajánlatkérõ döntése a kérelmezõ és a nyertes ajánlatának elbírálása során – tekintettel az egyes értékelési szempontok fontossági sorrendjére – helyes volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
Tény, hogy az ajánlatkérõ az ajánlatok benyújtását követõen tárgyalásokat is folytathatott volna az ajánlattevõkkel, de ez csak lehetõsége és nem kötelezettsége volt, így az ajánlatkérõ terhére nem róható, hogy a benyújtott ajánlatok ismeretében további tárgyalások mellõzésével hozta meg az eljárást lezáró döntését.<br>
A jogorvoslati kérelem az alábbiak tekintetében alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése alapján az ajánlatok bontásakor ismertetni kell az ajánlatkérõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A cégnyilvántartásról, cégnyilvánosságról és a bírósági cégeljárásról szóló 1997. évi CXLV. tv. 16. § (1) bekezdés alapján a cég székhelye a központi ügyintézés helye, ugyanezen tv. 19. § (1) bekezdése alapján a székhelyet az irányítószám, helység, utca, házszám (helyrajzi szám) feltüntetésével kell megjelölni.<br>
A fentiekbõl következõen ajánlatkérõnek a bontási jegyzõkönyvben az ajánlattevõk székhelyénél nemcsak a helységet, hanem az irányítószámot, utca és házszámot is kötelessége lett volna megjelölni.<br>
Az ajánlatkérõ ezen jogszabálysértése azonban az ajánlattevõk esélyegyenlõségét, valamint a verseny tisztaságát sem sértette, hiszen a fenti hiányosság mellett is az ajánlattevõk jól beazonosíthatók voltak, figyelemmel a tárgyalásos eljárásra és az eljárás során tartott elõzetes tárgyalásokra.<br>
A Döntõbizottság megállapította, hogy a bontási jegyzõkönyvben a nyertes II. és III. szakaszra tett árajánlata tévesen került rögzítésre, a két számadat felcserélõdött.<br>
A Döntõbizottság a téves adatközlés miatt kötelezte ajánlatkérõt a jegyzõkönyv helyesbítésére.<br>
A Döntõbizottság úgy ítélte meg, hogy az ajánlatkérõ által elkövetett jogsértés nem volt hatással az eljárást lezáró döntésre, így annak megsemmisítését nem tartotta indokoltnak.<br>
A Döntõbizottság ideiglenes intézkedést az eljárás során nem alkalmazott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés b) pontja alapján az ajánlatkérõt felhívta a törvény szabályainak megfelelõ eljárásra, a Kbt. 88. § (1) bekezdés d) pontja alapján a jogsértést megállapította, egyebekben a Kbt. 88. § (1) bekezdés a) pontja alapján a jogorvoslati kérelmet mint megalapozatlant elutasította.<br>
A Döntõbizottság a kérelemben foglaltaknak részben helyt adott és a jogsértést megállapította, ezért a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte ajánlatkérõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. február 26.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>