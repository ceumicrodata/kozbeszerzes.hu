<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1705)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz. : D.309/16/1998.<br>
<br>
Tárgy: Leszlauer & Leszlauer Elektronics Kft. jogorvoslati kérelme Gyõr Megyei Jogú Város Polgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Leszlauer & Leszlauer Electronics Kft. (9026 Gyõr, Ady Endre u. 93., a továbbiakban: kérelmezõ) jogorvoslati kérelmét, melyet a Gyõr Megyei Jogú Város Polgármesteri Hivatal (9021 Gyõr, Városház tér 1., képviseli: dr. Pimpedli Tímea jogász, a továbbiakban: ajánlatkérõ) a Gyõri Nemzeti Színház rekonstrukciója II. ütemére kiírt közbeszerzési eljárása ellen nyújtott be – a közbeszerzési eljárás lebonyolításával megbízott szervezet a Gyõr-Moson-Sopron Megyei Beruházási Kft. volt (9022 Gyõr, Czuczor G. u. 18–24.) –, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 27. számában 1998. július 8-án nyílt eljárás lefolytatására ajánlati felhívást tett közzé. A beszerzés tárgyát a következõképpen határozta meg; a Gyõri Nemzeti Színház rekonstrukciója II. ütem, mûhelyház és raktár építése, színpadtechnikai eszközök, hang-, fény- és színpadtechnika (szabályzórendszerek, keverõpult, erõsítõk stb.) korszerûsítése.<br>
A felhívásban ajánlatkérõ részajánlattételt az építési és korszerûsítési tevékenységre megengedett, de ezeken belül teljes körû ajánlatot kért. A felhívás 11. pontjában meghatározta a pénzügyi, gazdasági és mûszaki alkalmasság igazolására kért adatok és tények körét, a 13. pontban az összességében legelõnyösebb ajánlat bírálati szempontjainak fontossági sorrendjét, melyek a következõk voltak:<br>
– vállalási ár,<br>
– azonos jellegû vagy hasonló körülmények között végzett referenciamunkák bemutatása,<br>
– mûszaki, pénzügyi, gazdasági alkalmasság,<br>
– jóteljesítési garanciák, jótállási idõ vállalása, mértéke,<br>
– a kivitelezés idõtartama, részteljesítések mûszaki, pénzügyi ütemezése,<br>
– kötbérvállalás mértéke a rész- és végteljesítések késedelmére vonatkozóan,<br>
– az ajánlat kidolgozottsága, részletezettsége.<br>
A felhívásban ajánlatkérõ lehetõvé tette a többváltozatú ajánlattételt a színpadtechnika korszerûsítése tárgyában.<br>
A nyílt eljárás eredménytelenné nyilvánítását követõen ajánlatkérõ a K. É. 37. számában 1998. szeptember 16-án részvételi felhívást tett közé a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> a) pontja alapján tárgyalásos eljárás lefolytatására. A tárgyalásos eljárásban az ajánlati felhívás feltételei nem változtak. A tárgybani beszerzésre már lefolytatott, de eredménytelenné nyilvánított nyílt eljárás konzultációjára 1998. július 28-án ajánlatkérõ mind a hangtechnikai, mind a fénytechnikai eszközökre vonatkozó követelményeket pontosította és írásban közölte ajánlattevõkkel. A hangpáholy keverõpult-vezérlésére elõírta a lehetõség szerint PC vezérlést, fader-automatikát, csoportvezérlési lehetõséget (minimum 8 csoport), digitális jelfogadó képességet (8 db sztereó csatorna), a meglévõ mikroportok frekvenciatartományát 178,225–209,175 Mhz-ben jelölte meg.<br>
A részvételi jelentkezés alapján az 1998. november 26-i tárgyaláson a Lisys Fényrendszer Stúdió Kft., a Basys Kft. és kérelmezõ vett részt. A tárgyalásos eljárásra vonatkozó ajánlataikat ekkor adták át az ajánlatkérõnek, aki egy elõre kidolgozott 11 pontból álló kérdõívet adott át az ajánlattevõknek, amelynek kitöltésére a tárgyaláson vagy azt követõen 1998. november 30. 12.00 óráig adott lehetõséget a kérdõív 12. pontja szerint.<br>
A kérdõív 8. pontja arra kért választ, hogy ajánlattevõ hajlandó-e esetleges társvállalkozói formában a megvalósításban részt venni, a 9. pont szerint pedig arra kellett választ adni, hogy a hangtechnika vagy a fénytechnika megvalósításában kíván-e elsõdlegesen saját megvalósítást végezni. A Lisys Kft. a fény-, a kérelmezõ a hangtechnikai berendezések szállítását és beszerelését vállalta elsõdlegesen, továbbá mindketten a társvállalkozói formát is elfogadták. A Lisys Kft. ajánlati árát a kérdõív 11. pontjában bruttó 23 269 000 Ft-ban, ezen belül hangtechnika 10 820 000 Ft, fénytechnika 12 449 000 Ft adta meg, kérelmezõ bruttó 24 543 000 Ft, ezen belül hangtechnika 15 154 000 Ft, fénytechnika 9 389 000 Ft-ban alapajánlati változata szerint, míg a Basys Kft. bruttó 37 650 000 Ft ajánlati áron adta meg.<br>
A Lisys Kft. 1998. november 30-i faxában alapajánlatát a kérdõív 12. pontjára hivatkozással módosította a hangtechnikára vonatkozóan, a 12 csatornás Diversity mikroport rendszerben a 6 db Sennheiser mikroport helyett 12 db mikroportot, a Sounderaft Spirit Digital típusú keverõasztal helyett Allen and Heath GL 3300-840 C típusút ajánlott. Ezzel a hangtechnikai ajánlata 11 578 000 Ft-ra, összes ajánlati ára bruttó 24 027 000 Ft-ra változott.<br>
Ajánlatkérõ 1998. december 1-jén a három ajánlattevõnek faxon újabb ajánlatot pontosító kérdéseket tett fel, a válaszukat ugyanaznap 12.00 óráig kellett megadni. A Lisys Kft.-nek csak a fénytechnika fõvállalkozói vállalására és árára, kérelmezõnek és a Basys Kft.-nek csak a hangtechnika fõvállalkozói vállalására és árára kellett nyilatkoznia. A Lisys Kft. a fénytechnikára 1998. november 26-i tárgyalás szerinti ajánlatát fenntartotta és ajánlatot tett a hangtechnikára is, de a november 30-i ajánlatának mûszaki tartalmát és árát megváltoztatta. A keverõpultra Tascan TM-D 8000 típust ajánlott, így a hangtechnikai ajánlata bruttó 13 262 000 Ft-ra módosult. Kérelmezõ vállalta csak a hangtechnikára vonatkozó kivitelezést, eredeti 1998. november 26-i ajánlata szerint, Tascan TM-D 8000 típusú keverõasztallal bruttó 15 154 000 Ft-os áron. A Basys Kft. vállalta csak a hangtechnikai munkarész kivitelezését bruttó 24 619 000 Ft-os áron. Ajánlatkérõ az 1998. december 4-én megtartott nyilvános eredményhirdetésen a Lisys Kft. bruttó 25 720 700 Ft-os ajánlatát fogadta el a színpadtechnikára, mely egyaránt magában foglalta a hangtechnikai és fénytechnikai eszközök árát is. Kérelmezõ ajánlati ára bruttó 24 543 000 Ft, míg a Basys Kft.-é bruttó 37 650 000 Ft volt.<br>
Ajánlatkérõ a nyertes ajánlattevõvel a vállalkozási szerzõdést az eredményhirdetéstõl számított 7 munkanapon belül megkötötte, és az eljárás eredményérõl szóló tájékoztató a K. É. 1. számában 1999. január 6-án megjelent.<br>
Kérelmezõ 1998. december 11-én nyújtott be jogorvoslati kérelmet a Döntõbizottsághoz. Egyrészt sérelmezte ajánlatkérõ eljárást lezáró döntését, másrészt azt, hogy a tárgyalásos eljárás során ajánlatkérõ megengedte a nyertes ajánlattevõnek, hogy ajánlata mûszaki tartalmát módosítsa, míg a többi ajánlattevõ erre nem volt feljogosítva, így az esélyegyenlõség elve sérült a közbeszerzési eljárásban. Elõadta, hogy a tárgyalásos eljárásnál ajánlati ára, fizetési, szállítási, jótállási feltételei tekintetében kedvezõbb volt a nyertes ajánlattevõ ajánlatánál, továbbá álláspontja szerint a nyertes ajánlattevõnek nem volt hangtechnikai referenciája. Sérelmezte továbbá, hogy a nyertes ajánlattevõ alapajánlatát pénzügyi és mûszaki értelemben megváltoztatta, és a módosítást követõen ajánlatában ugyanazon típusú hangkeverõ pultot ajánlott meg, mint õ a saját ajánlatában. Erre pedig csak úgy kerülhetett sor álláspontja szerint, hogy az általa leadott ajánlat megtekintésére az ajánlatkérõ lehetõséget adott a nyertes ajánlattevõ számára. Elõadta még, hogy az eredményhirdetést követõen jogorvoslati kérelemmel élt ajánlatkérõ polgármesterénél a közbeszerzési eljárás felülvizsgálata céljából.<br>
Kérte a Döntõbizottságtól az eljárást lezáró döntés megsemmisítését, a jogsértés megállapítását, az eljárási költségekben ajánlatkérõ marasztalását. Ideiglenes intézkedésként a szerzõdés megkötésének megtiltását indítványozta.<br>
Ajánlatkérõ a jogorvoslati kérelem alaptalanság címén történõ elutasítását kérte érdemi ellenkérelmében. Elõadta, hogy a nyertes ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdés értelmében módosíthatta az általa elõírt határidõn belül ajánlatát, mivel a tárgyalásos eljárásnál nem érvényesülnek az ajánlati kötöttség Kbt. 50. § szerinti szabályai, tehát a felek szabadon tárgyalhatnak a szerzõdés feltételeirõl. Egyébként ez a lehetõsége kérelmezõnek és a többi ajánlattevõnek is megvolt, ha éltek volna vele a tárgyalásos eljárásban. Álláspontja szerint az összességében legelõnyösebb ajánlatot fogadta el és hirdetette ki nyertesnek, mivel kérelmezõ által ajánlott fénytechnikai eszközök mûszaki tartalmukban nem feleltek meg a kiírásban foglaltaknak, illetve nem illeszthetõk a meglévõ rendszerhez, mivel használatuk esetén további plusz kezelõ személy beállítását igényli. A két vezérlõegység világítástechnikailag nem szinkronizálható.<br>
Az ajánlott berendezések mechanikai és fénytechnikai szempontból nem megfelelõek, üzemzajuk miatt színházban nem vagy csak korlátozott mértékben használhatók.<br>
Kérelmezõ hangtechnikai ajánlata megfelelõ volt, azonban lényegesen drágább, mint a nyertes ajánlattevõ utolsó árajánlata (kb. 2 M Ft-tal). Elõadta továbbá, hogy a nyertes mûszaki-technikai alkalmassága körében még a nyílt eljárás alatt vizsgálta a megadott referenciáit, és azt megfelelõnek találta. Kérelmezõnek ajánlata elutasításának részletes indokolását a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdés értelmében a 15 napos határidõben megküldte.<br>
Az egyéb érdekeltek közül a Lisys Stúdió Kft. a jogorvoslati kérelemben foglaltakkal nem értett egyet. Álláspontja szerint ajánlatkérõ eljárása és döntése megfelelt a Kbt. elõírásainak, továbbá írásbeli észrevételéhez mellékelte nagyszámú színpadtechnikai referenciáját, mellyel a szerzõdés teljesítésére vonatkozó mûszaki alkalmasságát kívánta igazolni.<br>
A Döntõbizottság a becsatolt iratok alapján és a tárgyaláson elhangzottakból megállapította, hogy kérelmezõ jogorvoslati kérelme alaptalan.<br>
A Döntõbizottság eljárása során vizsgálta ajánlatkérõ tárgyalásos eljárás lebonyolításának törvényességét, valamint az ajánlatok mûszaki tartalmának megfelelõségét a részvételi felhívás és a dokumentáció feltételeinek tekintetében, és az alábbi megállapításokra jutott.<br>
Ajánlatkérõ a részvételi felhívással indított tárgyalásos eljárásnak a jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontjára alapította. E körben a Döntõbizottság megállapította, hogy a tárgyalásos eljárás alkalmazásának a Kbt 70. § a) pontja szerinti feltételei fennálltak, mert az ajánlati felhívás feltételei idõközben nem változtak meg. Tehát ajánlatkérõ jogszerûen alkalmazta a hirdetménnyel induló tárgyalásos eljárást.<br>
A tárgyalásos eljárás lebonyolításával kapcsolatosan a Döntõbizottság megállapította továbbá, hogy ajánlatkérõ nem sértette meg a Kbt. idevonatkozó eljárási szabályait. A tárgyalásos eljárás mind ajánlatkérõ, mind ajánlattevõk részére kötetlenebb formát biztosít a szerzõdés feltételeirõl történõ tárgyalás tekintetében. A szerzõdés tartalma vonatkozásában az ajánlati kötöttség nem érvényesül olyan mereven, mint a nyílt eljárásban, az ajánlattevõk az ajánlatkérõ által megadott idõpontig jogosultak ajánlatukat mind tartalmában, mind ajánlati árában módosítani. Természetesen az esélyegyenlõség alapkövetelményébõl adódóan ezt a lehetõséget minden érdekelt ajánlattevõnek biztosítania kell az ajánlatkérõnek.<br>
Jelen közbeszerzési eljárásban kérelmezõnek is lehetõsége lett volna, hogy az ajánlatkérõ által megadott idõpontig ajánlatának mûszaki tartalmát és ajánlati árát módosítsa.<br>
Mivel ezzel a lehetõségével nem élt, ajánlatának bizonyos elemei tekintetében (mûszaki tartalom, ár) a nyertes ajánlat kiválasztása szempontjából kevésbé elõnyös megítélést kapott ajánlatkérõtõl. Ajánlatkérõ (megbízottja) a tárgyalásos eljárás lebonyolítása során nem sértette meg a Kbt. idevonatkozó szabályait, mert a Kbt. 26. § (5) bekezdése szerint: "Tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. Ennek során a felek nincsenek kötve az e törvény 50. §-ában meghatározott módon a szerzõdés tartalmára vonatkozó ajánlataikhoz."<br>
Ezt követõen a Döntõbizottság összehasonlította a nyertes és kérelmezõ ajánlatát a részvételi felhívásban és dokumentációban elõírt követelményekkel és e körben az alábbi megállapításra jutott.<br>
Ajánlatkérõ részajánlat tételét biztosította a színpadtechnika korszerûsítésére. Kérelmezõ a beszerzés ezen részére tett ajánlatot. Ajánlatkérõ a színpadtechnikai eszközökön belül elkülönítetten meghatározta az igényelt fény- és hangtechnikai eszközök mennyiségét, mûszaki paramétereit, valamint ezen eszközök mûködtetését – szabályzását, vezérlését – biztosító vezérlõ és keverõpultra vonatkozó követelményeit is. A fénytechnikára a meglévõ Compulite gyártmányú vezérlõpult bõvítését (kiegészítõ berendezéssel) a kiírásban szereplõ mozgókengyeles és mozgótükrös intelligens fényvetõk vezérlési céljára. Alternatívaként önálló vezérlõegységre is lehetett ajánlatot tenni. Ajánlatkérõ a színpadtechnikai eszközökre a következõ mûszaki paramétereket írta elõ; fénytechnika: 3 db Scanner kb. 1200 W-os fémhalogén digitális vezérlés, színkeverés stb., 5 db távvezérelt mozgatású reflektor, 5 db bifokális, profil reflektor. A hangtechnika: 1 db 12 csatornás, Diversity rendszerû mikroport készlet, 1 db 40 csatornás feszültségvezérelt keverõasztal, 1 db 10 csatornás kompresszor limiter, 2 db parametrikus eqvaliser, 1 db színpadi hangkontroll, valamint CD-lejátszók, rekorder DAT lejátszó-felvevõ kondenzátor és dinamikus mikrofonok.<br>
A Lisys Kft. a meglévõ Compulite gyártmányú, Micron-3B típusú pulthoz ajánlott MLA típusú mozgógépvezérlõ kiegészítõ egységet. Ez soros digitális csatlakoztatással a meglévõ vezérlõpulthoz illeszthetõ, tartalmazza a fényvetõk kezelõszerveit és biztosítja a meglévõ kezelõpult szoftverével történõ mûködtetést. (Külön kezelõszemély beállítása nélkül).<br>
Kérelmezõ az alternatív lehetõséget választotta a vezérlõpultra vonatkozóan, azaz önálló Dezelectric Cerebellum típusú berendezést ajánlott csak, tehát egyik ajánlati változata sem kínált olyan megoldást, amely az ajánlatkérõ alapigénye volt, vagyis a meglévõ vezérlõpult bõvítését kiegészítõ berendezéssel. A kérelmezõ alternatív ajánlatában megajánlott fénytechnikai vezérlõpultnak a meglévõvel való kompatibilitása – a kérelmezõ tárgyaláson tett nyilatkozata szerint sem vitathatóan – csak külön kiegészítésekkel (digitális csatlakoztatás, szinkronizálás, szoftver) oldható meg legfeljebb – amelyekre az ajánlata nem tért ki –, így a kérelmezõ vezérlõpultra vonatkozó ajánlata nem teljesítette az ajánlati dokumentáció ezen mûszaki elõírásait, azaz érvénytelen volt.<br>
Ennek figyelembevételével már irreleváns az a körülmény, amely az intelligens fényvetõk azonosságára vagy különbözõségére vonatkozó ajánlatkérõi megállapításra, vagy az azt vitató kérelmezõi állításokra vonatkozik.<br>
A Döntõbizottság megállapította tehát az ajánlatok összehasonlítása alapján, hogy a tárgyalás végsõ eredményeként az ajánlatkérõ azon döntése, amely szerint a Lisys Kft.-t hirdette ki nyertesnek, az elõzõekben foglaltak alapján nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Kérelmezõ ajánlata tartalmi szempontból – a mûszaki követelmények, a meglévõ vezérlõpulthoz történõ kompatibilitás hiánya miatt – e körben mûszakilag eltért az ajánlatkérõ részvételi felhívásában és a dokumentációban elõírt feltételétõl. A Kbt. 52. § (2) bekezdés d) pontja szerint pedig "érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek". Ezért a Döntõbizottság a bírálati szempontok szerint az ajánlatok vizsgálatát már nem tartotta indokoltnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
A jogorvoslati eljárás során felmerült költség és szolgáltatási díj kötelezésérõl nem rendelkezett, mert a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja szerint a jogsértõt kötelezi az eljárási díj és költségek viselésére.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 26.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>