<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1703)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.2/12/1999.<br>
<br>
Tárgy: A Mannesmann Rexroth Hajtás- és Vezérléstechnikai Kft. jogorvoslati kérelme a Madách Színház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Mikófalvi Bertalan (1196 Budapest, Diószegi út 37.) ügyvéd által képviselt Mannesmann Rexroth Hajtás- és Vezérléstechnikai Kft. (1149 Budapest, Angol u. 34., továbbiakban: kérelmezõ) Madách Színház (1073 Budapest, Erzsébet krt. 29–33., a továbbiakban: ajánlatkérõ) "Madách Színház bõvítéses rekonstrukció színpadi dobforgóba készülõ süllyedõ berendezés és egyéb színpadtechnikai kiegészítõ berendezések gyártmány- és telepítési szervezése, szállítása" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> g) pontját.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása, valamint az 1998. december 10-én megindult nyílt közbeszerzési eljárás során keletkezett iratok, egyéb okirati bizonyítékok, az ajánlatkérõ érdemi nyilatkozata, egyéb érdekeltek nyilatkozatai, valamint az 1999. január 20-án megtartott tárgyaláson tett szóbeli nyilatkozatok alapján az alábbi tényállást állapította meg.<br>
A Budapest Fõvárosi Közgyûlés 381/1996. (III. 28.) sz. határozatában döntött a Madách Színház bõvítéses rekonstrukciójáról. A beruházás forrása mindösszesen 3126,25 millió forint volt, melybõl önkormányzati forrás 759 millió, illetõleg címzett támogatás 1750,00 millió forint volt. A beruházás megvalósítása érdekében az ajánlatkérõ nyílt közbeszerzési eljárást folytatott le, így az 1997. december 18. napján megjelent K. É.-ben nyílt közbeszerzési eljárást hirdetett meg színpadtechnikai berendezések beépítésére, szállítására, nevezetesen zenekari árok, süllyedõ pódium, színpadi dobforgó, mobil tehersüllyesztõ 2 db 1x3 méteres, fõszínpadi ponthúzók 18 db, elõszínpadi ponthúzók 9 db, elõszínpadi függönypályák kiépítését rendelte meg, 30 méter sín, 20 db görgõ tekintetében. Ezen eljárás nyertese a Színpadtechnika Kft. volt, és õ a munkák elvégzését megkezdte.<br>
Idõközben további közbeszerzési eljárásokat folytatott le az ajánlatkérõ a rekonstrukció keretében, mely során 80 millió forint megtakarítása keletkezett. A megtakarítás elköltése érdekében 1998. október 20-án kelt levelével hirdetmény közzététele nélküli, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>g) pontján alapuló közbeszerzési eljárást indított, és ajánlattételre hívta fel a Színpadtechnika Kft.-t a színház bõvítéses rekonstrukció színpadi dobforgóba készülõ süllyedõ berendezés és egyéb színpadtechnikai kiegészítõ berendezések gyártmány- és telepítési tervezése, szállítására vonatkozóan.<br>
Az ajánlatkérõ ajánlati dokumentációt készített, ahol pontos mûszaki leírást adott a színpadi alsógépészetrõl, nevezetesen a zenekari árok süllyedõ pódium programozására, a színpadi dobforgó süllyedõre, valamint a mobil tehersüllyesztõre, illetõleg a színpadi felsõgépészeti munkálatokra vonatkozóan.<br>
Az ajánlatot benyújtotta az ajánlattételi határidõig – 1998. november 5-ig – az ajánlattevõ, a Színpadtechnika Kft., és ezt követõen az ajánlati ár tekintetében tárgyalást folytattak. Az ajánlatkérõ értékelõbizottságot hozott létre, amely 1998. november 12-én értékelte az ajánlatot.<br>
1998. november 17-én került sor az eredményhirdetésre, 1998. december 2-án a szerzõdést a következõ módosítással kötötték meg: 3 db 6x2 méteres süllyesztõ pódium, programozott mozgatással, 50 millió forint+áfa és 3 db 500 kg-os mobil ponthúzó késõbbi kiépítéséhez szükséges vezérlés és hozzá tartozó költségek tekintetében 4 millió 500 E Ft+áfa értékben kerül beszerzésre.<br>
Az ajánlatkérõ az eljárás eredményérõl szóló tájékoztató közzétételérõl intézkedett 1998. december 14-én, és az a K. É. 1998. december 28-án megjelent 51. számában került közzétételre.<br>
Ezt követõen a kérelmezõ 1999. január 7-én nyújtotta be jogorvoslati kérelmét a Döntõbizottsághoz, melyben kérte, hogy a Döntõbizottság állapítsa meg a jogsértést, és kötelezze a felmerült igazgatási szolgáltatási díj megfizetésére az ajánlatkérõt. A tárgyaláson módosított kérelmében elõadta, hogy álláspontja szerint nem álltak fenn a hirdetmény közzététele nélküli, <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>g) ponton alapuló tárgyalásos eljárás törvényi feltételei. A korábbi nyílt eljárás megindításakor egyértelmû volt az ajánlatkérõ részére, hogy mi az igénye a beruházás során. Ekkor már felmérte a szükségletét, azaz hogy milyen dobforgó beszerzése szükséges, és ennek tekintetében le is folytatta a nyílt közbeszerzési eljárást, és a szerzõdést megkötötte. A kívánt színpadtechnika a beszerzett dobforgóval megfelelõen ellátható, tehát semmiféle elõre nem látható körülmény nem tette szükségessé ezt a késõbbi beszerzést. Álláspontja szerint ez az eljárás alapot ad arra, hogy a közbeszerzési eljárást megkerüljék az ajánlatkérõk, hiszen egy nyílt eljárás keretében alapberuházásokra kérnek ajánlatokat, illetõleg írnak ki közbeszerzési eljárást, majd lehetõséget biztosítanak ezzel arra, hogy utóbb például egy tárgyalásos eljárás keretében újabb közbeszerzési eljárást bonyolítsanak le, amely már tárgyalásos, így lényegesen magasabb áron történne a beszerzés, mint ami a nyílt eljárás esetében beszerezhetõ lenne.<br>
Ajánlatkérõ a jogorvoslati kérelem elutasítását kérte, alaptalanságra hivatkozással, álláspontja szerint õk jogszerûen folytattak le tárgyalásos közbeszerzési eljárást. Indokaként elõadta, hogy a lefolytatott közbeszerzési eljárások sorozatát követõen tartalékkeretük maradt meg, így a technikai színvonalat növelõ pótmunkák elrendelése vált szükségessé, így az ajánlatkérõ úgy döntött, hogy a színpadtechnika szakterületéhez tartozó munkákat végeztet el, amelyeket a késõbbiekben utólag már ésszerûen elvégeztetni nem lehet. Álláspontja szerint ezek a munkák a korábbi leszerzõdött színpadtechnikai munkáktól nem voltak elválaszthatók, sem mûszakilag, sem organizációs szempontból. A korábbi nyílt eljárás ajánlati dokumentációjában rögzítésre került a színpadi dobforgóra vonatkozó mûszaki leírás, és ennek a dobforgónak a továbbfejlesztését kívánták ezen eljárás keretében.<br>
Az ajánlattevõ Színpadtechnika Kft. észrevételében elõadta, hogy az eljárásban szereplõ 3 db 6x2 méteres süllyedõ berendezés az általuk kivitelezett dobforgó közepébe került elhelyezésre, valamint az általuk kivitelezett 27 db ponthúzóból álló ponthúzóvezérlõ rendszer egészül ki 3 db mobil ponthúzó vezérlésével.<br>
A felsorolt berendezések mind a gépészeti, mind pedig vezérléstechnikai és fõleg biztonságtechnikai szempontból egy egységet alkotnak a korábbi szerzõdésben szereplõ berendezésekkel, és az egységes vezérlés a technikai megoldások mellett természetszerûleg üzleti titkot is képeznek. Álláspontja szerint jogszerû volt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>g) pontjának alkalmazása. Ezért õ maga is kéri a jogorvoslati kérelem elutasítását. A kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>g) pontja kimondja, hogy az ajánlatkérõ tárgyalásos eljárást alkalmazhat, ha "elõre nem látható körülmények folytán a szolgáltatás vagy az építési beruházás teljesítéséhez az eredeti szerzõdésben nem szereplõ kiegészítõ szolgáltatás, illetve építési beruházási munka vált szükségessé, feltéve, hogy a kiegészítõ szolgáltatást, illetve az építési beruházási munkát nem lehet mûszakilag vagy gazdaságilag elválasztani a korábban kötött szerzõdéstõl; a kiegészítõ szolgáltatás, illetve az építési beruházási munka értéke azonban egyik esetben sem haladhatja meg a korábbi közbeszerzés értékének ötven százalékát."<br>
A Döntõbizottságnak a jogorvoslati kérelem elbírálásakor a fenti pontban meghatározott törvényi követelményeket kellett megvizsgálni, mely törvényi követelmények együttes megléte szükséges ahhoz, hogy a jelen pontban megfogalmazott tárgyalásos eljárás alkalmazhatóvá váljon. Tehát vizsgálat tárgyává kellett tenni, hogy elõre nem látható körülmény folytán szükség van az eredeti szerzõdésben nem szereplõ kiegészítõ szolgáltatásra, amelynek feltétele az, hogy vagy mûszakilag, vagy gazdaságilag ne lehessen elválasztani a korábban megkötött szerzõdéstõl, illetõleg hogy ezen beszerzés értéke azonban egyik esetben sem haladja meg a korábbi beszerzés értékének 50%-át.<br>
A Döntõbizottság a rendelkezésére álló korábbi nyílt eljárásban keletkezett ajánlati felhívás, dokumentáció, megkötött szerzõdés és a jelen szerzõdésmódosítás összehasonlításából megállapította azt, hogy a korábbi nyílt közbeszerzési eljárásban is ajánlatkérõi igényként megjelent a dobforgó szükségessége.<br>
Továbbá megállapítható, hogy a korábbi nyílt közbeszerzési eljáráshoz képest a jelen közbeszerzési eljárásban milyen újabb beszerzés történt az alábbiak szerint:<br>
<br>
Korábbi nyílt eljárásban történõ beszerzés	<br>
<br>
1.1. Zenekari árok süllyedõ pódium<br>
<br>
1.3 Színpadi dobforgó<br>
<br>
1.4. Mobil tehersüllyesztõ 2 db 1x3 m<br>
<br>
2.10.1. Fõszínpadi ponthúzók 18 db<br>
<br>
2.10.2.  Elõszínpadi ponthúzók 9 db<br>
<br>
2.18. Elõszínpadi függönypályák kiépítése<br>
(30 m sín, 20 db görgõ)<br>
<br>
Jelen eljárásban történõ beszerzés<br>
<br>
1.1. Zenekari árok süllyedõ programozása<br>
<br>
1.3. Színpadi dobforgó 3 db 6x2 m süllyedõ pódium<br>
<br>
1.4. Mobil tehersüllyesztõ 1 db 1x5 m<br>
<br>
2.10.3. Mobil ponthúzó rendszer vezérlése<br>
3 db 500 kg-os<br>
<br>
2.18.2. Elõfüggöny mozgatás (kézi, gépi)<br>
építése (30 m sín, 20 db görgõ)<br>
4,9x7,5 m-es mobil válaszfal<br>
<br>
A fenti adatokból látható, hogy a tárgyalásos eljárásban szereplõ kiegészítõ szolgáltatás esetében megállapítható, hogy nem elõre nem látható okból merült fel a szükségessége, hanem az ajánlatkérõ idõközben mûszaki igényét módosította magasabb, korszerûbb igényeinek megfelelõen.<br>
A vázolt beszerzés a korszerû színpadtechnikát szolgálja, de e nélkül a korábbi szerzõdés minden akadály nélkül teljesíthetõ, igaz, hogy a korábban létrehozott beruházás nem lesz olyan sokoldalú, illetve korszerû. (Pl. a megépülõ színpadi dobforgó mûködik, a színház üzemel, még ha nem is lesz benne süllyedõ pódium.)<br>
Az eredeti ajánlati felhívásban beszerzett dolgok bõvítésérõl van jelen esetben szó, ami nem mûszaki, törvény által elõírt szükségességbõl merült fel a tárgyalásos eljárásban, hanem kizárólag a pénzügyi kondíciók kedvezõ alakulása következtében, mint lehetõség állt elõ.<br>
A Döntõbizottság álláspontja szerint a tárgyalásos eljárásban szereplõ többletbeszerzés a korszerû színpadtechnikát szolgálja, de e nélkül a korábbi szerzõdés minden akadály nélkül teljesíthetõ.<br>
Jelen eljárásban nem szükségességrõl beszélhetünk, hanem arról, hogy a pénzügyi fedezet ad lehetõséget a korszerûsítésre, hiszen ezen beszerzéstõl függetlenül a meglévõ színpadi dobforgó mûködik, üzemel.<br>
Ezt követõen a Döntõbizottság megvizsgálta, hogy mûszakilag és gazdaságilag elválasztható-e a korábban kötött szerzõdéstõl a jelen eljárás tárgyát képezõ megállapodás.<br>
Helytállónak tartotta a Döntõbizottság mind a kérelmezõ, mind az ajánlatkérõ elõadását, mely szerint a munka jelen fázisában ezeket sem mûszakilag, sem gazdaságilag nem lehet elválasztani.<br>
A harmadik konjuktív feltétel – nevezetesen, hogy a kiegészítõ beszerzés nem haladhatja meg a korábbi közbeszerzés értékének 50%-át – vizsgálatakor megállapítható volt, hogy ezt az értékhatárt a kiegészítõ beszerzés nem haladta meg, hiszen az eredeti szerzõdés 295 610 744 Ft+áfáról szólt, míg a szerzõdésmódosítás ára 54 500 000 Ft+áfa. Mindezekre tekintettel összefoglalóan tehát a 70. § g) pontja három együttes feltétel meglétét írja elõ a hirdetmény közzététele nélküli tárgyalásos eljárás alkalmazásakor. Bármelyik feltétel hiánya esetén nem áll fenn a jelen tárgyalásos eljárás alkalmazásának törvényi feltétele.<br>
A fentiekben kifejtettek szerint az elsõ feltétel hiányzott, így jogszerûen az ajánlatkérõ nem alkalmazhatta a tárgyalásos eljárás g) pontján alapuló fajtáját. Azzal a magatartásával az ajánlatkérõ, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>g) pontjára hivatkozással hirdetmény közzététele nélküli tárgyalásos eljárást folytatott le, megsértette a rendelkezõ részben foglalt törvényhelyet.<br>
Erre figyelemmel a Döntõbizottság jogkövetkezményként a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megállapította a jogsértést. A bírság kiszabását mellõzte.<br>
A jogsértés megállapításra került, így kötelezte a Döntõbizottság a jogsértõt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 1.<br>
<br>
Dr. Deli Betty s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>