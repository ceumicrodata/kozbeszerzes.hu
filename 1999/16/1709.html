<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1709)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.295/15/1998.<br>
<br>
Tárgy: Matávcom Kft. jogorvoslati kérelme, illetõleg hivatalból indított eljárás a Nagykanizsa Megyei Jogú Város Önkormányzatának beszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Matávcom Kommunikációs Rendszereket Szolgáltató Kft. (1107 Budapest, Bihari út 6., képviseli: dr. Duchon Gábor ügyvéd, a továbbiakban: kérelmezõ) jogorvoslati kérelmét, melyet a Nagykanizsa Megyei Jogú Város Önkormányzata (8800 Nagykanizsa, Erzsébet tér 7., képviseli: dr. Gyergyák Krisztina jogi fõtanácsos, a továbbiakban: ajánlatkérõ) telefonalközpont bõvítése tárgyú beszerzése ellen nyújtott be, elutasítja.<br>
A hivatalból indított eljárásban megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdését és az 5. § (1) bekezdését. Kötelezi az ajánlatkérõt, hogy 500 000 Ft, azaz ötszázezer forint bírságot a határozat kézhezvételétõl számított 15 napon belül fizessen meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ Nagykanizsa Megyei Jogú Város – megbízásából a Kanizsaber Kft. – beszerzési eljárást kezdeményezett 1998. november 3-i keltû, közvetlenül az általa kiválasztott ajánlattevõknek megküldött levelével és a hozzátartozó dokumentációval "a Nagykanizsa Városi Kórház A jelû épület rekonstrukciójához kapcsolódó telefonalközpont bõvítése" tárgyában. Ajánlatkérõ ajánlattételre a Siemens Rt.-t, a Telemobil Kft.-t és a Matávcom Kft.-t kérte fel.<br>
A részükre megküldött "pályázatkiírási dokumentáció" tartalmazta a benyújtandó pályázat tartalmi-formai elõírásait. E körben a 2. oldalon elõírta, hogy a pályázatok elbírálása Nagykanizsa Megyei Jogú Város Közgyûlése Beruházási Szabályzata szerint történik, továbbá, hogy a beruházás önkormányzati saját forrásból és állami címzett támogatásból valósul meg. A pályázatok benyújtási határidejeként 1998. november 19-ét jelölték meg.<br>
Az eredményhirdetésre 1998. november 27-én került sor, ahol nyertesként a Telemobil Kft. ajánlata került kihirdetésre 22 215 000 Ft bruttó árral. Kérelmezõ, a Matávcom Kft. jogorvoslati kérelmet nyújtott be a Döntõbizottsághoz 1998. december 3-án, amelyben egyrészt a közbeszerzési eljárás jogtalan mellõzését sérelmezte, másrészt állítása szerint ajánlata kedvezõbb volt, mint a nyertesnek hirdetett ajánlattevõ. Kérte a Döntõbizottságot az ajánlatkérõ eljárást lezáró döntésének megsemmisítésére, a jogsértés megállapítására, bírság kiszabására, illetve a költségek viselésének kötelezésére. Ideiglenes intézkedésként a szerzõdéskötés megtiltását kérte.<br>
A Döntõbizottság a becsatolt iratok tartalma alapján D.295/2/98. sz. határozatával a szerzõdéskötést megtiltotta.<br>
Ugyanezen beszerzés ellen Berényi Lajos, a Közbeszerzések Tanácsa elnöke hivatalból eljárást kezdeményezett 1998. december 9-én. Eljárást kezdeményezõ irata szerint ajánlatkérõ a Kbt. szabályainak mellõzésével folytatott eljárást, ezzel megsértette a Kbt. 2. § (1) bekezdését. Indítványozta, hogy a Döntõbizottság állapítsa meg a jogsértést, illetve az ajánlatkérõnek az eljárás során hozott döntését semmisítse meg.<br>
Ajánlatkérõ a kérelem elutasítását kérte, elsõdlegesen elkésettség, másodlagosan alaptalanság címén. Álláspontja szerint kérelmezõ a pályázati felhívás kézhezvételének idõpontjában, 1998. november 3-án tudomást szerzett az eljárás folyamatáról és menetérõl, így az 1998. december 3-án benyújtott jogorvoslati kérelme a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére figyelemmel elkésett.<br>
Elõadta továbbá, hogy a fenti beruházás a rekonstrukció építési munkáihoz kapcsolódó technológiai szerelési munka, ezért a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdés a) pontja alapján beszerzésük építési beruházásnak minõsül. A telefonközpontra vonatkozó beszerzésük mintegy 20 M Ft értékû, tehát nem éri el az építési beruházásra vonatkozó értékhatárt, így az nem közbeszerzés. A beszerzést egyébként is ketté kell választani, a meglévõ alközpont cseréjére, illetve annak bõvítésére. Az alközpontcsere a kórház saját költségei terhére történt, míg a bõvítés az önkormányzat finanszírozásából valósul meg. Ennek alapján a beszerzés alanya is kettéválik. A két beszerzõ tekintetében pedig külön-külön nem éri el a beszerzés értéke a Kbt.-ben meghatározott közbeszerzési értékhatárt. <br>
Nagykanizsa Megyei Jogú Város Kórháza és a nyertes ajánlattevõ között a szerzõdés 1998. november 30-án megkötésre került.<br>
Az egyéb érdekeltek közül a nyertes Telemobil Kft. érdemi észrevételt nem tett.<br>
A Döntõbizottság a beérkezett iratok tartalma alapján az alábbiakat állapította meg:<br>
A kérelmezõ jogorvoslati kérelmének a Kbt. rendelkezései mellõzésére vonatkozó része a Kbt. 79. § (5) bekezdése értelmében elkésett. Az ajánlati felhívást ajánlatkérõ 1998. november 3-án juttatta el kérelmezõ részére. Kérelmezõ az ajánlati felhívásra ajánlatot nyújtott be, részt vett a tárgyalásokon. Ennek következtében tudomást szerzett arról, hogy ajánlatkérõ a Kbt. mellõzésével folytatja az eljárást, határidõben azonban ezt nem sérelmezte. Erre tekintettel kérelmét elkésettség okán a Döntõbizottságnak el kellett utasítani.<br>
A hivatalból történt eljáráskezdeményezést vizsgálva a Döntõbizottság megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontjának hatálya alá tartozik, ugyanis e rendelkezés kimondja: a törvény hatálya alá tartoznak a következõ szervezeteknek a 2. § (1) bekezdése szerinti beszerzései:<br>
"l. § a) az állam, a helyi önkormányzat, a kisebbségi települési önkormányzat, a helyi kisebbségi önkormányzat, a települési önkormányzatok társulása, a központi költségvetési szerv, a helyi önkormányzati költségvetési szerv, az elkülönített állami pénzalap, a nyugdíjbiztosítás és az egészségbiztosítás igazgatási szervei."<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint pedig az 1. § hatálya alá tartozó szervezetek az árubeszerzéseik, valamint építési beruházásaik és a szolgáltatások megrendelése során, ha azok 4. § (1) bekezdés szerinti értéke a közbeszerzés megkezdésekor a külön meghatározott összeget eléri vagy meghaladja, kötelesek a közbeszerzés szabályai szerint eljárni. Árubeszerzés esetén ez az értékhatár 15 M Ft.<br>
A Döntõbizottság jelen eljárás tárgyát képezõ beszerzést vizsgálva megállapította, hogy ez nem minõsíthetõ a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdés a) pontja szerinti építési munkákhoz kapcsolódó szakipari technológiai szerelési munkának, hanem a 7. § (1)–(2) bekezdésben foglalt árubeszerzésnek minõsül, hiszen maga az alközpont más korszerûbb típusra való felváltása nem minõsíthetõ technológiai szerelési munkának, legfeljebb a rekonstrukció keretében felújított épületszárny telefonkészülék üzembe helyezéséhez kapcsolódó fali kábelezés vonható ebbe a körbe, ami azonban a teljes összbeszerzés értékéhez viszonyítva elhanyagolható értéket jelent.<br>
A <a href="http://net.jogtar.hu/jr/gen/getdoc.cgi?docid=99500040.tv#7">Kbt. 7. § (</a>1) bekezdése kimondja "e törvény alkalmazásában árubeszerzés az a visszterhes szerzõdés alapján megvalósuló tevékenység, mely a forgalomképes és birtokba vehetõ dolog tulajdonjogának vagy pedig használatára, hasznosítására vonatkozó jognak határozott vagy határozatlan idõre történõ megszerzésére irányul.<br>
(2) Árubeszerzésnek minõsül a dologgal együtt járó szolgáltatás igénybevétele is, ha a szolgáltatás értéke nem haladja meg a dolog értékét." Jelen esetben ajánlatkérõ a meglévõ EP 20/200-as típusú alközpont helyett egy Tadiran gyártmányú Coral típusú 52/520-as kapacitású alközpont beszerzését valósította meg.<br>
A nyertesként kihirdetett Telemobil Kft. bruttó ajánlati ára 22 215 000 Ft volt, mely meghaladja a 15 M Ft-os árubeszerzési értékhatárt.<br>
Az alközpontok árai 14–17 M Ft között mozognak, az üzembe helyezés költsége pedig 1–2 M Ft. Az ajánlatkérõ által tervezett telefon-alközponti bõvítéshez készített mûszaki leírás sem tartalmaz a távbeszélõ-hálózatok kialakításakor szokásos kábelfektetési, alépítményi munkálatokon túlmutató ún. "technológiai szerelési" tevékenységre utaló speciális elõírást.<br>
Erre tekintettel a Döntõbizottság nem tudta elfogadni ajánlatkérõ azon érvelését, hogy a vitatott beszerzés "építési beruházásnak" minõsül, és ezért értékhatár alatti.<br>
Megalapozatlan az az ajánlatkérõi állítás is, mely szerint a beszerzést részben az önkormányzat, részben a kórház valósította meg, így közöttük meg kell osztani értékhatár tekintetében. A Kbt. l. § a) pontja mind az önkormányzatot, mind az önkormányzati költségvetési szervet hatálya alá vonja. Azt, hogy egyes konkrét esetekben mely szerv jogosult és köteles gazdálkodása körében a beszerzéseket megvalósítani, a 217/1998. (XII. 30.) Korm. rendelet rendelkezései határozzák meg. A 14. § (1) bekezdése szerint a költségvetési szerv gazdálkodása megszervezésének módjára tekintettel lehet a) önállóan gazdálkodó, vagy b) részben önállóan gazdálkodó költségvetési szerv. A részben önállóan gazdálkodó költségvetési szerv meghatározott pénzügyi, gazdasági feladatait nem saját maga, hanem a felügyeleti szerv által kijelölt önállóan gazdálkodó költségvetési szerv végzi az (5) bekezdés szerint. A (6) bekezdés b) pontja értelmében megállapodásban kell rögzíteni, hogy a mûködtetés, tárgyieszköz-felújítás, beruházás, a vagyonkezelés tekintetében melyek azok a feladatok, amelyeket az önállóan gazdálkodó költségvetési szerv összevontan, illetve melyek azok a feladatok, amelyeket a részben önállóan gazdálkodó költségvetési szerv elkülönítetten önállóan lát el. E rendelkezésbõl megállapíthatóan a költségvetési szervek egyes csoportjai között a gazdálkodás körébe tartozó feladatokat lehet megosztani, a feladatmegosztást követõen fel sem merülhet, hogy ugyanazt a feladatot részben az egyik, részben a másik költségvetési szerv láthatja el. Mindez kizárja, hogy az egyes költségvetési szervek a közbeszerzéseiket aszerint bontsák részekre, hogy a finanszírozás milyen forrásból történik.<br>
A fentiek alapján a tárgybani ügyben szereplõ beszerzést egy beszerzésnek kell tekinteni, mely közbeszerzés a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>1) bekezdése szerinti értéke eléri, illetõleg meghaladja az árubeszerzésre meghatározott értékhatárt.<br>
A rendelkezésre bocsátott iratokból megállapítható az is, hogy az ajánlati felhívás szerint egy ajánlatkérõje volt az eljárásnak. Nevezetesen Nagykanizsa Megyei Jogú Város Önkormányzata.<br>
A megküldött, már aláírt szerzõdés – mely a kórház és a nyertes között jött létre – vizsgálatából a Döntõbizottság megállapította, hogy a szerzõdés az ajánlatban szereplõ teljes mûszaki tartalomra került megkötésre. E szerzõdésben azonban nem a teljes mûszaki tartalomra megajánlott ellenszolgáltatás – 17 772 000 Ft – összegét rögzítették, hanem 12 772 000 Ft-ot. A különbözetet képezõ 5 M Ft kifizetésére az önkormányzat vállal kötelezettséget. Mindebbõl azt lehet megállapítani, hogy a két szerzõdés csupán számszakilag került megosztásra.<br>
A beszerzés részekre történõ bontásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdésében foglaltakat, mely szerint tilos e törvény megkerülése céljából a közbeszerzést részekre bontani.<br>
A Döntõbizottság a Kbt 76. § (1) bekezdés a) pontjában biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>d), f) és g) pontjaiban megfogalmazott jogkövetkezményeket alkalmazta. A döntés megsemmisítésére a Döntõbizottságnak lehetõsége azért nem volt, mert gyakorlatilag a teljes mûszaki tartalomra vonatkozóan létrejöttnek kell tekinteni a szerzõdést.<br>
A Döntõbizottság a rendelkezõ részben meghatározott bírság összegét találta a jogsértés súlyával arányban állónak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 22.<br>
<br>
Dr. Engler Magdolna s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>