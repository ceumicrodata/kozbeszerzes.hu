<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3675)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.107/2/1999<br>
<br>
Tárgy: Szegedi Környezetgazdálkodási Kht. jogorvoslati kérelme Makó Város Önkormányzat beszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szegedi Környezetgazdálkodási Kht. (6728 Szeged, Városgazda sor 1., továbbiakban: kérelmezõ) jogorvoslati kérelmét, melyet Makó Város Önkormányzat (6900 Makó, Széchenyi tér 22., továbbiakban: ajánlatkérõ) "települési szilárd hulladék elszállítása, annak ártalommentes elhelyezése, valamint a makói regionális hulladéklerakó üzemeltetése" tárgyú beszerzési eljárása ellen nyújtott be – elkésettség miatt –,  elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A kérelmezõ 1999. június 1-jén jogorvoslati kérelmet nyújtott be a Döntõbizottsághoz, melyben sérelmezte, hogy ajánlatkérõ a közbeszerzési eljárás mellõzésével a Délvilág 1999. március 9-én megjelent lapszámában tett közzé felhívást a rendelkezõ részben meghatározott beszerzés tárgyában.<br>
Kérte a Döntõbizottságtól a beszerzési eljárás felfüggesztését, a szerzõdéskötés megtiltását, valamint ajánlatkérõ kötelezését a közbeszerzési eljárás lefolytatására.<br>
A Döntõbizottság megállapította, hogy a jogorvoslati kérelem elkésett.<br>
A közbeszerzésekrõl szóló 1995. évi XL. törvény ( a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerint: Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A benyújtott jogorvoslati kérelembõl és az ahhoz csatolt Délvilág címû lappéldány kivonatából egyértelmûen megállapítható, hogy a vélelmezett jogsértõ esemény 1999. március 9-én következett be.<br>
A jogorvoslati kérelem benyújtása 1999. június 1-jén történt, azaz a vélelmezett jogsértõ esemény bekövetkezésétõl számított 60 napon túli idõpontban.<br>
A fentiekre tekintettel a jogorvoslati eljárás lefolytatásának eljárásjogi akadálya van.<br>
Mindezekre tekintettel a Döntõbizottság a jogorvoslati kérelmet érdemi vizsgálat nélkül elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 3.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>