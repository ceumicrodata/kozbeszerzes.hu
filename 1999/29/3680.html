<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3680)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.79/18/1999<br>
<br>
Tárgy: a Közbeszerzések Tanácsa Elnöke hivatalból és az Intherra Kft. által kezdeményezett jogorvoslati eljárás az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Intherra Kft. (1222 Budapest, Háros u. 103 ., képviseli: dr. Dörnyei András ügyvéd, 1024 Budapest, Fillér u. 6., a továbbiakban: kérelmezõ) jogorvoslati kérelmének, melyet az Országos Egészségbiztosítási Pénztár (1139 Budapest, Váci út 73/A, képviseli: dr. Solt Anna ügyvéd, a továbbiakban: ajánlatkérõ) "veleszületett vérzékenység kezelésére szolgáló vérkészítmények beszerzése" tárgyú közbeszerzési eljárása ellen nyújtott be, részben helyt ad. Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdését, egyebekben a jogorvoslati kérelmet elutasítja. Az ajánlatkérõnek a kérelmezõre vonatkozó eljárást lezáró döntését megsemmisíti.<br>
A hivatalból indított eljárás alapján a Döntõbizottság megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésére figyelemmel a 70. § b) pontját.<br>
Fenti jogsértésekre tekintettel az ajánlatkérõvel szemben 8 000 000 Ft, azaz nyolcmillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ hirdetmény közzététele nélküli tárgyalásos eljárást folytatott a veleszületett vérzékenység kezelésére szolgáló készítmények beszerzésére, 1999. április 1., 1999. június 30. közötti igények kielégítésére. Ajánlati felhívását 1999. április 20-án közvetlenül küldte meg az ajánlattevõk részére. Tíz ajánlattevõt hívott fel ajánlattételre. Az ajánlati felhívásának 2. a) pontja a hirdetmény közzététele nélküli tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontját jelölte meg. A felhívás 3. a) pontja a beszerzés mennyiségét a 2/1995. (II. 8.) NM-rendelet 7. számú mellékletében, az ott nevesített készítményekre hivatkozva határozta meg. Utalt arra, hogy szükséglete a VIII. faktor esetében 5,7-6 millió, IX. faktor esetében 0,5 millió, a II., VII. IX., X. faktort tartalmazó készítmények esetében 80 000, a Willebrant faktort tartalmazó készítmények esetében 0,5 millió, Aktivált faktor esetében 85 000, Antithrombin III. esetében 25 000 nemzetközi egység. Részajánlatot az egyes nevesített készítményekre külön-külön is lehetett tenni. Bírálat szempontjaiként az összességében legelõnyösebb ajánlat kiválasztásának módját alkalmazva, a szakmai minõségi követelményeket, illetve az ajánlati árat jelölte meg. A felhívás 15. pontjában közölte azt is, hogy olyan cégtõl fogad el ajánlatot, amely a gyógyszerekkel folytatott nagykereskedelmi forgalmazásra és az adott termékre rendelkezik a jogszabály által megkövetelt, a népjóléti miniszter által kiadott gyógyszer-nagykereskedelmi engedéllyel.<br>
Az ajánlattételi határidõre – 1999. április 27-ére – 3 ajánlat érkezett. A Humán Rt., a Biotest Kft. és a Centeon képviseletében a Humantrade Rt., a Baxter Immuno képviseletében a Hungaropharma Rt., míg a Griffols képviseletében az Inthera Kft. nyújtott be ajánlatot. Még ugyanezen a napon ajánlatkérõ tárgyalást folytatott az ajánlattevõkkel. Az ajánlatkérõi képviseletre bizottság került létrehozásra, amelynek tagjai a Gyógyszerügyi Fõosztály, a Közbeszerzési Fõosztály, a Minõségbiztosítási Fõosztály, az OVSZ, az OH II. képviselõi, továbbá két orvosszakértõ voltak. A bizottság munkájába bevonták a betegszervezetek – Hemofíliások Baráti Köre, valamint a Hemofíliások Egyesülete – képviselõit is, akik véleményt nyilváníthattak, de a bizottságnak nem voltak tagjai.<br>
A tárgyalás kezdetén sor került az érvénytelenség és kizárás vizsgálatára. Ezt követõen külön-külön tárgyaltak az ajánlattevõkkel. A Humantrade Rt.-vel és a Hungaropharma Rt.-vel az árak csökkentésére, a fizetési határidõre vonatkozó módosításokat vártak, míg a kérelmezõvel közölték azt a bizottsági álláspontot, hogy a kérelmezõi készítményt (Fanhdi) magasabb minõségi kategóriába tartozó készítménnyel váltják ki. Ily módon az elõszállításban leszállított 100 ezer NE Fanhdi készítmény ellenértékét az OEP kiegyenlíti, azonban ennél nagyobb mennyiséget nem rendel. A bizottsági álláspontot arra alapították, hogy a jelen lévõ két betegszervezet képviselõje szakmai kifogásokat – oldódási problémákat – támasztott a hivatkozott készítménnyel kapcsolatban. Ezt követõen kihirdették az eljárás nyerteseit. Mindhárom ajánlattevõt részben nyertesnek hirdették, kérelmezõt a már korábban, a közbeszerzési eljárást megelõzõen leszállított 100 ezer NE mennyiségre, így a ténylegesen beszerzésre kerülõ mennyiségre gyakorlatilag a másik két ajánlattevõt hirdették nyertesnek. A szerzõdések összesen 449 M Ft értéket képviselnek.<br>
Az Inthera Kft. 1999. május 11-én jogorvoslati kérelmet nyújtott be a Döntõbizottsághoz. Sérelmezte, hogy az ajánlatkérõ jogalap nélkül folytatott hirdetmény közzététele nélküli tárgyalásos eljárást. Sérelmezte, hogy az ajánlati felhívásban nem határozta meg a beszerzés mennyiségét, a teljesítés helyét, a szakmai-minõségi követelményeket az ajánlatkérõ. Kifogásolta, hogy az ajánlatok bontásakor nem kerültek ismertetésre a Kbt.-ben elõírt adatok, továbbá, hogy tényleges tárgyalásra közte és az ajánlatkérõ között nem került sor minõségi kifogásokra hivatkozva. A minõségi kifogások egyébiránt teljes mértékben elfogadhatatlanok, miután az általuk ajánlott készítmény 1996 májusa óta rendelkezik az OGYI törzskönyvével és forgalomba hozatali engedélyével, amely szakmai megfelelõségét hitelt érdemlõen igazolja. 1996 óta az OEP beszerzésében e termékbõl folyamatosan 9,7 millió NE mennyiséget szállítottak le. Nem tartják indokoltnak a készítményváltást abból a szempontból sem, hogy ehhez minden esetben újabb intézeti megfigyelés és különféle költséges ellenõrzõ vizsgálat szükséges, amely költségek nyilvánvalóan ajánlattevõt terhelik. Állítása szerint ajánlatkérõ eljárást lezáró döntése is jogsértõ, miután az elbírálási szempontok szerint nem a legelõnyösebb ajánlatot hirdette ki nyertesnek.<br>
A jogorvoslati kérelmét külön beadvánnyal kérelmezõ eljuttatta a Közbeszerzések Tanácsa elnökének is, indítványozta, hogy hivatalból is indítson eljárást. A Közbeszerzések Tanácsa elnöke 1999. május 23-án a rendelkezésére bocsátott iratanyag alapján hivatalból eljárást kezdeményezett. Eljárást kezdeményezõ irata szerint a tárgyalásos eljárás alkalmazásának nincs meg a jogalapja. Indítványozta, hogy a Döntõbizottság állapítsa meg a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésének és 70. § b) pontjának megsértését.<br>
Az ajánlatkérõ a jogorvoslati kérelmet részint megalapozatlanság, részint elkésettség miatt kérte elutasítani, míg a hivatalból indult eljárást megalapozatlanság miatt megszüntetni kérte. Az ajánlati felhívással szemben támasztott kifogások elkésetten kerültek elõterjesztésre, míg a többi jogsérelem megalapozatlan. Elõadása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontját jogszerûen alkalmazták, mivel a szerzõdést mûszaki-technikai sajátosságok alapján kizárólag egy meghatározott személy képes teljesíteni. A beszerezni kívánt készítményekre ez a szakasz teljes mértékben alkalmazható, miután a becsatolt törzskönyvekbõl megállapíthatóan minden beszerezni kívánt készítménynek csak egyetlen gyártója van. E gyártókat, illetõleg az egyes termékek forgalmazóit hívta meg a tárgyalásos eljárásra. Ezen túlmenõen a Kbt. 70. § d) pontja alapján is lefolytathattak volna tárgyalásos eljárást, miután a rendkívüli sürgõsség esete állt fenn. Az eljárás korábban megindítható nem volt, mivel az adott közbeszerzési eljárásra csak a társadalombiztosítás által támogatott gyógyszerkészítmények körét meghatározó jogszabály megjelenését követõen kerülhetett sor. E jogszabály pedig 1999. április 7-én jelent meg.<br>
Az ajánlati felhívással kapcsolatban elõterjesztett kifogások, túl azon, hogy elkésettek, ajánlatkérõ szerint megalapozatlanok is. A beszerzés tárgyával szembeni szakmai és minõségi követelményeket egyértelmûen meghatározták az ajánlati felhívásban. A gyógyszerek nevesítése önmagában a szakmai követelmények meghatározását is jelenti, miután minden gyógyszer rendelkezik törzskönyvvel, ahol a lehetõ legpontosabban meghatározásra kerülnek a követelmények.<br>
A tárgyalásos eljárás szabályait betartották, figyelembe vették azt a kérelmezõi kérést, hogy minden ajánlattevõvel külön tárgyaljanak, ezért nem került sor az együttes tárgyalásra, illetve az egyes ajánlatok adatainak ismertetésére. A teljesítés helyét az ajánlati felhívás tartalmazza. A készítményváltás kockázatát mind orvosi, mind finanszírozási szempontból átgondolták.<br>
A Hemofil M magasabb tisztaságú, jobb minõségû kategóriát képvisel a VIII. faktor készítményei között, így indokolt a kezelésbe történõ bevonása, mégpedig a kedvezõ ára miatt jelentõs mennyiségben. A megkötött szállítási szerzõdésbõl kitûnõen 1 millió NE mennyiségben. A humafaktor 8 és humafaktor 9 készítményekkel kapcsolatban teljesül a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésében, valamint a 115/1998. (VI. 16.) Kormányrendelet 3. § (2) bekezdésében leírt tényállás, nevezetesen elõnyt kell biztosítani a magyar vérkészítményeknek. A heamoktin megfelelõ minõséget képvisel a VIII. faktorok között. A hazai gyártású készítmények árszínvonalán jut hozzá az egészségügy, ezen kívül vállalta a gyártó a szerzõdéses mennyiség 7,5%-ának megfelelõ mennyiség ingyenes biztosítását a szerzõdéses mennyiségen felül. A Fanhdi készítmény szakmai, minõségi paraméterei az összes készítmények között kevéssé kedvezõ, a betegek az alternatív kezelési lehetõségekhez viszonyítva kevésbé bíznak a hatékonyságában. Mindezek figyelembevételével – állításuk szerint – az ajánlatok elbírálása helyesen történt.<br>
A Döntõbizottság megállapította, hogy a jogorvoslati kérelem részben elkésett. Mindazon kérelemrész, amely az eljárás jogalapját, illetve az ajánlati felhívásban foglalt rendelkezéseket kifogásolja, elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár. Az ajánlati felhívást kérelmezõ 1999. április 22-én vette kézhez, míg a jogorvoslati kérelmet 1999. május 11-én, határidõn túl nyújtotta be. Ily módon a kérelem alapján érdemben a Döntõbizottság csak az eljárást lezáró döntéssel kapcsolatban, illetve az 1999. április 27-i ajánlati bontással és a tárgyalás módjával kapcsolatban elõterjesztett kifogásokat vizsgálhatja. A határidõben elõterjesztett tanácselnöki indítvány alapján a Döntõbizottságnak a Kbt. 70. § b) pontja szerinti tárgyalásos eljárás feltételeit is vizsgálnia kellett.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontja alapján az ajánlatkérõ tárgyalásos eljárást alkalmazhat, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni. A Kbt. 70. § b) pontja szerinti tárgyalásos eljárás alkalmazásának a törvény helyes értelmezése szerint csak akkor lehet helye, ha<br>
a) csak egy és kizárólag csak egy meghatározott személy képes az adott szerzõdést teljesíteni,<br>
b) a teljesítés kizárólagosságát a beszerzés tárgyával kapcsolatban fennálló<br>
– mûszaki-technikai sajátosságok,<br>
– mûvészeti szempontok,<br>
– kizárólagos jogok védelme teremti meg.<br>
A vitatott ügyben a közbeszerzés tárgya veleszületett vérzékenység kezelésére szolgáló készítmények. A veleszületett vérzékenység kezelésére nemcsak és kizárólag egy készítmény alkalmas, számos készítményt forgalmaznak, amely az adott (I.–IX.) faktoron belül is választékot teremt. Maga a 2/1995. (II. 8.) NM-rendelet 7. számú melléklete is több készítményt nevesít, amelyeket alkalmasnak tart a betegség kezelésére. E készítményeket gyártók és forgalmazók mindegyikét alkalmasnak kell tekinteni a szerzõdés teljesítésére. Azt, hogy a veleszületett vérzékenység kezelésére az egészségbiztosítás milyen készítményeket vásárolhat 100%-os társadalombiztosítási támogatás mellett, a többször módosított 2/1995. (II. 8.) NM-rendelet 7. számú melléklete határozza meg. A melléklet 12. pontja a készítményeket név szerint határozza meg. Pl. Antitrombin, Fanhdi, Feiba TIM, Haemate P, Humafaktor VIII. stb. A nevesített készítmények közül a rendelet 7. számú melléklete szerint hat készítmény alkalmas a VIII. faktor kezelésére. Ily módon legalább hat személy (gyártók, ezen túl természetszerûen forgalmazók) alkalmas a szerzõdés teljesítésére. Ebbõl eredõen nem teljesült a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontja szerinti feltétel, nevezetesen az, hogy csak egy személy képes az adott szerzõdést teljesíteni.<br>
Az a tény, hogy minden terméknek csak egy gyártója van, nem indokolja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontjának alkalmazását. Vitathatatlan, hogy minden márkanévvel ellátott terméknek, legyen az gyógyszer vagy más készítmény, egyetlen gyártója van. Azonban általában mindig több gyártó van, aki ugyanarra a felhasználási célra alkalmas terméket állít elõ. Ily módon a termékek egymással helyettesíthetõvé válnak, éppen ez teremti meg a verseny feltételeit. Jelen esetben jogszabály nevesít több készítményt. A VIII. faktor esetében a következõket: Fandhi, Haemoctin SDH, Hemofil M, Humafactor 8, a Koate HP és az Octonativ M. E készítmények megfelelõségét kétségbe vonni nem lehet, nyilvánvaló, hogy a betegség kezelésére nem alkalmas készítmények nem kerülhetnek abba a körbe, amelyet a társadalombiztosítás 100%-ban finanszíroz.<br>
Az ajánlati felhívásból megállapíthatóan az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontjára alapítottan indította meg az eljárást. Ennek következtében jogi relevanciával nem bír, hogy esetleg más indokra hivatkozva is lefolytatható lett volna a hirdetmény közzététele nélküli tárgyalásos eljárás. Ettõl függetlenül a Döntõbizottság megállapította, hogy az ajánlatkérõ által hivatkozott sürgõsségi indok egyébként sem állt fenn. Ajánlatkérõ arra hivatkozik, hogy idõben a közbeszerzési eljárást megindítani nem volt módja, mert a veleszületett vérzékenység kezelésére szolgáló, 100%-os társadalombiztosítási támogatással rendelhetõ gyógyszerek körét meghatározó jogszabály módosítása volt várható. A kérdéses jogszabályból egyrészrõl megállapítható, hogy a veleszületett vérzékenység kezelésére szolgáló gyógyszerek körét a módosítás nem érintette, azok köre több éve változatlan, másrészrõl mindig a hatályos és nem a reménybeli jogszabályok alapján kell az adott jogcselekményeket elvégezni. Az ajánlatkérõ maga hivatkozik több esetben arra, hogy a kérdéses beszerzést külön speciálissá teszi az, hogy a veleszületett vérzékenység kezelésére szolgáló vérkészítmények életmentõ gyógyszerek, ezek nélkül az erre szoruló betegek élete veszélyben van. Ajánlatkérõ éppen e körülményre tekintettel nem várakozhat egy jövõbeni, esetleges jogszabály-módosításra, hanem a folyamatos ellátás biztosítása érdekében az adott jogszabályok feltételei között kell gondoskodnia az ellátásról. Alapos indokkal nem magyarázható, hogy az ajánlatkérõ az 1999. április 1. és június 30. közötti igények kielégítésére miként küldött ajánlati felhívást április 20-án az ajánlattevõk részére. Figyelemmel arra, hogy a sürgõsségre is csak akkor alapíthat tárgyalásos eljárást az ajánlatkérõ, ha a mulasztás nem a saját hibájából ered, a sürgõsségre történõ hivatkozás sem tekinthetõ megalapozottnak. A sürgõsséget megkérdõjelezi az is, hogy az ajánlatkérõ a közbeszerzési eljárást megelõzõen minden, számára szükséges készítménybõl ún. elõszállítás keretében a folyamatos ellátáshoz <br>
szükséges mennyiséget megrendelte. Az április 20-i ajánlati felhívás elküldésekor tehát rendelkezésére állt az a mennyiség, amely a folyamatos ellátás biztosításához szükségesnek mutatkozott. Megjegyzi a Döntõbizottság, hogy jogszabály nem írja elõ a negyedéves beszerzést az ellátás biztosítása érdekében, hosszabb idõszakra történõ beszerzések is történhetnek.<br>
Az eljárás során megállapítható volt az is, hogy az ajánlatkérõ jogszerûtlenül zárta ki a közbeszerzési eljárásból a tárgyaláson kérelmezõt. Az ajánlatok érvénytelensége és a kizárás okait a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése és az 53. § (1) bekezdése kimerítõen nevesíti. Az 53. § (2) bekezdése szerint az eljárás további szakaszában csak azok az ajánlattevõk nem vehetnek részt, akik érvénytelen ajánlatot tettek, illetõleg, akit az eljárásból az 53. § (1) bekezdése alapján zártak ki. Az ajánlatkérõ egyetlen ajánlat érvénytelenségét vagy az ajánlattevõ kizárásának okát nem állapította meg. Minõségi kifogásokra alapítottan nem tárgyalt kérelmezõvel. Az 1999. április 7-én hatályba lépett, többször hivatkozott 2/1995. (II. 8.) NM rendelet a Fandhi nevû készítményt, mint a társadalombiztosítás által 100%-osan támogatott készítményt tünteti fel. Mindez nem jelenthet mást, mint azt, hogy minõségi, szakmai szempontból a készítményt megfelelõnek kell tekinteni, ellenkezõ esetben a jogalkotó nem támogatná a készítmény alkalmazását a társadalombiztosítási keretbõl. A készítmény rendelkezik a szükséges tanúsítványokkal, törzskönyvvel, forgalmazási engedéllyel, így azt megfelelõnek kell tekinteni. 1999. április 20-án még ajánlatkérõ is alkalmasnak, így megfelelõnek tekintette kérelmezõ készítményét, figyelemmel arra, hogy ajánlattételre felhívta. Azzal a magatartásával, hogy indokolatlanul megszakította a tárgyalásokat ajánlatkérõ kérelmezõvel, korlátozta az esélyegyenlõséget. Ugyanakkor szükséges hangsúlyozni, hogy kérelmezõ nem támaszthat igényt arra, hogy tõle, pusztán azért, mert korábban a szükséges mennyiség 25%-át szállította, erre tekintettel továbbra is ezt a mennyiséget rendelje meg ajánlatkérõ.<br>
Az ajánlatkérõ azzal a magatartásával, hogy a kérelmezõt részben a közbeszerzési eljárás nyerteseként tünteti fel, súlyosan megsértette a verseny tisztaságát deklaráló <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott alapelvet. Az eljárás során megállapítható volt, hogy ajánlatkérõ a vitatott közbeszerzési eljárást megelõzõen, az eljáráson kívül 100 ezer NE mennyiségû Fandhi készítményt rendelt kérelmezõtõl. Ezt a mennyiséget késõbb úgy tüntette fel, mintha a lefolytatott közbeszerzési eljárás keretében került volna sor a beszerzésére. Egyébiránt nemcsak a kérelmezõ, hanem a többi nyertes esetében is sor került ún. elõszállításra, amely elõszállításokat a késõbbi közbeszerzési eljárás keretében "versenyeztettek" meg.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint a tárgyalásos eljárásra, ha e törvény másként nem rendelkezik, a nyílt eljárás szabályait kell megfelelõen alkalmazni. Az ajánlatok felbontására és ismertetésére vonatkozó rendelkezések eltérõ alkalmazására a Kbt. nem rendelkezik, így azokat tárgyalásos eljárás esetén is alkalmazni kell. Ismertetni kell az 51. § (3) bekezdésében írt adatokat. Ezek ismertetése jelen esetben elmaradt, ennek elmaradása azonban nem írható az ajánlatkérõ terhére, miután azt éppen maga a kérelmezõ kezdeményezte. Ily módon a Döntõbizottság az ilyen irányú kérelmet elutasította.<br>
A lefolytatott jogorvoslati eljárás során a Döntõbizottság megállapította, hogy ajánlatkérõ megsértette a Kbt. hivatkozott rendelkezéseit. Erre tekintettel a Kbt. 88. § (1) bekezdés d) és f) pontja szerinti jogkövetkezményeket alkalmazta. A kérelmezõre vonatkozó ajánlatkérõi döntést a Döntõbizottságnak meg kellett semmisítenie, mivel ténylegesen nem volt az eljárás nyertese, miután a tõle történõ beszerzésre a közbeszerzési eljáráson kívül, azt megelõzõen került sor. Ily módon az általa már leszállított 100 ezer NE mennyiség ellenértékének kiegyenlítésére az ajánlatkérõ egy korábban létrejött jogviszony alapján köteles. A jogszerûtlenül lefolytatott tárgyalásos eljárás következtében az egyéb tekintetben hozott ajánlatkérõi döntések megsemmisítése is indokolt, azonban erre a megkötött szerzõdésekre tekintettel lehetõség nincs.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés a), c), d) és f), g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 22.<br>
<br>
Dr. Deli Betty s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>