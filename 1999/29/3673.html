<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3673)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.102/9/1999<br>
Üi.: dr. Csitkei Mária<br>
<br>
Tárgy: a Könnyûszerkezet Építõ és Szolgáltató Kft. jogorvoslati kérelme az Országos Nyugdíj-biztosítási Fõigazgatóság közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Lovász Éva ügyvéd (6721 Szeged, Szilágyi u. 2.) által képviselt Könnyûszerkezet Építõ és Szolgáltató Kft. (6721 Szeged, Szilágyi u. 2., továbbiakban: kérelmezõ) jogorvoslati kérelmének, melyet az Országos Nyugdíj-biztosítási Fõigazgatóság (1139 Budapest, Visegrádi u. 49., továbbiakban: ajánlatkérõ) "B.-A.-Z. Megyei Nyugdíj-biztosítási Igazgatóság új irodaépületének megvalósítása" tárgyú közbeszerzési eljárása ellen indított, a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért ajánlatkérõnek az eljárást lezáró döntését megsemmisíti.<br>
Kötelezi az ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1998. december 23-án megjelent 51. számában elõminõsítési eljárás lefolytatására részvételi felhívást tett közzé a rendelkezõ részben megjelölt beszerzés tárgyában. A felhívásra 13 jelentkezés érkezett, ajánlatkérõ 10 jelentkezõt minõsített alkalmasnak, részükre 1999. március 23-án ajánlati felhívást küldött.<br>
Az ajánlatok elbírálási szempontjai a részvételi felhívás 10. pontja szerint fontossági sorrendben a következõk voltak:<br>
– a kért ellenérték, a járulékos költségek mértéke és a fizetési feltételek, pénzügyi stabilitás,<br>
– azon mûszaki szakemberek és egységek értékelése, akiket az ajánlattevõ be kíván vonni a teljesítésbe, különösen azok bemutatásával, akik az ellenõrzésért felelõsek,<br>
– az ajánlattevõ mûszaki, technikai felszereltsége,<br>
– referenciák,<br>
– az alvállalkozók bevonásának mértéke.<br>
Az elõminõsítési eljárásban alkalmasnak minõsített ajánlattevõk részére március 23-án küldött ajánlati felhívás 13. pontjában ajánlatkérõ a részvételi felhívásban meghatározottól eltérõ elbírálási szempontokat közölt, nevezetesen:<br>
– az ajánlat mûszaki tartalma,<br>
– ajánlati ár,<br>
– garanciális, jóteljesítési feltételek,<br>
– vállalási határidõ.<br>
A tervdokumentációból és árazatlan költségvetésbõl álló ajánlati dokumentáció a beszerzés tárgyának mûszaki tartalmát határozta meg.<br>
Az ajánlati határidõig, május 3-ig 9 ajánlattevõ nyújtott be ajánlatot, ajánlatkérõ az ajánlatok bontásakor 2 ajánlatot érvénytelennek nyilvánított, 7 ajánlatot – a kérelmezõ, a Kipszer Fõvállalkozási és Tervezõ Rt., az Alba Regia Építõ Vállalkozó Rt., a Békés Megyei Általános Építõipari Rt., a Hajdúsági Univerzális Építõipari Rt., az Adeptus Mérnöki, Építõipari és Kereskedelmi Kft. és a Strabag Észak-magyarországi Magasépítési Területi Igazgatóság ajánlatát – bírált el.<br>
Ajánlatkérõ a május 31-én tartott eredményhirdetésen a Kipszer Rt. 998 293 761 Ft-os ajánlatát hirdette ki nyertesnek.<br>
Kérelmezõ 1999. június 3-án jogorvoslati kérelmet terjesztett elõ a Döntõbizottsághoz.<br>
Sérelmezte, hogy nem az õ ajánlata lett a nyertes, annak ellenére, hogy úgy a 923 655 601 Ft-os ajánlati ára, mint az egyéb elbírálási szempont tekintetében õ tette az összességében legelõnyösebb ajánlatot. Kifogásolta, hogy ajánlatkérõ  ajánlati felhívásban közölt elbírálási szempontjai eltérnek a részvételi felhívásban meghatározottaktól.<br>
Kérte ideiglenes intézkedéssel a szerzõdéskötés megtiltását és az ajánlatkérõ döntésének megsemmisítését.<br>
Ajánlatkérõ a június 3-án kelt észrevételében kérte a jogorvoslati kérelem elutasítását. Védekezésül elõadta, hogy döntése helytálló volt, mert az ajánlati felhívásban közölt elbírálási szempontok alapján a nyertes ajánlattevõ ajánlata volt a legkedvezõbb. A kérelmezõnek az elbírálási szempontok eltérõ meghatározásával kapcsolatos kifogására közölte, hogy az elkésett, mert az ajánlati felhívás kérelmezõ általi kézhezvételétõl a kérelem június 3-i elõterjesztéséig a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti 60 napos jogvesztõ határidõ letelt. Közölte továbbá, hogy a kifogás megalapozatlan is, mert álláspontja szerint a közbeszerzési eljárás ajánlati szakaszában más elbírálási szempontokat kell alkalmazni, mint az elõminõsítési szakaszban. Példaként utalt az ajánlati árra, mely szerinte nem lehet elbírálási szempont az elõminõsítési eljárásban, miután a Kbt. szerint az ajánlatkérõ nem kérhet, az ajánlattevõ pedig nem tehet árajánlatot.<br>
A Kipszer Rt. a június 3-án kelt észrevételében közölte, hogy az elbírálási szempontok megváltoztatása tekintetében a jogorvoslati kérelem elkésett.<br>
A Hajdúsági Univerzális Építõipari Rt. a június 7-i észrevételében egyetértett a kérelmezõvel abban, hogy az ajánlatkérõ nem a legelõnyösebb ajánlatot hirdette ki nyertesnek.<br>
A Döntõbizottság a közbeszerzési eljárásban keletkezett iratok és dokumentumok tartalma, a felek írásbeli észrevételei és a tárgyaláson tett szóbeli nyilatkozatai alapján megállapította, hogy kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint ajánlatkérõnek az ajánlatokat az ajánlati felhívásban meghatározott értékelési szempontok alapján kell elbírálnia. Ajánlatkérõ a beszerzését kétszakaszos eljárásban kívánta megoldani, abból a célból, hogy az eljárás ajánlati szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A Kbt.-nek az elõminõsítési eljárás szabályairól rendelkezõ 42. § (4) bekezdése elõírja, hogy a részvételi felhívást a 3. sz. mellékletben meghatározott minta szerinti hirdetményben kell közzétenni, ezen melléklet 10. pontja alapján pedig ajánlatkérõnek közölnie kell az ajánlatok elbírálásának szempontjait. Miután a Kbt. 25. §-a szerint a Kbt. szabályai kogensek, ajánlatkérõ az elbírálási szempontoknak már az elõminõsítési eljárásban való közzététele kötelezettségétõl nem térhet el. Ez a kötelezettség egyben azzal is együtt jár, hogy az ajánlatok elbírálását meghatározó szempontokhoz a Kbt. 26. § (2) bekezdése értelmében ajánlatkérõ a közbeszerzési eljárásban végig kötve van.<br>
A törvény ekkénti szabályozása az ajánlattevõk érdekét szolgálja, lehetõséget ad az számukra, hogy már az elõminõsítési eljárásra vonatkozó hirdetmény szövegébõl el tudják dönteni, van-e reális esélyük a nyertességre és érdemes-e a részvételi jelentkezést benyújtaniuk. Abból ugyanis, hogy egy ajánlattevõ pénzügyi, gazdasági és mûszaki szempontból alkalmas egy adott közbeszerzés teljesítésére, még nem következik az, hogy az ajánlatkérõ lehetõségeit és elvárásait tükrözõ elbírálási szempontoknak is megfelelõ ajánlatot tud tenni. Az elbírálási szempontoknak az elõminõsítési eljárás hirdetményében való kötelezõ közzétételével a törvény az eleve felesleges jelentkezéssel járó munka- és költségráfordításoktól kíméli meg az ajánlattevõket, egyben az ajánlatkérõt is. A Döntõbizottság fentiek alapján nem fogadta el az ajánlatkérõ védekezését, miszerint a két eljárás különbözõségére tekintettel jogszerûen járt el akkor, amikor a részvételi felhívásban közölt elbírálási szempontok helyett az ajánlati felhívásban más elbírálási szempontokat jelölt meg. Miután azonban a részvételi felhívásban foglaltaktól eltérõ elbírálási szempontokat tartalmazó ajánlati felhívásnak kérelmezõ általi kézhezvételétõl a kérelem június 3-án történõ benyújtásáig a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerinti 60 napos jogvesztõ határidõ letelt, az ajánlatkérõ jogsértése ezen a jogcímen nem állapítható meg.<br>
Az elbírálási szempontok módosításáról az ajánlattevõk az ajánlati felhívás kézhezvételével tudomást szereztek, a módosítás tényét a jogorvoslati eljárás megindítására nyitva álló 15 napos jogvesztõ határidõn belül nem kifogásolták, ajánlatukat az ajánlati felhívásban foglaltak alapján készítették el és nyújtották be, ajánlatkérõ pedig ezen új elbírálási szempontok alapján végezte el az ajánlatok értékelését. Ezáltal a közbeszerzési eljárásban részt vevõk között kvázi megállapodás jött létre az új elbírálási szempontokra nézve.<br>
A Döntõbizottság ezért az ajánlati felhívásban meghatározott értékelési szempontok alapján hasonlította össze a kérelmezõ és a nyertes ajánlattevõ alapajánlatát, és megállapította, hogy a kérelmezõ ajánlata összességében kedvezõbb volt. Az alternatív ajánlatok összehasonlítása nem képezte a vizsgálat tárgyát, mivel azokat ajánlatkérõ sem értékelte.<br>
Az elsõ elbírálási szempont az ajánlat mûszaki tartalma volt.<br>
A Döntõbizottság a két ajánlat mûszaki tartalmának összevetése céljából megvizsgálta az építészet és belsõépítészet költségvetési kiírás tételeit, az abban foglaltakhoz képest a két ajánlat mennyiségében csak kismértékû eltérés van, mint pl.:<br>
Kiírási tétel	Mennyiség	Nyertes	Kérelmezõ<br>
Irattárolás 5.11.	447 fm	471,7 fm	447 fm<br>
Vasbeton lemez/É.2.1.	558 m2	558 m2	770 m2<br>
Deszkázás/É.6.5.	59 m2	59 m2	107 m2<br>
Kétségkívül megállapítható, hogy közel 1 milliárd Ft-os értékû létesítménynél a két ajánlat mennyiségi adatai közötti minimális különbség nem jelenti az ajánlatok mûszaki tartalma közötti eltérést.<br>
Az ajánlatkérõ az ajánlatok értékelésérõl készült dokumentumokban és a jogorvoslati eljárásban 1999. június 8-án tartott tárgyaláson arra hivatkozott, hogy a nyertes ajánlata ezen elbírálási szempontból azért volt kedvezõbb a kérelmezõénél, mert a nyertes által ajánlott tetõfedõ cserép minõsége jobb volt, a gránitburkolatokra a kérelmezõ "érthetetlenül alacsony" összegû árat ajánlott, valamint a nyertes ajánlatában szereplõ tetõszerkezet minõségi színvonala meghaladta a kérelmezõ által ajánlottat.<br>
Az ajánlatkérõ érvelései nem helytállóak.<br>
– A tetõfedõ cserépre mindkét ajánlattevõ Bramac gyártmányt ajánlott fel és költségelt a tételes ajánlatában típusmegjelölés nélkül. A nyertes 3769 Ft/m2-es egységára a Bramac 1999. évi árkatalógusában szereplõ legmagasabb (szállítási, rakodási költségekkel együtt), 1500 Ft/m2 egységárat is jóval meghaladja, a nyertes magasabb árából tehát ajánlatkérõ tévesen következtetett minõségi többletre.<br>
– A gránitburkolatokra adott kérelmezõi árajánlat a kereskedelmi forgalomban kialakult 15-20 ezer Ft/m2 egységárnak megfelel, a nyertes ára viszont irreálisan magas.<br>
– A tartószerkezeti munkákra mindkét ajánlat azonos tételeket tartalmaz, azok tételsora megegyezik az ajánlati kiírással. Ebbõl következõen ajánlatkérõnek nem volt jogalapja annak megállapítására, hogy a nyertes ajánlata magasabb színvonalat képvisel.<br>
A Döntõbizottság megállapította, hogy az elsõ elbírálási szempontból a két ajánlat azonosnak tekinthetõ.<br>
A második elbírálási szempont, az ajánlati ár tekintetében a kérelmezõ ajánlata 75 millió Ft-tal alacsonyabb összegû, kedvezõbb, mint a nyertesé. A két ajánlat között az árat illetõ lényeges eltérés – többek között – abból adódik, hogy a nyertes ajánlattevõ egyes anyagok, szerkezetek árát irreálisan magas összegben, a kérelmezõ pedig a kereskedelmi forgalomban megszokott mértékben adta meg, mint például:<br>
A Bramac-cserép ára:<br>
a nyertes ajánlatában: 3769 Ft/m2<br>
a kérelmezõ ajánlatában: 1600 Ft/m2,<br>
a gránitpadló anyagára:<br>
a nyertes ajánlatában: 126 166 Ft/m2 (95 m2-re), 26 016 Ft/m2 (380 m2-re)<br>
a kérelmezõ ajánlatában: 21 567 Ft/m2<br>
A tervdokumentációban elõírt kivitelû büfé étkezõpult ára a nyertes ajánlatában 794 E Ft, a kérelmezõ ajánlatában: 387 E Ft.<br>
A Döntõbizottság rámutat arra, hogy a közbeszerzések törvényben deklarált céljával ellentétes az az ajánlatkérõi magatartás, mely a közpénzekkel való gazdálkodást sértve az azonos minõségû építési szolgáltatásra tett ajánlatok közül elõnyben részesíti a magasabb ajánlati árat tartalmazó ajánlatot.<br>
A második elbírálási szempontból a kérelmezõ ajánlata volt a kedvezõbb.<br>
A garanciális, jóteljesítési feltételek mint harmadik elbírálási szempont tekintetében a két ajánlat közel azonos értékû.<br>
A nyertes ajánlattevõ a vállalkozói díj 10%-ának megfelelõ összegû megvalósítási garanciát, valamint 18 hónap idõtartamra a vállalkozói díj 3%-ának megfelelõ összegû jóteljesítési garanciát vállalt. Vállalta késedelmes teljesítés esetére 1–30 napig 200 ezer Ft/nap, 31–60 napig 500 ezer Ft/nap, 60 napon túli idõtartamra 1 millió Ft/nap kötbér fizetését.<br>
A kérelmezõ a vállalkozói díj 10%-ának megfelelõ összegû megvalósítási garanciát, valamint az elsõ évre a vállalkozói díj 6%-ának, a második évre a vállalkozói díj 3%-ának, a harmadik évre a vállalkozói díj 1%-ának megfelelõ összegû jóteljesítési garanciát vállalt. Vállalta késedelmes teljesítés esetére 184 600 Ft/nap (bruttó napi 0,2%), de maximum a szerzõdéses összeg 10%-át kitevõ kötbér fizetését.<br>
Tény, hogy a nyertes ajánlattevõ a 60 napot meghaladó késedelmes teljesítés esetére jóval nagyobb összegû kötbért vállalt, mint a kérelmezõ, de ezt az elõnyt kompenzálja, hogy a nyertes csak egy évre vállalt jóteljesítési garanciát, a kérelmezõ viszont három évre. Ily módon a két ajánlat elõnyei és hátrányai kiegyenlítik egymást.<br>
A negyedik értékelési szempont a teljesítési határidõ volt. A nyertes ajánlattevõ 2000. április 30-ra, a kérelmezõ 2000. május 31-re vállalta a létesítmény felépítését. Ezen elbírálási szempontból a nyertes ajánlata kis mértékben jobb volt.<br>
Az elbírálási szempontok fontossági sorrendjét figyelembe véve, összességében tehát a kérelmezõ ajánlata a kedvezõbb, miután a nyertes ajánlata csak egy, a negyedik elbírálási szempontból volt a jobb, a második elbírálási szempontból a kérelmezõ ajánlata lényegesen kedvezõbb, míg az elsõ és harmadik elbírálási szempontból a két ajánlat egyenértékû.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja, hogy "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott értékelési szempontok egyike szerint a legkedvezõbb ajánlatot tette". Ajánlatkérõ nem a legkedvezõbb ajánlatot hirdette ki nyertesnek, ezáltal megsértette a Kbt. 59. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés c), d) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1999. június 16.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>