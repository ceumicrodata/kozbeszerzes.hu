<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3679)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.64/19/1999<br>
<br>
Tárgy: Siemens Rt. jogorvoslati kérelme a Pécsi Orvostudományi Egyetem Gazdasági Igazgatósága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Siemens Rt. (1036 Budapest, Lajos u. 103., képviseli: dr. Patay Géza ügyvéd, 1027 Budapest, Küküllõ út 1., a továbbiakban: kérelmezõ) jogorvoslati kérelmét, melyet a Pécsi Orvostudományi Egyetem Gazdasági Igazgatósága (7624 Pécs, Honvéd u. 5., képviseli: dr. Hargitai László ügyvéd, 1126 Budapest, Böszörményi út 16/B, továbbiakban: ajánlatkérõ) orvostechnikai gép-mûszer és eszközcsoport tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. december 23-i 51. számában nyílt eljárásra szóló ajánlati felhívást tett közzé. Ajánlatot kért a Szívgyógyászati Klinika részére orvostechnikai gép-mûszer, kézimûszer ellátást, valamint oktatókabinet berendezést részleges elõfinanszírozással. A felhívás 3. a) pontja a beszerzés tárgyát termékcsoportokra bontva is meghatározta a következõk szerint: a) kettõ darab cardiovasculáris röntgenberendezés, valamint orvostechnikai gép-mûszer csoport, b) kézimûszer csoport, c) oktatási kabinet és belsõ tájékoztató rendszer eszközei.<br>
Az egyes termékcsoportokra vonatkozóan biztosított volt a rész-, valamint a többváltozatú ajánlattétel, ez utóbbi lehetõség a teljes csomag vonatkozásában is fennállt. A gép-mûszer szállításon túlmenõen az ajánlattevõnek vállalnia kellett az eszközök telepítését, és a végleges üzembe helyezést is. A pénzügyi ellenszolgáltatás feltételeit a felhívás 9. pontja a POTE Szívgyógyászati Klinika létesítésére vonatkozó kiemelt jelentõségû kormányzati beruházás jóváhagyott alapokmányára hivatkozással határozta meg. Utalt arra is, hogy a pénzügyi ellenszolgáltatás további feltételeit az ajánlati dokumentáció tartalmazza. Az ajánlatokat ajánlatkérõ az összességében legelõnyösebb ajánlat módszere alapján kívánta elbírálni. Az elbírálás szempontjai a következõk voltak:<br>
– az ajánlati dokumentációban meghatározott részletes mûszaki és minõségi specifikációnak való megfelelés mértéke, a megajánlott berendezések egységes rendszerben történõ mûködtetésének biztosítása, az orvostechnikai berendezések összeállítására és telepítésére vonatkozó szolgáltatási rendszer színvonala,<br>
– az ajánlattevõ által ajánlott elõfinanszírozási fizetési konstrukció minõsége és az ajánlatkérõ számára legkedvezõbb feltételrendszere,<br>
– az ajánlati felhívás 3. a) pontjában megjelölt termékcsoportokra együtt is vonatkozó szállítási és telepítési terjedelem nagysága, az összefüggõ rendszerek komplexitásának mértéke,<br>
– a termékekre, termékcsoportokra vonatkozó garanciális, jótállási és szavatossági kötelezettségek mértéke,<br>
– az elmúlt 3 év orvostechnikai gép-mûszer berendezések szállításaira és telepítéseire vonatkozó referenciák ismertetése, kiemelve az ajánlatadói elõfinanszírozásos szállításokat,<br>
– az ajánlatadó által szállított termékekre vonatkozó szerviz- és vevõszolgálati rendszerek minõsége,<br>
– a határidõn túli teljesítésre vállalt vállalkozói kötelezettségek mértéke,<br>
– a meghatározott és specifikált követelményeken felüli technikai, mûszaki és minõségi többletszolgáltatás biztosításának mértéke.<br>
A beszerzés tárgyával szembeni mûszaki követelményekre, illetõleg az elõfinanszírozás részletes feltételeire dokumentációt dolgozott ki ajánlatkérõ. Ebben a szállítandó eszközökre, termékekre, rendszerekre részletes "technikai specifikációt" írt elõ, míg összesítõ listát adott a gép-mûszerekrõl, külön a cardiovascularis röntgenberendezésekrõl és kézimûszerekrõl. Az oktatási kabinet, utóbb pedig az informatikai rendszer követelményeit ugyancsak részletesen meghatározta.<br>
Ezen túlmenõen jelezte, hogy részint a mûszerezendõ épület megtekintésére, részint az ajánlattevõk szakmai kérdéseire konzultációs lehetõséget biztosít. A kérdéseket a konzultációt megelõzõen, 8 nappal korábban, írásban kellett feltenni.<br>
A konzultációra 1999. január 18-án került sor. Ezen a kérelmezõn kívül a nyertes, illetve a dokumentációt megvásároló, további 7 cég is részt vett. A szóban feltett kérdésekre adott válaszokat ajánlatkérõ jegyzõkönyvezte, melyet megküldött minden ajánlattevõnek. Ugyancsak írásban minden ajánlattevõnek egyidejûleg megküldte azokat a válaszokat, amelyeket a kérelmezõ a konzultáción és azt követõen január 21-én, 22-én és 28-án írásban intézett ajánlatkérõhöz. A január 18-án tartott konzultáción írásban átadott kérelmezõi "kérdések" egy része azt kifogásolta – elsõsorban a haemodinamikai röntgenmunkahelyre vonatkozóan –, hogy az ajánlatkérõi követelményrendszer több tétele "cégspecifikusan" került meghatározásra.<br>
Ajánlatkérõ január 27-én kelt válaszában rögzítette, hogy a követelményrendszerét tartalmazó mûszaki táblázat azon információkon alapult, melyeket több cégtõl gyûjtöttek be az elmúlt év során. Ezeket megkísérelték úgy összeállítani, hogy az általuk "ideálisnak" elképzelt, legfejlettebb technológiájú rendszert tudják megvásárolni. Az ily módon összeállított követelményrendszer – ajánlatkérõi válasz szerint – nem tekintendõ minimál-követelménynek, hanem az a mûszaki paraméterek összehasonlítására szolgált a döntés meghozatalánál. Ennek következtében a meghatározott követelményrendszertõl a válasz szerint el lehetett térni, és ez az értékeléskor hátrányt nem jelent.<br>
Az ajánlattételi határidõre, 1999. február 11-ére két ajánlattevõ nyújtotta be ajánlatát, a Philips Magyarország Kft. és a kérelmezõ Siemens Rt.<br>
Kérelmezõ az orvostechnikai gép-mûszerre és az oktatási kabinet és belsõ tájékoztatási rendszer eszközeire két változatban, míg a kézimûszerre három változatban nyújtott be ajánlatot. A Philips Magyarország Kft. egyváltozatú ajánlatot nyújtott be.<br>
Az ajánlatok értékelésére ajánlatkérõ bizottságot hozott létre. A háromtagú bizottság által készített szakvélemény rögzítette, hogy az értékelés fõ szempontjaként a következõ tényezõket vették figyelembe: 1. a szakmai tartalom (kiírási feltételeknek való megfelelés), 2. az ehhez rendelt ár (érték), 3. az esetlegesen meglévõ és megnevezett többletszolgáltatások. A szakvélemény – bár jelezte, hogy az értékelést valamennyi változat esetében elvégezték – részletesen a kérelmezõ magasabb színvonalú ajánlatát hasonlította össze a nyertes ajánlattal. Kérelmezõi ajánlatban az értékelés szerint található volt hét olyan OM-pont, ahol a megajánlott mûszer nem felelt meg egészében véve a megfelelõ OM-pontban kiírt technikai-szakmai paramétereknek. Ezen túlmenõen húsz esetben a kérelmezõ ajánlata a kívánt paramétereknek megfelelt, de drágább, mint a nyertes ajánlata. Mindezen értékelés a szakvélemény szerint nem érintette a haemodinamikai rendszerek minõsítését. Utalt arra, hogy a legnagyobb és döntõ különbség a szakmai tartalomban az informatikai rendszer tekintetében mutatkozott. A nyertes megajánlott rendszere ugyanis az általuk a kiírásban megfogalmazottaknak megfelelt, míg a kérelmezõ rendszere egy kibõvített adatbázis-kezelõ, szöveg- és táblázatszerkesztõ program csupán.<br>
A szakvélemény alapját egy, valamennyi termékre kimunkált értékelõtáblázat képezte. A táblázat szerint az ár és a követelményeknek történõ megfelelés egymáshoz történõ viszonyítása alapján valamennyi tétel értékelõ pontszámot kapott. Ezek összesítése alapján került elkészítésre az értékelési szempontokhoz rendelt döntési mátrix. E szerint az eljárás nyertese a Philips Magyarország Kft. Ennek megfelelõen 1999. április 9-én nyertesnek hirdették, majd április 15-én szerzõdést kötöttek.<br>
Kérelmezõ 1999. április 22-én nyújtott be jogorvoslati kérelmet a Döntõbizottsághoz. Sérelmezte, hogy az ajánlatkérõ, megsértve a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (5) bekezdését, illetve 24. §-át, a mûszerek mûszaki adatait cégspecifikusan, a Philips termékek paramétereit átvéve határozta meg. Kifogásolta, hogy az ajánlati felhívás és a dokumentáció nincs összhangban, más tekintetben (elbírálási szempontok) pedig homályos, ily módon nem volt biztosított a megfelelõ ajánlattétel lehetõsége, továbbá, hogy ajánlatkérõ az elbírálási határidõ meghosszabbítására vonatkozó közleményét késedelmesen tette közzé. Kifogásolta, hogy az ajánlatkérõ nem nyilvánította érvénytelennek a nyertes ajánlatot. Az érvénytelenség indokát arra alapította, hogy a nyertes ajánlat nem jelölt meg telepítési költséget, holott ilyen tevékenységet ténylegesen végezni fog, továbbá, hogy elõfinanszírozásra nem tett ajánlatot.<br>
Állította, hogy az elbírálás szempontjai szerint a legelõnyösebb ajánlatot maga tette. Ennek körében utalt arra, hogy ajánlatkérõ a felhívásban meghatározott elbírálási szempontoktól eltérve értékelt. A felhívás többek között nem tartalmazta az árat, mint értékelési szempontot, holott a tényleges értékelés során ezt lényeges elemként vették figyelembe. Elõadása szerint az elbírálás szempontjainak megváltoztatásán túl ajánlatkérõ értékelése tartalmában sem jogszerû. Mûszaki megfelelés tekintetében 1. számú ajánlata funkciójában és paramétereiben teljes mértékben megfelel a kiírásnak, egyenértékû a Philips ajánlattal. Ár, fizetési konstrukció, feltételrendszere tekintetében ajánlata jelentõsen olcsóbb, a finanszírozási kívánalmaknak eleget tett, e szempontból ajánlata jobb volt, mint a nyertesé. Ajánlatának komplexitása messze magasabb, mint a nyertes ajánlata, csakúgy, mint a garancia, a szavatosság, valamint a referenciák tekintetében. Szervizhálózata szélesebb körû, így e szempontból is jobbnak kellett volna értékelni ajánlatát, míg a kötbér vonatkozásában a két ajánlat egyenlõnek tekintendõ. Sérelmezte, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését megsértve úgy tette közzé ajánlati felhívását, hogy a beszerzés fedezete nem állt rendelkezésre. Kérte, hogy a Döntõbizottság a jogsértésekre tekintettel semmisítse meg az ajánlatkérõ eljárást lezáró döntését. Állítása szerint felek között a szerzõdés nem tekinthetõ létrejöttnek.<br>
Ajánlatkérõ a jogorvoslati kérelem elutasítását elsõdlegesen elkésettségre hivatkozva kérte, az ajánlati felhívással, a dokumentációval és a konzultációval kapcsolatban elõterjesztett sérelmek vonatkozásában. Másodlagosan megalapozatlanság címén kérte az elutasítást. Állítása szerint a beszerzés tárgyát nem cégspecifikusan határozták meg, a nyertes ajánlat nem volt érvénytelen, az elbírálás szempontjai alapján ugyanakkor a legelõnyösebb volt. Hivatkozott arra, hogy az anyagi fedezet rendelkezésre állt, az elõfinanszírozásra történõ felhívással együtt is rendelkezésre állónak kell a fedezetet tekinteni.<br>
A Döntõbizottság a becsatolt iratanyag és a tárgyaláson elhangzottak alapján megállapította, hogy a jogorvoslati kérelem részben elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlatkérõ az ajánlati felhívás, a dokumentáció tartalmát úgy köteles meghatározni, hogy egyrészrõl biztosítsa a megfelelõ ajánlattételt (megfelelõ részletezettségû és mélységû követelményrendszer felállítása), másrészrõl ugyanakkor nem sértheti az esélyegyenlõséget, a verseny tisztaságát (semleges követelményrendszer). E kettõs követelmény egyensúlyban (mederben) tartása érdekében a Kbt. 40. § (1) bekezdése a beszerzés tárgyára vonatkozó részletes mûszaki leírás meghatározását elsõdlegesen szabványra, jogszabályba foglalt mûszaki elõírásra hivatkozással rendeli meghatározni.<br>
A vitatott ügyben a mûszaki leírás nem ezekre történõ hivatkozással került meghatározásra, utalást sem tartalmazott a felhívás arra, hogy miért tért el ettõl ajánlatkérõ.<br>
Tény azonban – ajánlatkérõ maga is többször hivatkozott erre –, hogy követelményrendszerét az elmúlt évben az egyes általa "csúcstechnológiájúnak" tekintett termékekrõl gyûjtött információk, adatok halmazára alapítva, azokból mintegy válogatva határozta meg, kiemelve az adathalmazból a legkorszerûbb termékre vonatkozó paramétereket. Ily módon nem zárható ki, hogy egy-egy mûszaki elõírás egyik vagy másik termék konkrét mûszaki adatára támaszkodott. Nem zárható ki az sem, hogy a legkorszerûbb termék iránti igény következtében nem került sor egyértelmûen az ár bírálati szempontként meghatározására. Ma már azonban a Döntõbizottság elõtt nem tehetõ vitássá, hogy a mûszaki leírás, a követelményrendszer, a bírálat szempontjai jogszerûen kerültek-e meghatározásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. A határidõk elmulasztása jogvesztéssel jár.<br>
Kérelmezõ 1999. januárjában észlelte, hogy számára az ajánlati felhívás, illetõleg a dokumentáció egyrészrõl nem nyújt megfelelõ információt, másrészrõl vélelmezhetõen egyes paraméterei diszkriminatívan kerültek meghatározásra. Kifogásait írásban terjesztette elõ az ajánlatkérõ felé, aki szintén írásban adott magyarázatot ezekre vonatkozóan. A válaszokat, az ajánlatkérõ által felállított szabályokat kérelmezõ elfogadta, határidõben jogorvoslati eljárást nem kezdeményezett. Erre tekintettel a kérelemnek az ajánlati felhívással és a dokumentációval kapcsolatos részét a Döntõbizottságnak is el kellett utasítani.<br>
Ugyancsak elkésett a fedezet hiányára alapított kérelemrész. Kérelmezõ elõtt ismert volt, hogy ajánlatkérõ a beszerzés egészét nem a kormányzat által biztosított forrásból valósítja meg, és ismert volt az is, hogy az e fölötti részt az ajánlattevõnek kell egy ún. elõfinanszírozási konstrukció alapján magára vállalnia. Saját elõadása szerint is az 1999. január 18-án tartott konzultáción tárgyalva az elõfinanszírozási konstrukcióról, észlelte a fedezet meglétének bizonytalanságát. Tudomásszerzésének idõpontja ennek megfelelõen erre az idõszakra tehetõ, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság nem vizsgálhatta, hogy az ajánlati felhívás közzétételekor a költségvetési szervnél a pénzügyi fedezetet rendelkezésre állónak kell-e tekinteni. Megjegyzi azonban a Döntõbizottság, hogy ajánlatkérõnek az általa beszerzett szakértõi véleményre alapított álláspontjával szemben a fedezet fogalmát az államháztartásról szóló 1992. évi XXXVIII. törvény 98. § (7) bekezdése meghatározza.<br>
Elkésett az elbírálási határidõ meghosszabbításának késedelmes közzétételével kapcsolatos kérelem is. Ajánlatkérõ a határidõ meghosszabbításáról szóló hirdetményt 1999. március 11-én adta postára, amelyrõl ajánlattevõket is tájékoztatta március 10-én kelt levelében. Ehhez képest az április 22-én keltezett kérelem elkésett.<br>
A Döntõbizottság megállapította, hogy az ajánlat érvénytelenségével, illetve a legelõnyösebb ajánlat kiválasztásával kapcsolatos jogorvoslati kérelemrész megalapozatlan.<br>
Az ajánlati felhívás meghatározta az elbírálás szempontjait. Az elsõ elbírálási szempont értelmében az ajánlatkérõ elsõdlegesen az ajánlati dokumentációban meghatározott részletes mûszaki és minõségi specifikációnak való megfelelés mértékét, a megajánlott berendezések egységes rendszerben történõ mûködtetésének biztosítását, az orvostechnikai berendezések összeállítására és telepítésére vonatkozó szolgáltatási rendszer színvonalát értékelte. Kérelmezõ állítása szerint az ajánlatokat e szempontból egyenértékûnek kell tekinteni. E körben hivatkozott arra, hogy a dokumentációban meghatározott követelményeknek ajánlata megfelel, figyelemmel arra is, hogy a január 27-én kelt ajánlatkérõi válasz szerint a dokumentációban meghatározott követelményektõl el lehetett térni.<br>
Ugyanakkor tény, az értékelésnél minden tételnél tetten érhetõ, hogy ajánlatkérõ kedvezõbb elbírálásban részesítette a dokumentációban megfogalmazott ajánlatkérõi igényekhez jobban közelítõ feltételeket.<br>
Kérelmezõ, amikor vitássá nem téve elfogadta az ajánlatkérõ magyarázatát a dokumentációtól történõ eltérés lehetõségét illetõen, figyelmen kívül hagyta – a bírálat szempontjainak változatlanul maradása következtében –, hogy az ajánlatkérõ az értékeléskor mégis jogszerûen fogja értékelni – a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. §-</a>ára tekintettel – az ajánlati felhívásnak jobban megfelelõ ajánlatokat. Ily módon kétséget kizáróan megállapítható, hogy az elsõ elbírálási szempont tekintetében a nyertes ajánlata jobbnak értékelhetõ. Kérelmezõ maga is hivatkozott arra, hogy olyan ajánlat elkészítésére törekedett, amely kielégíti az ajánlatkérõi igényeket esetleg alacsonyabb mûszaki színvonalon is, de jobban igazodik az ajánlatkérõ rendelkezésre álló anyagi fedezetéhez. Ez a megközelítés azonban nem a bírálat szempontjaiban megfogalmazott tényleges ajánlatkérõi igényekhez, hanem a kérelmezõ által vélelmezett ajánlatkérõi igényekhez igazodott.<br>
Kérelmezõ az ár mint elbírálási szempont tekintetében egymásnak ellentmondó nyilatkozatokat terjesztett elõ. Egyrészrõl arra hivatkozott, hogy az ár nem is szerepelt elbírálási szempontként, másrészrõl éppen az árra hivatkozva állította, hogy a második elbírálási szempont tekintetében ajánlata lényegesen jobb volt. Kétségkívül az ár nem szerepelt az elbírálás szempontjai között, tény azonban, hogy az ajánlatkérõ erre is tekintettel értékelte az ajánlatokat. Az ár figyelembevétele azonban kérelmezõnek jog- és érdeksérelmet nem idézett elõ, ugyanis az ajánlatkérõ éppen az árra tekintettel minõsítette a második elbírálási szempont alapján kedvezõbbnek az ajánlatát. Az ár figyelmen kívül hagyása esetén az értékelés sorrendje megfordul, mivel az elõfinanszírozás szempontjából a nyertes ajánlata sokkal kedvezõbb volt azáltal, hogy saját kockázatára lényegesen magasabb összegben és alacsonyabb fix kamattal tett ajánlatot. Ezzel szemben kérelmezõ harmadik fél által biztosított befektetéssel, kisebb összegre, magasabb átlagkamatláb és változó kamatozás mellett vállalta az elõfinanszírozást.<br>
A harmadik elbírálási szempont esetében kérelmezõ maga sem vitatta, hogy magasabb színvonalú informatikai rendszert ajánlott meg a nyertes, így ajánlatkérõ értékelését helyesnek kell elfogadni.<br>
A garanciára és a szavatosságra tett ajánlatok tartalmuk szerint összességében ugyancsak egyenértékûek voltak (kérelmezõ 24, 36 hónap, illetõleg 12, 18 hónap, nyertes 24, 12 hónap, illetve 18, 24 hónap).<br>
A referenciák tekintetében ajánlatkérõ értékelése egybe esett kérelmezõ értékítéletével, miután kérelmezõ ajánlatát ebbõl a szempontból jobbnak értékelte.<br>
A hatodik elbírálási szempont a termékekre vonatkozó szerviz- és vevõszolgálat minõsége volt. Kérelmezõ saját gyártmányú termékeinek szervizellátására jó minõségû szervizhátteret biztosított, azonban az egyéb termékekre vonatkozóan adott beszállítói nyilatkozatból ez a jó minõség nem volt megállapítható, csak az, hogy valamilyen szervizháttér rendelkezésre áll. A hibaelhárítást átlagosan 24, 48 órán belül vállalták. A nyertes saját gyártmányainak szervizhátterét igen részletesen mutatta be, amellyel jó minõségû szervizellátás biztosítását bizonyította. A nem általa gyártott berendezésekre beszállítói döntõ többsége részletesen bemutatta tevékenységét, szakembereinek létszámát, mûszaki felszereltségüket, alkatrészbázisukat. Több szerviz megjelölte, hogy a hét valamennyi napján 24 órás szolgálatot biztosítanak, és a hibaelhárítást átlagosan 6–24 órán belül vállalják. Erre tekintettel ajánlatkérõ értékelését, mely szerint a nyertes ajánlat jobb, megalapozottnak kell elfogadni.<br>
Határidõn túli teljesítésre vállalt kötelezettségek mértékét – mint hetedik elbírálási szempont – az ajánlatkérõ az ajánlattevõk által vállalt kötbér alapján egyenértékûnek minõsítette. Kérelmezõ értékelése szerint is e szempontból az ajánlatok egyenértékûek.<br>
Az utolsó elbírálási szempont a meghatározott követelményeken felüli technikai, mûszaki, minõségi többletszolgáltatás. Kérelmezõ ajánlatát e szempontból azonos súlyúnak tekintette a nyertes ajánlattal, amelyet ajánlatkérõ értékelése ellenére a jogorvoslati eljárás során nem vitatott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. A 34. § (1) bekezdése alapján az ajánlatkérõ az ajánlatokat a legalacsonyabb összegû ellenszolgáltatás vagy az összességében legelõnyösebb ajánlat szempontja alapján bírálja el. Ez utóbbi esetben a (3) bekezdés szerint meg kell határozni az összességében legelõnyösebb ajánlat megítélésére szolgáló szempontokat, azok fontossági sorrendjét. Az 56. § (1) bekezdése alapján az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
A Döntõbizottság ezen rendelkezések alapján, kizárólag az elbírálási szempontok figyelembevételével, azok fontossági sorrendjére tekintettel megvizsgálta az ajánlatokat.<br>
Megállapította, hogy az elsõ, a második, a harmadik, a hatodik elbírálási szempontból a nyertes, az ötödik elbírálási szempontból kérelmezõ ajánlata volt kedvezõbb, míg a negyedik, a hetedik és a nyolcadik elbírálási szempontból az ajánlatok azonos értékûek voltak. Összességében tehát a nyertesnek hirdetett ajánlat kedvezõbb, ezért a jogorvoslati kérelmet e részben megalapozatlanság címén utasította el a Döntõbizottság.<br>
Megállapította a Döntõbizottság azt is, hogy a nyertes ajánlat nem volt érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. A felhívás szerint az ajánlattevõnek az eszközök szállításán túl ajánlatot kellett tennie az orvostechnikai gép-mûszer és az oktatási kabinet telepítésére. A nyertes – kérelmezõ állításával ellentétben – a telepítést vállalta, és az ezért járó ellenszolgáltatás tekintetében pedig kifejezett nyilatkozatot tartalmaz az ajánlat. E szerint a telepítés, az üzembe helyezés és a betanítás költségeit az orvostechnikai gép-mûszerek ára tartalmazza. Az oktatási kabinetre vonatkozóan pedig megjelölte a telepítés költségeit. Az ajánlati felhívás az elõfinanszírozással kapcsolatban csak annyit határozott meg, hogy kérik a megajánlott konstrukció ismertetését. Az elõfinanszírozás formájára az ajánlati felhívás nem utalt, így minden olyan ajánlat megfelelt a felhívás feltételeinek, amely erre vonatkozó elfogadható javaslatot tartalmazott.<br>
Figyelemmel arra, hogy a kérelem elutasításra került, a Döntõbizottság nem vizsgálta az egyes jogkövetkezmények alkalmazhatóságának feltételeit, így azt sem, hogy a szerzõdés felek között 1999. április 15-én létrejött-e avagy sem.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) és c) pontja alapján biztosított jogkörében eljárva a Kbt. 79. § (5) bekezdésére is tekintettel a Kbt. 88. § (1) bekezdés a) pontja alapján a kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 1.<br>
<br>
Gaga Albert s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>