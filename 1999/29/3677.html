<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3677)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.74/11/1999.<br>
<br>
Tárgy: a Schindler Hungária Kft. jogorvoslati kérelme a Magyar Posta Rt. Vezérigazgatósága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Schindler Hungária Kft. (1087 Budapest, Könyves K. krt. 76., képviseli: dr. Hámori Sándor ügyvéd, 1022 Budapest, Alvinci u. 8., a továbbiakban: kérelmezõ) jogorvoslati kérelmét, melyet a Magyar Posta Rt. Vezérigazgatósága (1122 Budapest, Krisztina krt. 6–8., a továbbiakban: ajánlatkérõ) 45 db felvonó megelõzõ, rendszeres karbantartása az MSZ 04-81-80 szabvány szerint tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ képviseletében a Magyar Posta Rt. Budapesti Igazgatósága 1999. március 10-én ajánlati felhívást tett közzé a K. É. 1999. évi 10. számában, (0869) nyílt eljárás megindítására, az igazgatóság épületeiben, telephelyein mûködõ, összességében 45 db felvonó megelõzõ, rendszeres karbantartása az MSZ 04-81-80 szabvány szerint, valamint eseti javítási munkák elvégzése tárgyában.<br>
A felhívás 3. b) pontja szerint a konkrét címeket, valamint a berendezések mûszaki adatait az ajánlati dokumentáció tartalmazza. A 3. c) pont alapján részaján-lattételt is elfogadott ajánlatkérõ. A 13. pont szerint az összességében legelõnyösebb ajánlatot kívánta ajánlatkérõ kiválasztani, az alábbi – fontossági sorrendben megadott – szempontok alapján: kívánt mûszaki alkalmasság, szakmai megbízhatóság, igazolt referenciák; ajánlati ár; szervizlehetõség. A 14. pontban kötötték ki, hogy többváltozatú ajánlat nem tehetõ.<br>
Az ajánlati dokumentáció 1–2. pontjában azt a jogot fenntartotta magának ajánlatkérõ, hogy a jelzett mennyiségeket idõközben a tényleges igényeknek megfelelõen változtassa. A 3.2. pontban elõírta, hogy az általa bejelentett üzemzavarok, váratlan meghibásodások elhárításának megkezdésére köteles vállalkozó a bejelentést követõ 3 órán belül megjelenni. A 4.2. pont szerint a karbantartáson kívüli javításokra a vállalkozónak elõzetes ajánlatot kell készíteni anyag és munkadíj bontásban, valamint hogy az ajánlatoknak tartalmaznia kell a fõanyag-árjegyzékeket, valamint a vállalkozó által alkalmazni kívánt rezsióradíjat. A 4.3. pontban kikötötték, hogy a megjelölt – elszámolható – költségeken kívül más költség nem számítható fel.<br>
A dokumentációt további 3 db felvonóval kiegészítette ajánlatkérõ, így az eredetileg megjelölt 45 db felvonó 48-ra változott.<br>
Az ajánlattételi határidõig – ami egyben az ajánlatok bontásának idõpontja is – ajánlatot nyújtott be a Beta Lift Kft., a Heffler ACS Kft., az Ezercikk Bt., a Hungária Lift Szerviz Kft., az Interlift Kft., a Miskolc Lift Kft., az Otis Felvonó Kft., a Thyssen Lift Kft., valamint a kérelmezõ.<br>
Ajánlatkérõ az ajánlatok bírálata során megállapította, hogy a beérkezett ajánlatok közül az Ezercikk Bt., a Thyssen Lift Kft., a Hungária Lift Szerviz Kft., a Miskolc Lift Kft. és a Heffler ACS Kft. ajánlata nem tartalmazta a dokumentáció 4.2. pontjában elõírt fõanyagárjegyzékeket. Ugyanekkor megállapította azt is, hogy az Interlift Kft. és kérelmezõ által benyújtott ajánlat nem fõanyag-árjegyzéket, hanem alkatrészárjegyzéket tartalmaz, ami nem kompatíbilis az ajánlati dokumentáció mûszaki kiírásában meghatározottakkal, és a kért fõdarabok árai nem állapíthatók meg.<br>
A fenti megállapításait követõen a felsorolt ajánlattevõk ajánlatát érvénytelennek minõsítette ajánlatkérõ és a késõbbiekben ezeket már nem vizsgálta, illetve bírálta el.<br>
Az érvényesnek tekintett Otis Felvonó Kft. és a Beta Lift Kft. ajánlatát hasonlította össze és bírálta el ajánlatkérõ, alapvetõen az ajánlati ár, rezsióradíj és a fõanyag-árjegyzék összevetésével. Ennek során megállapította, hogy az Otis Felvonó Kft. ajánlata nagyrészt saját gyártású berendezéseihez tartozó alkatrészárakat tartalmaz. A Beta Lift Kft. az ajánlatában a beépített – dokumentációban felsorolt – berendezésekhez igazodó fõanyagokat adott meg.<br>
Az 1999. április 30-án felvett jegyzõkönyv tanúsága szerint a BÉTA Lift Kft. nyertességére vonatkozó döntését nyilvánosan hirdette ki ajánlatkérõ, és egyben azt is közölte, hogy a nyertes visszalépése esetén az Otis Felvonó Kft. kap megbízást a feladat elvégzésére. Az írásba foglalt döntést az eredményhirdetésen részt vevõ ajánlattevõk részére – köztük kérelmezõ részére is – aláírás ellenében átadták.<br>
Kérelmezõ 1999. május 5-én jogorvoslati kérelemmel fordult a Döntõbizottsághoz, melyben elsõdlegesen kérte az ajánlatkérõ eljárást lezáró döntésének megsemmisítését, amennyiben a szerzõdés még nem jött létre. Másodlagosan kérte a jogsértés megállapítását, ötszázezer forintos bírság kiszabását és ajánlatkérõ költségekben marasztalását. Kérte továbbá ideiglenes intézkedéssel a szerzõdéskötés megtiltását és az ügyben tárgyalás tartását. Kérelmét azzal indokolta, hogy ajánlatkérõ nem az összességében legkedvezõbb ajánlatot tevõt nyilvánította az eljárás nyertesének. Kifogásolta továbbá, hogy az ajánlati felhívás 13. pontjában megjelölt mûszaki alkalmasságot nem írhatta volna elõ elbírálási szempontként ajánlatkérõ, mert álláspontja szerint mûszakilag nyilvánvalóan alkalmas társaságok nyújtottak be ajánlatot, így ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdésében foglaltakat is. Véleménye szerint a nyertesre vonatkozó ajánlatkérõi döntés azért jogellenes, mert egyedül kérelmezõ rendelkezik ISO 9001-es tanúsítvánnyal, megfelel a 113/1998 (VI. 10.) Kormányrendeletben elõírt képesítési követelményeknek és az õ árajánlata volt a legjobb. A kérelmét a tárgyaláson változatlanul fenntartotta.<br>
A Döntõbizottság a törvényi feltételek hiányában nem hozott ideiglenes intézkedést.<br>
Ajánlatkérõ az írásos észrevételében és a tárgyaláson úgy nyilatkozott, hogy a részben elkésett, illetve a részben alaptalan jogorvoslati kérelem elutasítását kéri. Indokolásul elõadta, hogy az ajánlati felhívás 13. pontjára vonatkozó kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján elkésett. Az értékelésre vonatkozó kérelem is alaptalan, mert a Kbt. 52. § (2) bekezdésének d) pontja alapján nyilvánította érvénytelennek kérelmezõ ajánlatát, hiszen az a dokumentáció 4.2. pontjában írtakkal ellentétes, mivel kérelmezõ olyan részleges fõanyagárjegyzéket csatolt ajánlatához, amelyben csak a kérelmezõ – Schindler – liftjeihez tartozó alkatrészeket jelölt meg.<br>
Az is az ajánlat érvénytelenségét eredményezte kérelmezõnél, hogy a szerzõdéstervezet szerint az ajánlat a rendszeres karbantartásra vonatkozik, a külön javításokat egy külön szerzõdés alapján vállalta volna kérelmezõ.<br>
Az ügyben érdekelt felek közül csak a Thyssen Lift Kft. tett érdemi észrevételt, melyben a jogorvoslati eljárást kezdeményezõ kérelemben foglaltakkal egyetértve a jogorvoslati kérelmet támogatta.<br>
A Döntõbizottság a rendelkezésére álló dokumentumok, iratok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem részben elkésett, részben pedig alaptalan, ezért azt elutasítja.<br>
A jogorvoslati eljárás során rendelkezésre álló dokumentumokból kétséget kizáróan megállapítást nyert, hogy kérelmezõ 1999. március 19-én átvette aláírás ellenében az ajánlati dokumentációt, így legkésõbb ekkor megismerte az ajánlati felhívást. Ezen idõponttól számított 15 napig állt rendelkezésére idõ arra, hogy az ajánlati felhívás 13. pontját sérelmezve, jogorvoslati kérelemmel támadja azt a Döntõbizottságnál, ugyanis a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár. Fentiekre tekintettel a jogvesztõ határidõn túl a kifogásolt ajánlatkérõi elõírás eredményesen nem támadható.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ezt követõen a Kbt. 53. § (2) bekezdése úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A jogorvoslati eljárás során kérelmezõ nem vitatta ajánlatkérõnek azon megállapítását, hogy olyan – részleges – fõanyagárjegyzéket csatolt ajánlatához, mely csak a Schindler liftek alkatrészjegyzékét tartalmazta. Ugyanígy nem vitatta azt sem, hogy a rendszeres karbantartásokon túli javításokat külön szerzõdés alapján vállalta volna.<br>
Tekintettel az ajánlati felhívás tárgyára, az ajánlati dokumentáció 4.2. pontjára, a Döntõbizottság megállapította, hogy ajánlatkérõ jogszerûen nyilvánította érvénytelennek és ezt követõen nem bírálta el a kérelmezõ ajánlatát, mert ellenkezõ esetben ajánlatkérõ sértette volna meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontját, valamint az 53. § (2) bekezdését, figyelemmel a Kbt. 25. §-ára, mely szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. A Kbt. megengedõ rendelkezést nem tartalmaz a fentebb hivatkozott törvényhelyek esetében, ezért a kérelmezõ által felhívott jogsértés alaptalan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontja alapján biztosított jogkörében eljárva a Kbt. 88. § (1) bekezdésének a) pontja alapján a jogorvoslati kérelmet elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 2.<br>
<br>
Dr. Bíró László s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>