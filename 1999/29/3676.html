<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3676)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.72/12/1999<br>
<br>
Tárgy: az Integrál Gmk. jogorvoslati kérelme Kaszaper Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Integrál Tervezõ és Beruházási Gmk. (5540 Szarvas, Árpád u. 10., továbbiakban: kérelmezõ) jogorvoslati kérelmét, melyet Kaszaper Község Önkormányzata (5948 Kaszaper, Hõsök tere 1., képviseli: dr. Jakab Sándor ügyvéd, 1277 Budapest, Pf. 50., a továbbiakban: ajánlatkérõ) a községi csatornahálózat és szennyvíztisztító telep építési beruházás kivitelezése tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. január 6-án részvételi felhívást tett közzé a K. É. 1999. évi 1. számában (7817) elõminõsítési eljárás lefolytatására a község csatornahálózata és szennyvíztisztító telepe építési beruházás kivitelezése tárgyában, miután 1998-ban céltámogatásban részesült egyrészt az 573 millió forint beruházási összköltségû csatornahálózat, másrészt a 178 millió forint összköltségû szennyvíztisztító telep létesítéséhez.<br>
A felhívás 3. a) pontjában a beszerzés tárgyát és mennyiségét a következõk szerint határozta meg ajánlatkérõ:<br>
Csatornahálózat:<br>
15 441 fm NÁ 200 KG-PVC gravitációs csatorna<br>
7252 fm NÁ 150 KG-PVC gravitációs házi bekötés<br>
19 fm DN 140 KM-PVC nyomóvezeték<br>
4 db hálózati átemelõ<br>
Szennyvíztisztító telep: 350 m3/nap kapacitású eleveniszapos szennyvíztisztító telep, 30 m3/nap kapacitású hígfekálfogadó állomással és I. kategóriájú tisztított szennyvíz minõséggel.<br>
Ajánlatkérõ a 3. c) pontban elõírta, hogy részajánlatot nem fogad el, továbbá többváltozatú ajánlatot nem lehet tenni.<br>
A felhívás 9. pontja szerint a jelentkezõknek az alábbi dokumentumokkal kell igazolniuk pénzügyi, gazdasági és mûszaki alkalmasságukat:<br>
– a teljesítésbe 15%-nál nagyobb mértékben bevonni kívánt alvállalkozók megnevezése,<br>
– az ajánlattevõre és jelen projekthez megjelölt alvállalkozójára vonatkozóan az elõzõ három év legjelentõsebb csatorna- és szennyvíztisztítótelep-építési beruházásainak ismertetése a vállalási ár megjelölésével,<br>
– az ajánlattevõ és megjelölt alvállalkozója mûszaki, technikai felszereltségének leírása,<br>
– azon mûszaki szakemberek megnevezése, akiket az ajánlattevõ be kíván vonni a teljesítésbe,<br>
– az ajánlattevõ minõségbiztosítási rendszereinek dokumentumai,<br>
– az ajánlattevõ és megjelölt alvállalkozója pénzügyi és gazdasági alkalmasságát igazoló, számlavezetõ pénzintézettõl származó nyilatkozat,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározottak szerinti hatósági igazolások és nyilatkozatok,<br>
– az ajánlattevõ és jelentõsebb alvállalkozói 30 napnál nem régebbi cégkivonata, továbbá az 1996., 1997. és 1998. évi elõzetes mérlege.<br>
Az ajánlatok elbírálását a felhívás 10. pontja szerint az összességében legelõnyösebb ajánlat kiválasztásával, az alábbi értékelési szempontok szerint írta elõ:<br>
– minõségbiztosítási rendszer tanúsítványa,<br>
– referenciák,<br>
– ajánlati ár és kötbérvállalás mértéke,<br>
– pénzügyi és gazdasági alkalmasság,<br>
– személyi, szakmai és mûszaki felkészültség, garanciavállalás mértéke,<br>
– Környezet Központú Irányítási Rendszer alkalmazása a projekt végrehajtása során.<br>
Az elõminõsítési szakaszban dokumentáció nem készült.<br>
A részvételi jelentkezés 1999. február 8-i határidejéig 16 jelentkezés érkezett ajánlatkérõhöz a következõktõl: kérelmezõ, Olajgép Kardoskút, Aquaplus Kft., Gyulai Közüzemi Kft., Békés Megyei Vízmûvek, Hídépítõ Rt., 31. ÁÉCS Kft., KÖZ-VÍZ Kft., Betonútépítõ Rt., CSÕSZER Rt., OLAJTERV Rt., Ördög Team, Magyar Aszfalt Kft., Délépítõ Rt., Magyar Vízügyi Kivitelezõ Kft. és a KÖVIÉP Kft.<br>
Ajánlatkérõ 1999. április 21-én döntött a jelentkezõk alkalmasságáról. Eszerint 4 jelentkezést fogadott el (Aquaplus Kft., Békés Megyei Vízmûvek, Délépítõ Rt., Olajterv Rt.), 5 jelentkezést formai, további ötöt – közöttük kérelmezõ jelentkezését – tartalmi, míg 2 jelentkezést összeférhetetlenségi okokból elutasított. Döntésérõl április 26-án kelt levélben értesítette a jelentkezõket, egyúttal írásban részletesen indokolta is döntését. Kérelmezõ esetében az indok az alábbi volt: az ajánlattevõ nem jelölt meg a teljesítésbe 15%-nál nagyobb mértékben bevonni kívánt alvállalkozót, ugyanakkor a részvételi felhívás alapján figyelembe vett elõzõ 3 év bemutatott referenciamunkái között szennyvíztisztítótelep-építési beruházás nem szerepelt. A részvételi felhívás 3. a) pontjában megjelölt mennyiségi adatok alapján kiszámítható, hogy a szennyvíztelep építési beruházása a teljes építési beruházás 15%-ánál nagyobb mértékû. Fentiekre tekintettel, továbbá a felhívás 3. c) pontja alapján, miszerint részajánlat nem tehetõ a beruházás megvalósíthatóságának érdekében, az ajánlat nem fogadható el.<br>
Az alkalmasnak minõsített jelentkezõknek 1999. május 3-án írásban küldte meg ajánlatkérõ az 1999. április 30-án kelt ajánlati felhívást, mely szerint az ajánlattételi határidõ 1999. június 28. 11.00 óra, az eredményhirdetés idõpontja pedig 1999. július 21. 11.00 óra.<br>
Kérelmezõ 1999. május 4-én jogorvoslati kérelemmel fordult a Döntõbizottsághoz, melyben kérte, hogy ajánlatkérõ vonja be kérelmezõt az eljárás további – ajánlattételi – szakaszába és küldjön ajánlati felhívást a részére. Kérelmét azzal indokolta, hogy a részvételi jelentkezésében a szerzõdés teljesítésére való alkalmasságát minden tekintetben megfelelõen igazolta. Kérte továbbá  ideiglenes intézkedéssel az eljárás felfüggesztését, és az igazgatási szolgáltatási díj részére történõ megfizetését.<br>
A kérelmére kitûzött tárgyaláson a kérelmét változatlanul fenntartotta, azzal a kiegészítéssel, hogy ajánlata nyertessége esetén csak 0,5% mértékig kívánna alvállalkozót a teljesítésbe bevonni.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ írásos észrevételében és a tárgyaláson úgy nyilatkozott, hogy kéri a megalapozatlan jogorvoslati kérelem elutasítását, mert kérelmezõ csak a szennyvízcsatorna építésére való alkalmasságát igazolta.<br>
A tervezett beruházás részét képezõ szennyvíztisztító építésére nem rendelkezik referenciával és alvállalkozót sem jelölt meg a feladat kb. 23%-ot kitevõ részére.<br>
Az ügyben érdekelt felek közül a Gyulai Közüzemi Kft. úgy nyilatkozott, hogy jelentkezésüket tartalmi szempontok miatt nem fogadta el ajánlatkérõ, mivel a cégbejegyzés elhúzódása miatt – amely jogképességüknek nem akadálya – nem csatolták jelentkezésükhöz a kért cégkivonatot.<br>
A 31. Általános Építõ és Csúszózsalus Kft. csatlakozott a jogorvoslati kérelemhez.<br>
A KÖVIÉP Kft., írásos észrevételében kifejtette, hogy ajánlatkérõ megsértette az esélyegyenlõség elvét azzal, hogy társaságukat tartalmi indokok alapján nem tartotta ajánlattételre alkalmasnak.<br>
Az egyéb érdekeltek további érdemi észrevételt nem tettek.<br>
A Döntõbizottság a rendelkezésére álló dokumentumok, iratok, írásos és a tárgyaláson elhangzott szóbeli – érdemi – nyilatkozatok alapján megállapította, hogy a kérelem nem alapos és ezért azt elutasítja. A Döntõbizottság az eljárás során megállapította, hogy kérelmezõ részvételi jelentkezése az alábbi tartalommal került benyújtásra:<br>
– nyilatkozat arról, hogy kérelmezõ alvállalkozókat nem kíván foglalkoztatni (értelemszerûen 15% fölötti mértékben),<br>
– az elmúlt 6 évben hasonló közbeszerzésben szerzett referenciák ismertetése (a felhívásban elõírt elmúlt 3 évre vonatkozó 1 db ivóvízellátó rendszer és 3 db szennyvízcsatorna építését lehet figyelembe venni, mint hasonlót),<br>
– mûszaki-technikai felszereltség ismertetése (amely a szerzõdés teljesítésének ismertetése, felelõs személyek bemutatása),<br>
– minõségbiztosítási rendszerük ismertetése, ISO 9002 kiépítése mellett a tanúsítás még nem történt meg,<br>
– pénzintézeti nyilatkozat és az összes szükséges hatósági igazolás,<br>
– cégkivonat,<br>
– 3 év mérlege,<br>
– Környezetközpontú Irányítási Rendszerrõl tett nyilatkozat (ISO 14001 szerinti tanúsítása folyamatban van).<br>
Formailag tehát minden dokumentumot csatolt kérelmezõ, azonban tény, hogy figyelembe vehetõ referenciája a beszerzés elválaszthatatlan részét, illetve tárgyát képezõ szennyvíztisztító telepre nincs megjelölve.<br>
Kérelmében arra hivatkozik, hogy a listán feltüntetett Orosháza és Szarvas helyszíneken szennyvíztisztító telepet is épített. A referencialista alapján azonban mind Szarvas, mind Orosháza esetén "szennyvízcsatorna-hálózat" építése lett megjelölve. Ajánlatkérõ csakis a kérelmezõ e tárgyú nyilatkozatára tekintettel értékelhette a referenciát, azaz kérelmezõ saját munkájának a két helyszínen épített csatornahálózatot tekinthette.<br>
Helyesen állapította meg tehát ajánlatkérõ, hogy kérelmezõ nem igazolta mûszaki alkalmasságát az elõírt módon (referenciák) a jelen beszerzés egészére.<br>
Kérelmezõ ugyanakkor alvállalkozót nem jelölt meg a beszerzés kérdéses részére, márpedig a saját érdeke lett volna az ajánlatkérõ számára meggyõzõen bizonyítani a szerzõdés teljes körû teljesítésére való alkalmasságát. E tekintetben nincs jelentõsége annak, hogy az alvállalkozó 15%-ot meghaladó mértékben kerül bevonásra vagy az alatt. (E küszöbérték elérésének az igazolások és egyéb dokumentumok becsatolási kötelezettségében van jelentõsége.) Kérelmezõ semmilyen módon nem valószínûsítette – tekintettel a részvételi felhívás követelményeire – a beszerzés tárgyának egészére, azon belül a mûszakilag sajátos létesítményfajta építésére vonatkozó mûszaki alkalmasságát, ezért ajánlatkérõ terhére nem írható, hogy a részvételi jelentkezésébõl nem tudta kérelmezõ alkalmasságát megállapítani. Meg kell jegyezni, hogy a beruházás finanszírozásának közismert alapadataiból azonban nem következik az, hogy a szennyvíztisztító telep építésére igénybe vett alvállalkozói részvétel feltétlenül meghaladja a 15%-ot, ez csak akkor lenne így, ha a szennyvíztisztító telepet egészében, mint önálló létesítményt kivitelezné az alvállalkozó. A gyakorlatban azonban a tisztítótelep építési munkáinak jelentõs részét maga az ajánlattevõ is elvégezheti, és alvállalkozót gyakran csak a sajátos mûszaki feladatokra vesz igénybe, a bevonás mértéke ennek megfelelõen változhat.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint "az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt."<br>
A Döntõbizottság a lefolytatott vizsgálat alapján kétséget kizáróan megállapította, hogy ajánlatkérõ az esélyegyenlõséget is betartva értékelte kérelmezõ jelentkezési anyagánál a referenciákat, mint az alkalmasság egyik szigorú kritériumát, ezért a kérelmezõ jogorvoslati kérelme megalapozatlan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 1.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>