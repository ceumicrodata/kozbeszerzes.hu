<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3678)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.78/13/1999.<br>
<br>
Tárgy: P. Dussmann Kft. jogorvoslati kérelme a Zala Megyei Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A P. Dussmann Kft. (1088 Budapest, Rákóczi út 1–3., képviseli: dr. Szabó M. Lajos ügyvéd, 1055 Budapest, Szalay u. 3. IV. em. 2., a továbbiakban: kérelmezõ) jogorvoslati kérelmét, melyet a Zala Megyei Kórház (8900 Zalaegerszeg, Zrínyi M. u. 1., képviseli: dr. Koczka Csaba ügyvéd, 8900 Zalaegerszeg, Széchenyi tér 4–6., a továbbiakban: ajánlatkérõ) a kórház rendszeres napi és eseti takarítása tárgyú közbeszerzési eljárása ellen nyújtott be, mint alaptalant, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. február 24-én nyílt eljárás megindítására ajánlati felhívást tett közzé a K. É. 1999. évi 8. számában (0579) a kórház rendszeres napi és eseti takarítása tárgyában.<br>
A dokumentációban meghatározott részlegek szerinti részajánlattétel is megengedett volt. A felhívás 11. pontja szerint az ajánlattevõk pénzügyi, gazdasági és mûszaki alkalmassága igazolására kért adatok és tények között ajánlatkérõ megjelölte azt is, hogy 3 hónapnál nem régebbi cégkivonatot is csatolni kell.<br>
A 13. pont szerint ajánlatkérõ az összességében legelõnyösebb ajánlatot kívánta kiválasztani az alábbi – fontossági sorrendben megadott – szempontok szerint:<br>
– a szolgáltatásra vonatkozó legkedvezõbb garantált minõségi jellemzõk,<br>
– az intézmény mûködésével összefüggõ, speciális igények teljesítéséhez szükséges személyi és tárgyi feltételek fennállása,<br>
– referencia egészségügyi intézmények részére nyújtott hasonló tárgyú szolgáltatásokról,<br>
– az ajánlatkérõ által fizetendõ ellenszolgáltatás mértéke, fizetési feltételek,<br>
– a leghosszabb idõre garantált fix ár,<br>
– a jelen közbeszerzési eljárás tárgyát képezõ takarítási tevékenységgel foglalkoztatott munkavállalók ajánlattevõ által történõ részbeni átvételére/alkalmazására történõ javaslatok és annak költségvonzata.<br>
Ajánlatkérõ részletes dokumentációt is készített, melyet az ajánlattevõk rendelkezésére bocsátott. E dokumentáció 1.2. pontjában közölte ajánlatkérõ, hogy a mellékletek tartalmazzák azon egységeket, ahol a takarítási szolgáltatást kell végezni, valamint hogy az ajánlatokat egységenként bírálja el.<br>
A 1.3. pontban írta elõ, hogy az eljárás megnevezése: kórházi épülettakarítási szolgáltatás. Az 1.12. pontban közölték, hogy az ajánlattevõ felel az ajánlatban szereplõ adatokért és az abban foglalt feltételekért.<br>
A 2.1.1. pontban kötötte ki ajánlatkérõ, hogy a pénzügyi és gazdasági alkalmasság igazolására ajánlattevõ többek között mellékelni köteles ajánlatához az ajánlattevõ magyarországi mûködését lehetõvé tevõ okiratokat. (3 hónapnál nem régebbi cégkivonat, vállalkozói igazolvány).<br>
A 2.1.7. pont tartalmazta azt, hogy ajánlatkérõ jogosult a benyújtott ajánlatok részleges elfogadására, fenntartva magának a jogot arra, hogy megosztva, az eljárás nyertesének több ajánlattevõt hirdessen ki.<br>
A dokumentáció 2.2.1. pontjában hívta fel a figyelmet arra ajánlatkérõ, hogy amennyiben az ajánlat nem felel meg a felhívásban, illetve dokumentációban meghatározott feltételeknek, akkor az ajánlat érvénytelennek nyilvánítható.<br>
Az 1999. április 6-i ajánlattételi határidõig, ami egyben a bontás idõpontja is volt, az alábbi ajánlattevõk nyújtottak be ajánlatot: Glanz-Grund Kft., Piepenbrock Kft., Sen-Sei Kft., Plural Kft., Future-Clean Kft., Gransec Kft., Profi Comfort Kft., ISS Servisystem Kft. és kérelmezõ.<br>
Ajánlatkérõ a bontás alkalmával érvénytelennek nyilvánította a Sen-Sei Kft. ajánlatát, ezért a további eljárásból kizárta. Az értékelést követõen 1999. május 5-én ajánlatkérõ nyilvánosan kihirdette, hogy az eljárás nyertese az I. egységnél (Zrínyi út) az ISS Servisystem Kft., a II. egységre (Nõvérszálló) eredménytelenné nyilvánította az eljárást, míg a III. egységnél (Pózva telephely) a Plural Hungary Kft. lett a közbeszerzési eljárás nyertese.<br>
Az I. és III. egységnél a nyertest követõ legkedvezõbb ajánlatot tevõt is kihirdette ajánlatkérõ, de ezek között kérelmezõt nem jelölte meg.<br>
Kérelmezõ 1999. május 10-én jogorvoslati kérelemmel fordult a Döntõbizottsághoz, amelyben kérte ajánlatkérõ jogellenes döntésének felülvizsgálatát, a döntés megsemmisítését és ideiglenes intézkedéssel a szerzõdéskötés megtiltását.<br>
Kérelmezõ nyilatkozataiban az egész jogorvoslati eljárás során alapvetõen az I. egységnél nyertesnek kihirdetett ISS Servisystem Kft. ajánlatával hasonlította össze saját ajánlatát, de a Plural Hungary Kft. nyertessége ellen nem hozott fel érveket.<br>
Indokolásul elõadta, hogy véleménye szerint ajánlatkérõ nem a bírálati szempontok figyelembevételével hozta meg döntését, mert tudomása szerint a nyertes nem rendelkezik ISO-minõsítéssel, szemben vele, aki már korábban megszerezte az ISO 9001 minõsítést. Komolyabb takarítási referenciával rendelkezik, valamint a nemzetközi elõírásoknak megfelelõ berendezések, anyagok és speciális szakmai tapasztalatok birtokában a második szempontban is jobb ajánlatot tett a nyertesnél. A harmadik szempontot illetõen elõadta, hogy a nyertes egészségügyi intézményekre vonatkozó referenciával nem rendelkezik. Elõadta továbbá, hogy 600 000 Ft-tal alacsonyabb árat adott, mint a nyertes, és a fentieket figyelembe véve összességében elõnyösebb ajánlatot adott be a nyertesnél.<br>
Kérelmét a megtartott tárgyaláson változatlanul fenntartotta.<br>
A Döntõbizottság a törvényi feltételek hiányában nem alkalmazott ideiglenes intézkedést.<br>
Ajánlatkérõ a kérelemre tett észrevételében elõadta, hogy döntése meghozatalakor a Kbt. szabályai szerint járt el. Nevezetesen, az elsõ szempont vonatkozásában igaz, hogy Magyarországon még nem, de Európában rendelkezik a nyertes ISO 9001 és 9002 minõségbiztosítási tanúsítvánnyal. Hozzátette továbbá, hogy e szempont keretében kiemelten értékelte, hogy a takarítási tevékenységet kontrolláló bakteriológiai vizsgálatot mint önkontrollt saját költségére elvégzi az ISS Servisytem Kft.<br>
Az eszközök, géppark, tisztítóanyagok vonatkozásában sem tett kérelmezõ kedvezõbb ajánlatot. Ráadásul nyertes egészen 2001. december 31-ig fix áron adta meg ajánlatát, 15 napos átutalás esetén 1,5 %-os kedvezménnyel, míg kérelmezõ 9, illetve 7%-os inflációval számolt. Kérte alaptalanság címén a kérelem elutasítását.<br>
Ajánlatkérõ a kérelem tartalmához igazodva szintén csak az ISS Servisystem Kft. nyertességét sérelmezõ kérelmezõi kifogásokkal szemben érvelt úgy az írásos, mint a tárgyaláson szóban elõterjesztett nyilatkozataiban.<br>
Az ügyben érdekelt felek közül az ISS Servisystem Kft. érdemben úgy nyilatkozott, hogy cégük – csakúgy, mint a kérelmezõ – egy nemzetközi konszern magyarországi leányvállalata és ezen konszern rendelkezik mind az ISO 9001, mint pedig az ISO 14001 minõségbiztosítási tanúsítvánnyal.<br>
Álláspontjuk és szakmai referenciáik szerint a cégük által képviselt szolgáltatási színvonal magasabb a kérelmezõénél. Ajánlatukhoz részletes szakmai referencialistát csatoltak, mely nemzetközi referenciákat tartalmaz. Szolgáltatási díjuk is kedvezõbb volt ajánlatukban, mint kérelmezõé, ezért vitatják kérelmezõ azon állítását, hogy kérelmezõ ajánlata összességében elõnyösebb lenne az övékénél, ezért kérték a jogorvoslati kérelem elutasítását.<br>
A Plural Hungary Kft. írásos észrevételében kifejtette, hogy ajánlatkérõ döntése jogszerû és megalapozott volt a véleményük szerint, ezért kérték az ajánlatkérõ döntésének helybenhagyását.<br>
A Piepenbrock Szolgáltató Kft. írásban úgy nyilatkozott, hogy ajánlatkérõ az eljárás kereteinek biztosításában jogszerûen járt el. Tudomásuk szerint az ISS Servisystem Kft. a kórháztakarítás területén nem rendelkezik az ajánlatkérõ kórházához hasonló volumenû referenciával. Álláspontjuk szerint az ISS Servisystem Kft. kirívóan alacsony árajánlatot adott. A többi – ügyben érdekelt – ajánlattevõ érdemi észrevételt nem tett.<br>
A Döntõbizottság a rendelkezésére álló iratok, dokumentumok, írásos, valamint a tárgyaláson szóban elõterjesztett nyilatkozatok alapján megállapította, hogy a kérelem alaptalan, ezért azt elutasítja.<br>
A Döntõbizottság az ajánlatok vizsgálata során megállapította, hogy a Sen-Sei Kft. ajánlatának kizárása után ajánlatkérõ által értékelt ajánlatokban egyedül kérelmezõ cégkivonatában nem szerepel az épülettisztítás, mint bejegyzett cégtevékenység. A többi ajánlattevõ cégkivonatában szerepel a 7493 TEÁOR-számon nyilvántartott épülettisztítás, ezért írásban felhívta a Döntõbizottság a kérelmezõt arra, hogy nyilatkozzon, miszerint a takarítás-épülettisztítási tevékenységet cégkivonatuk melyik TEÁOR-száma tartalmazza. A felhívásra kérelmezõ írásban úgy nyilatkozott, hogy kérelmezõ takarítási tevékenységére vonatkozó TEÁOR-szám a 7020-as számon cégnyilvántartásba vett Ingatlankezelés.<br>
Miután a Döntõbizottság azt is megállapította a kérelmezõ 1999. március 9-én kiállított cégkivonatából, hogy a kiállításkor a cégügyben el nem bírált módosítás nem volt folyamatban, azt is megvizsgálta, hogy a 7493 szám alatt jelzett "Épülettisztítás", és a kérelmezõ által megjelölt 7020 szám alatt jelzett "Ingatlankezelés" milyen tevékenységet takar a Központi Statisztikai Hivatal által kiadott TEÁOR-jegyzékben. Ennek során a következõket állapította meg a Döntõbizottság. Az 1997. december 31-ig hatályos gazdasági tevékenységek egységes ágazati osztályozási rendszerében (TEÁOR-jegyzék) a 7493 számon jelzett "Épülettisztítás" címszó alatt az alábbi szerepel:<br>
"7493 Épülettisztítás. Ebbe a szakágazatba kell sorolni az épülettisztítás valamennyi típusát. Ideértve a hivatalokét, a gyárakét, üzletekét, intézményekét és az egyéb üzleti és szakmai tevékenység helyszínét, továbbá a lakóépületekét, valamint az épületekhez tartozó közlekedõk, udvarok (pl. gyárudvar) takarítását is. Idetartozik az épület belsõ tisztítása, pl. a padlótisztítás és -kenés, a belsõ fal tisztítása, a bútortisztítás stb., az ablaktisztítás belül és kívül, irodákban, ipari üzemekben, gyárakban és sokemeletes bérházakban, a kéménytisztítás és a kandallók, a kemencék, a szeméthamvasztók, a bojlerek, a szellõzõcsövek és az elszívók stb. tisztítása. Ugyancsak idetartozik a fertõtlenítõ és rovarirtó tevékenység.<br>
Kivételek: A gõztisztítás, a homokfúvás és a hasonló tevékenységek az épület külsõ részén, továbbá az új építkezés elkészülte utáni takarítás a 4540 (Épületfenntartás és korszerûsítés) szakágazatba tartozik. A szõnyeg- és a függönytisztítás a 9301 (Mosás, vegytisztítás, textilfestés) szakágazatba van besorolva. A háztartási alkalmazottak hasonló tevékenysége a 9500 (Magánháztartások alkalmazottakkal) szakágazatba sorolandó."<br>
Ugyanezen – korábbi – jegyzékben a kérelmezõ által megjelölt 7020 számon jelzett Ingatlankezelésrõl az alábbi állapítható meg:<br>
"7020 Ingatlankezelés, -forgalmazás, -közvetítés, -becslés (megbízásos alapon). Ez a szakágazat magában foglalja az ingatlan vételét, értékesítését (ingatlanközvetítést), kölcsönzését, üzemeltetését, kezelését, értékbecslését díjazás ellenében vagy szerzõdés alapján. Ingatlanközvetítést alap-, középfokú tanfolyami képesítéssel lehet végezni."<br>
Tekintettel arra, hogy a Statisztikai Hivatal 9008/1997. (SK. 7.) KSH közleménnyel kiadott, a gazdasági tevékenységek új, az Európai Unió megfelelõ osztályozásán alapuló egységes ágazati osztályozási rendszerét 1998. január 1-jétõl kell alkalmazni, a Döntõbizottság ezt is megvizsgálta és megállapította az alábbiakat: A 7032 szám alatti "Ingatlankezelés" az alábbiakat tartalmazza: <br>
"Ebbe a szakágazatba tartozik:<br>
– a lakóház, lakóingatlan elkülönült kezelése,<br>
– a nem lakóingatlanok elkülönült kezelése,<br>
– a díjbeszedõ (lakbér-) ügynöki tevékenység."<br>
A 7470 szám alatti "Takarítás, tisztítás" az alábbiakat tartalmazza 1998. január 1-jétõl:<br>
"Ebbe a szakágazatba tartozik:<br>
– valamennyi épületfajta belsõ takarítása, beleértve az irodákat, a gyárakat, üzleteket, intézményeket és az egyéb üzleti, szakmai termelõüzemi helyszíneket, továbbá a többlakásos lakóépületeket,<br>
– az ablaktisztítás,<br>
– a kéménytisztítás és a tûzhely, kályha, kemence, szemétégetõ, bojler, szellõzõcsõ és elszívó stb. tisztítása,<br>
– az épület, hajó, vonat stb. fertõtlenítése és kártevõirtása,<br>
– a vonat, busz, repülõ és más üzleti, szakmai helyszín stb. takarítása, tisztítása.<br>
Nem ebbe a szakágazatba tartozik:<br>
– a mezõgazdasági kártevõk irtása, lásd 01.41<br>
– a gõztisztítás, a homokfúvás és a hasonló tevékenység az épület külsõ részén, lásd 45.45<br>
– az új épület nem elkülönült takarítása az építkezés befejezése után, lásd 45.45<br>
– a szõnyeg és takaró tisztítása, a kárpit- és függönytisztítás, lásd 93.01<br>
– a háztartásokban végzett hasonló tevékenység, lásd 95.00<br>
– a gépjármû mosása, ápolása, lásd 50.20"<br>
A gazdasági társaságokról szóló 1997. évi CXLIV. törvény 2. § (3) bekezdése szerint a gazdasági társaság saját cégneve alatt jogképes, jogokat szerezhet, és kötelezettségeket vállalhat, így különösen tulajdont szerezhet, szerzõdést köthet, pert indíthat és perelhetõ.<br>
Ugyanezen törvény 11. § c) pontja szerint a társasági szerzõdésben (alapító okiratban, alapszabályban) meg kell határozni a gazdasági társaság tevékenységi körét.<br>
A 20. § (3) bekezdése pedig úgy rendelkezik, hogy a társasági szerzõdés (alapító okirat, alapszabály) módosítását – ha a cégnyilvántartásról, a cégnyilvánosságról és a bírósági cégeljárásról szóló törvény ettõl eltérõen nem rendelkezik – a változás megtörténtétõl számított harminc napon belül kell bejelenteni a Cégbíróságnak.<br>
A cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény preambuluma kimondja, hogy "A törvény célja, hogy korszerû jogi keretek megteremtésével szabályozza a vállalkozások cégalapításának, nyilvántartásba vételének rendjét és a vállalkozók alkotmányos jogai érdekében, a gazdasági forgalom biztonsága, valamint a hitelezõi érdekek védelme céljából biztosítsa a közhiteles cégnyilvántartás adatainak teljes körû nyilvánosságát."<br>
Az 1. § (2) bekezdése úgy rendelkezik – összhangban a gazdasági társaságokról szóló törvény korábban idézett rendelkezéseivel –, hogy a cég cégneve alatt szerezhet jogokat és kötelezettségeket.<br>
A 12. § (1) bekezdés f) pontja szerint a cégjegyzék valamennyi cég esetében tartalmazza a cég által a létesítõ okiratban megjelölt tevékenységi köröket, a Központi Statisztikai Hivatal által kiadott nómenklatúra szerint.<br>
A 29. § (1) bekezdése kimondja, hogy a cég bejegyzett adataiban bekövetkezett változás iránti kérelmet – törvény eltérõ rendelkezésének hiányában – a változástól számított 30 napon belül kell elõterjeszteni a Cégbíróságnál. Az (5) bekezdés pedig azt tartalmazza, hogy a cég tevékenységi körének változása esetén e változást illeték megfizetése nélkül lehet bejelenteni a Cégbíróságon és közzétételi költségtérítést sem kell fizetni.<br>
A fentebb hivatkozott törvényi rendelkezések alapján a Döntõbizottság arra az álláspontra jutott, hogy kérelmezõ takarítási, épülettisztítási tevékenységi kör hiányában érvényesen nem tehetett ajánlatot a kórház mint közintézmény rendszeres napi és eseti takarítására, mivel az általa megjelölt "Ingatlankezelés" mint tevékenységi kör erre nem terjed ki a Központi Statisztikai Hivatal jelenleg hatályos – és az azt megelõzõ – TEÁOR-jegyzéke szerint.<br>
A fentiekre tekintettel a Döntõbizottság nem tartotta indokoltnak a nyertesnek kihirdetett ISS Servisystem Kft. és a Prural Hungary Kft. ajánlatával összehasonlítani a kérelmezõ ajánlatát, mert a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni. A kérelmezõ pedig az indokolásban kifejtettek alapján nem szerezhet jogokat és nem vállalhat kötelezettségeket, illetve szerzõdést sem köthet a kórház takarítására, ha arra a cégbejegyzés szerint nem terjed ki a tevékenységi köre.<br>
A kifejtett indokok alapján ajánlatkérõ nem döntött jogellenesen, amikor kérelmezõ ajánlatát nem hirdette ki nyertesnek a tárgyi közbeszerzési eljárásban, még akkor sem, ha e döntését más szempontok alapján hozta meg.<br>
A fentebb kifejtett indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdése szerint az alaptalan kérelmet elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 9.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>