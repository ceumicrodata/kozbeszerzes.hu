<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3672)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.91/9/1999<br>
<br>
Tárgy: Univerzál-Bau Mély- és Magasépítõ Kft. jogorvoslati kérelme Budapest XX. Kerület Pesterzsébet Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Univerzál-Bau Mély- és Magasépítõ Kft. (2030 Érd, Budai u. 7–11., a továbbiakban: kérelmezõ) jogorvoslati kérelmének, melyet Budapest XX. Kerület Pesterzsébet Önkormányzat Képviselõ-testületének (1201 Budapest, Kossuth tér 1., a továbbiakban: ajánlatkérõ) Budapest XX. kerület szilárd burkolatú útjainak, földútjainak, járdáinak és tartozékainak, valamint a kerület kezelésében lévõ csapadékvíz-elvezetõ rendszerek karbantartása tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (1), 61. § (1)–(2) bekezdéseit, ezért ajánlatkérõt 2 000 000 Ft, azaz kettõmillió forint pénzbírsággal sújtja. Ezt meghaladóan a kérelmet elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 8. számában 1999. február 24-én ajánlati felhívást tett közzé nyílt eljárás lefolytatására az önkormányzat illetékességi területén 1999. április 1-jétõl 2000. március 31-ig terjedõ idõszakra "Útkarbantartás 99" szolgáltatás tárgyú közbeszerzési eljárás megvalósítására.<br>
Ajánlatkérõ dokumentációt is az ajánlattevõk rendelkezésére bocsátott, melyben meghatározta azokat a technológiai munkálatokat (folyamatokat), melyre az ajánlatokat – egységnyi fajlagos ár, tételenkénti bontásban – be kellett nyújtani.<br>
A dokumentáció tartalmazott még ajánlati nyilatkozatot és vállalkozási szerzõdéstervezetet.<br>
A közbeszerzési eljárásban az ajánlattételi határidõig ajánlatot nyújtott be kérelmezõn kívül a Mélyközép Kft., Út-Ász Kft. és a Penta Kft.<br>
Ajánlatkérõ az ajánlatok értékelésére öttagú szakértõi bizottságot hozott létre, mely állt a Városfejlesztési és Fenntartási Iroda vezetõjébõl, az iroda munkatársából, 2 képviselõ-testületi képviselõbõl és az önkormányzat jogi képviselõjébõl.<br>
A szakértõi bizottság 1999. április 12-én – kérelmezõ képviselõjének távollétében, de a többi ajánlattevõ jelenlétében – az ajánlatok értékelését követõen felállított, majd ismertetett ún. "elfogadási sorrendet", melyet javaslatával ellátva az 1999. április 21-i képviselõ-testületi ülésre felterjesztett.<br>
Az önkormányzat képviselõ-testülete a szakértõi bizottság javaslatát elfogadva 132/1999. (IV. 21.) Ök. számú határozatával a Mélyközép Kft. ajánlatát fogadta el nyertesnek, míg a második helyezett az Út-Ász Kft. ajánlata lett.<br>
Ajánlatkérõ a nyertes ajánlattevõvel a vállalkozási szerzõdést 1999. május 10-én megkötötte.<br>
Ezt követõen 1999. május 14-én keltezett levélben a nyertes és a második helyezett ajánlattevõt írásban értesítette döntésérõl, a tértivevényes levelet a nyertes 1999. május 19-én vette át. Kérelmezõ írásbeli értesítésére 1999. május 27-én kelt levelében ténylegesen 1999. június 2-án került sor ajánlatkérõ részérõl.<br>
Ajánlatkérõ az eljárás eredményérõl szóló tájékoztató megjelenését 1999. május 6-án kelt levélben kérte a Közbeszerzések Tanácsa Szerkesztõbizottságától.<br>
Kérelmezõ 1999. május 20-án benyújtott jogorvoslati kérelmében sérelmezte, hogy ajánlatkérõ írásbeli értesítést az ajánlatok bontásáról és a nyilvános eredményhirdetésrõl nem küldött. Nem volt abban a helyzetben, hogy megtudja azt, hogy a bírálati szempontok fontossági sorrendjéhez viszonyítva a nyertes tette-e összességében a legelõnyösebb ajánlatot a közbeszerzési eljárásban. E körben vitatta továbbá ajánlatkérõ eljárást lezáró döntését. Elõadta, hogy az ajánlati biztosíték visszautalása banki napján, 1999. május 17-én jutott arra a következtetésre, hogy ajánlatkérõ valószínûleg eredményt hirdetett a közbeszerzési eljárásban. A tudomásszerzés idõpontját ennek megfelelõen 1999. május 17-ben jelölte meg. Kérte a Döntõbizottságtól a jogsértés megállapítását, az eljárást lezáró döntés megsemmisítését.<br>
Ajánlatkérõ a jogorvoslati kérelem elutasítását kérte, mert álláspontja szerint jogsértést nem követett el a közbeszerzési eljárásban. Az ajánlatok bontását azért tartotta 1999. április 7-én, mert a képviselõ-testületi munkaanyag szórendje szerint erre a napra datálódott az ajánlattételi határidõ lejárta. Az ajánlatok bontásakor ismertette a nettó egységárakat. A bírálóbizottság által felállított ajánlatok sorrendjérõl – kérelmezõn kívül – valamennyi ajánlattevõ képviselõje jelenlétével közvetlen tudomást szerzett, és õ ezt tekintette nyilvános eredményhirdetésnek. Elismerte, hogy a döntésrõl kérelmezõt nem azonnal értesítette, hanem csak az 1999. május 27-én kelt levelével. Álláspontja szerint összességében a legelõnyösebb ajánlatot hirdette ki nyertesnek, mivel a referenciák és az ajánlati ár tekintetében jobb volt a nyertes ajánlattevõ, mint kérelmezõ, a mûszaki technikai felszereltséget azonos módon értékelte, míg azon mûszaki szakembereknek, akik a teljesítésben részt vesznek, a megítélése a nyertes vonatkozásában jobb volt. Az alvállalkozók igénybevételét nem jelölték meg az ajánlattevõk, így az utolsó szempont értékelésére az ajánlatoknál nem volt szükség.<br>
A nyertes Mélyközép Kft. észrevételében elõadta, hogy a közbeszerzési eljárás lefolytatása ajánlatkérõ részérõl nem volt jogsértõ és az eljárást lezáró döntésrõl 1999. május 14-i keltezésû levélben értesítést kapott.<br>
A Döntõbizottság a rendelkezésére álló iratokból, a felek képviselõinek tárgyaláson elhangzott nyilatkozataiból megállapította, hogy a jogorvoslati kérelem részben alapos.<br>
Az ajánlatok bontásával összefüggésben a Döntõbizottság megállapította, hogy az ajánlattételi határidõ az ajánlati felhívás 6. a) pontja szerint 1999. április 6. (kedd) 10.00 óra volt, azaz "az ajánlati felhívás Közbeszerzési Értesítõben való megjelenése napját követõ elsõ naptól számított 41. nap 10.00 óra."<br>
Az ajánlattételi határidõ lejárta idõpontjáig valamennyi ajánlattevõ benyújtotta az ajánlatát, de az ajánlattevõk képviselõivel az ajánlatkérõ közölte, hogy a bontásra másnap, azaz 1999. április 7-én 10.00 órai idõpontban került sor.<br>
Kérelmezõ az 1999. április 7-én megtartott bontási eljáráson már nem vett részt, ahol ajánlatkérõ ismertette a megjelent ajánlattevõk képviselõivel a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatokat, így többek között a megajánlott nettó egységárakat is.<br>
A közbeszerzési eljárások fontos alapelvi rendelkezése a nyilvánosság. Ennek az alapelvnek a teljesülését a Kbt. számos rendelkezése hivatott biztosítani, ilyennek tekinthetõk az ajánlatok nyilvános felbontásával, azok ismertetésével és az eljárást lezáró döntés nyilvános kihirdetésével kapcsolatos szabályok.<br>
Ajánlatkérõ azzal a magatartásával, hogy az ajánlatok bontását nem az ajánlati felhívásban megjelölt idõpontban tartotta meg, megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdését, mely szerint "az ajánlatokat tartalmazó zárt iratokat az ajánlattételi határidõ lejárta idõpontjában kell felbontani."<br>
A Döntõbizottság nem fogadta el ajánlatkérõ azon védekezését, mely szerint a képviselõ-testületi munkaanyag (önkormányzati rendelet) szórendjében eltérõen határozta meg az ajánlatok bontásának idõpontját és ebbõl adódott az 1 nappal késõbbi bontási eljárás. Ezzel kapcsolatban a Döntõbizottság utal a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdésére, mely szerint a hirdetményben megjelölt határidõk a K. É. megjelenését követõ napon kezdõdnek és hirdetmény alatt többek között az ajánlati felhívást is kell érteni a Kbt. 29. § (2) bekezdése értelmében.<br>
A nyilvános eredményhirdetés elmaradásával kapcsolatban a Döntõbizottság az alábbiakat állapította meg.<br>
Az ajánlati felhívás 15. pontja Egyéb információk utolsó francia bekezdése az ajánlatok elbírálásának idõpontját és helyét az ajánlatok felbontásától számított 5. munkanap 10.00 órájában, a Polgármesteri Hivatal kistermében jelölte meg. Ez az idõpont a hirdetmény szerinti ajánlattételi határidõre tekintettel 1999. április 11-e 10.00 óra (vasárnap), de a késõbbi bontás idõpontjához viszonyítottan 1999 . április 12-e 10.00 óra.<br>
Ekkor kérelmezõn kívül valamennyi ajánlattevõ jelen volt, azonban ajánlatkérõ nem az eljárást lezáró döntését hirdette ki, hanem az értékelõbizottság által a döntéshozó számára készített, illetve javasolt sorrendet. Az elõterjesztésrõl a képviselõ-testület csak 1999. IV. 21-én döntött.<br>
A képviselõ-testületnek a közbeszerzési eljárásban hozott lezáró döntését a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint nyilvánosan nem hirdették ki, arról csak 1999. május 14-én kelt levélben kizárólag a nyertes Mélyközép Kft.-t és a második helyezett Út-Ász Kft.-t értesítették. Kérelmezõ csak 1999. június 2-án értesült ajánlatkérõ eljárást lezáró döntésérõl.<br>
Ajánlatkérõ azon magatartásával, hogy az eljárást lezáró döntését nem hirdette ki nyilvánosan, döntésérõl haladéktalanul nem értesítette valamennyi ajánlattevõt, megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdését, mely szerint: "Az ajánlatkérõ az ajánlatok elbírálására vonatkozó döntést nyilvánosan hirdeti ki. A kihirdetésre az ajánlattevõket, továbbá – a közbeszerzéshez központi költségvetési támogatásban részesülõ ajánlatkérõ esetén – a külön jogszabályban meghatározott szerveket, személyeket meg kell hívni. A kihirdetésen jelen nem lévõ ajánlattevõket a döntésrõl haladéktalanul, írásban értesíteni kell."<br>
A Döntõbizottság megvizsgálta a kérelmezõ és a nyertes ajánlatát az ajánlati felhívás 13. pontjában megjelölt bírálati szempontok fontossági sorrendjében, és a következõket állapította meg.<br>
Az elsõ bírálati szempont – referenciamunkák az elõzõ 3 év munkái alapján – mind a kérelmezõ, mind a nyertes több referenciát jelölt meg. Jelentõs referenciával rendelkeznek ajánlatkérõ illetékességi területén belül is. Ajánlatkérõ saját tapasztalatait, amelyek több esetben kedvezõtlenek voltak kérelmezõ vonatkozásában, a Döntõbizottság – tekintettel a kérelmezõ egyéb nagyszámú referenciájára – nem minõsítette olyan súlyúnak, amely az ajánlatok egyenértékûségét e szempontnál megváltoztatta volna. A Döntõbizottság megítélése szerint az elsõ bírálati szempontnál az ajánlatok azonos értékûnek tekinthetõk.<br>
A második bírálati szempont – az ajánlati ár – tekintetében a fajlagos egységárakat kellett figyelembe venni az értékelésnél. E szempontból az egyes munkanemekre megajánlott árai a nyertesnek 25-40%-kal kedvezõbbek, mint a kérelmezõé. Az ajánlati ár vonatkozásában a nyertes ajánlata tehát lényegesen kedvezõbb, mint a kérelmezõé.<br>
A harmadik bírálati szempont – az ajánlattevõ mûszaki, technikai felszereltsége – tekintetében a Döntõbizottság mindkét ajánlatot azonos értékûnek ítélte meg.<br>
Az ajánlatokban feltüntetett gépi eszközök alkalmasak a beszerzés tárgyával kapcsolatos technológiai munkálatok elvégzésére. A gépek típusa, állapota és évjárata között sincs olyan mérvû különbség, amely a szerzõdés teljesítésére való alkalmasságát befolyásolná az ajánlattevõknél. A negyedik bírálati szempontból – azoknak a mûszaki szakembereknek, mûszaki egységeknek az értékelése, akik részt vesznek a teljesítésben – kérelmezõ ajánlatát valamivel kedvezõbbnek tekintette a Döntõbizottság a nyertes ajánlatánál. A kérelmezõ által bemutatott személyek létszáma, végzettsége, tapasztalata összességében elõnyösebb, mint amit a nyertes ajánlat e szempontból tartalmaz.<br>
A Döntõbizottság álláspontja szerint ajánlatkérõ számára nagyobb garanciát jelenthet az irányító szakági mérnökök nagyobb száma – a helyettesítéseket és a munkálatok folyamatos jelenléttel történõ irányítását figyelembe véve –, mint a nyertes által bemutatott 1 fõ szakági mérnök és szakági technikus vezetése alatt álló technikai személyzet.<br>
Az ötödik bírálati szempontból – azoknak az alvállalkozóknak, illetõleg a teljesítésbe egyébként részt vevõ személyeknek az értékelése, akiket az ajánlattevõ a közbeszerzés értékének 15%-át meghaladó mértékben igénybe kíván venni – értékelni az ajánlatokat nem kellett, mivel alvállalkozókat nem jelöltek meg az ajánlattevõk. Ebbõl a szempontból tehát az ajánlatok azonos értékûek.<br>
A Döntõbizottság összességében megállapította, hogy az ajánlatok az elsõ, a harmadik és ötödik bírálati szempontból azonos értékûek, a második szempontból a nyertes ajánlata, míg a negyedik szempontból a kérelmezõ ajánlata kedvezõbb. Ha azonban figyelembe vesszük a szempontok sorrendiségét és a beszerzés tárgyához kapcsolódó szolgáltatás jellegét, a mûszaki szakemberekbõl álló technikai személyzetbõl adódó különbség nem jelent olyan elõnyt, amely a nyertes kedvezõ ajánlati árait ellensúlyozná.<br>
Ajánlatkérõ azon döntése, mely szerint a nyertes ajánlattevõ tette az összességében legelõnyösebb ajánlatot, nem volt jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a bírság összegének megállapításakor figyelembe vette a beszerzés értékét és különösen azt a tényt, hogy ajánlatkérõ az ajánlatok bontásakor, a nyilvános eredményhirdetés elmaradásával közvetve megsértette a Kbt. nyilvánossághoz fûzõdõ alapelvét. Az ajánlattevõknek jogos érdekük fûzõdik ahhoz, hogy a pártatlan elbírálás követelményét figyelembe véve ajánlatkérõ döntésérõl írásban értesüljenek, illetve a döntéssel kapcsolatos eljárási cselekményeknél a verseny tisztaságát a nyilvánosság erejével ajánlatkérõ biztosítsa. Kérelmezõ a felsorolt jelentõs eljárási cselekményeknél önhibáján kívül nem vehetett részt, mert ajánlatkérõ nem tette lehetõvé az ajánlatok felbontásával és az értékeléssel kapcsolatos azon információk megismerését, melyeket a Kbt. biztosít számára. Erre való tekintettel a Döntõbizottság úgy ítélte meg, hogy a bírság összege arányban áll az elkövetett jogsértések súlyával.<br>
A Döntõbizottság a jogorvoslati eljárásban ideiglenes intézkedést nem hozott, mivel annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 15.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>