<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5515)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.169/12/1999<br>
<br>
Tárgy: a Szamos-H Kft. jogorvoslati kérelme a Gottsegen György Országos Kardiológiai Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Szamos-H Kft. (1026 Budapest, Gyergyó u. 5., a továbbiakban: kérelmezõ) jogorvoslati kérelmét, melyet a Gottsegen György Országos Kardiológiai Intézet (1096 Budapest, Haller u. 29., képviseli: dr. Hargitai László ügyvéd, 1126 Budapest, Böszörményi út 16/B, a továbbiakban: ajánlatkérõ) gyermek-szívsebészeti egységében beépítésre kerülõ berendezések beszerzése tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. május 19-én ajánlati felhívás tett közzé a K. É. 1999. évi 20. számában (2339) nyílt eljárás megindítására az intézet új gyermek-szívsebészeti egységében beépítésre kerülõ berendezések beszerzése tárgyában a következõ bontásban: 1 db nagy teljesítményû mosogatógép, 1 db kb. 300 l-es, egyoldalas autokláv, 1 db plazmasterilezõ készülék, 1 db szárítószekrény, 2 db ágytálmosó berendezés, 3 db váladékkiöntõ, 1 db 18 1-es ultrahangos mosogatókészülék, 2 db mosó-átfúvató pisztoly és 1 db fóliahegesztõ készülék a dokumentáció szerinti részletes specifikációnak megfelelõen.<br>
A 3. c) pont szerint részajánlatot nem lehetett tenni. Az 5. b) pont alapján a dokumentációt a közzétételtõl számított 15 munkanapon belül lehetett átvenni. A 13. pont szerint az összességében legelõnyösebb ajánlatot kívánta ajánlatkérõ kiválasztani, az alábbi – fontossági sorrendben megállapított – szempontok alapján:<br>
– a megajánlott termék mûszaki megfelelõsége,<br>
– árak, fizetési kedvezmény és fizetési határidõk, egyéb kedvezmények,<br>
– referenciák,<br>
– szavatossági és jótállási feltételek, valamint a szállítás és üzembe helyezés után nyújtott egyéb szolgáltatások.<br>
A 15. a) pontban közölte ajánlatkérõ, hogy a bontást követõ 30 napon belül hirdeti ki az ajánlatok elbírálásának eredményét. Ugyanitt a b) pontban közölte azt is, hogy a nyertes ajánlattevõ visszalépése esetén a szerzõdést a következõ legkedvezõbb ajánlatot tevõvel köti meg.<br>
A fentebb hivatkozott dokumentáció borítóján ajánlatkérõ az ajánlattételi határidõt 1999. június 30-án 13.00 órában jelölte meg, ami megegyezik az ajánlatok felbontásának idõpontjával.<br>
A specifikációt is tartalmazó dokumentáció 1. sz. mellékletében a nagy teljesítményû mosogatógépnél elõírta ajánlatkérõ, hogy az rendelkezzen az utolsó öblítéshez szükséges ioncserélõvel. Ugyanitt a megkövetelt tartozékoknál második tételként elõírta 2 db betöltõkocsi megajánlását is.<br>
A dokumentáció 13.4. pontjában kötötte ki ajánlatkérõ, hogy kéri a szállítási szerzõdés becsatolását.<br>
A 14. pontban jelölte meg a fizetési feltételeket tartalmazó nyilatkozat megkívánt terjedelmét.<br>
A dokumentáció borítóján megjelölt június 30-i ajánlattételi (bontási) határidõig – mely egy nappal eltért a felhívástól – három ajánlat érkezett, melyeket kérelmezõ, a Mediplan Kft. és az Allegro Kft. nyújtottak be.<br>
A bontáskor ajánlatkérõ jegyzõkönyvet vett fel, melyben rögzítette, hogy az Allegro Kft. ajánlata nem tartalmazza a szerzõdéstervezetet és a fizetési feltételek közül a fizetési határidõt és a módot.<br>
Ajánlatkérõ által létrehozott 3 fõs bírálóbizottság az 1999. július 27-i ülésén megállapította, hogy az Allegro Kft. ajánlata a bontási jegyzõkönyvben rögzítettek miatt érvénytelen. A kérelmezõ ajánlatát is érvénytelennek nyilvánították, mert a nagy teljesítményû mosogatógép elengedhetetlen részei közül a 2 db betöltõkocsit és az utolsó öblítéshez és foltmentes száradáshoz nélkülözhetetlen vízminõséget biztosító ioncserélõ berendezést nem ajánlotta meg. Mivel a három ajánlat közül kettõ érvénytelen volt, a bírálóbizottság nem tudott javaslatot tenni a nyertest követõ legjobb ajánlatra.<br>
Ajánlatkérõ döntésre jogosult fõigazgatója az 1999. július 30-án kelt 28/13/1999. számú határozatával úgy döntött, hogy az eljárás nyertese a Mediplan Kft.<br>
Az 1999. július 30-án 9.00 órára meghirdetett eredményhirdetést 14.00 órakor tartották meg, mivel az írásos határozat 9.00 óráig nem érkezett meg. A módosított idõpontról ajánlattevõket ugyanazon a napon 11.28 órakor faxküldeményben értesítették az újabb idõpontról, miután 10.41 órakor megküldték részükre az írásos határozatot. Ezen határozat megküldését a 12.21 órakor megküldött újabb értesítés alapján kérte ajánlatkérõ megbízottja tárgytalannak tekinteni. A 14.00 órakor megtartott eredményhirdetésen ajánlattevõk már nem vettek részt.<br>
Kérelmezõ 1999. július 30-án írásban kérte ajánlatkérõtõl, hogy döntését indokolja meg, és nevezze meg a második legjobb ajánlatot tevõt, tekintettel a dokumentáció 23. pontjára.<br>
Ajánlatkérõ 1999. augusztus 6-án írásban megküldte kérelmezõ részére az összegzést az eljárásról, melyben rögzítésre került a kérelmezõ ajánlatának érvénytelenségére vonatkozó megállapítás is és hogy ajánlatkérõ csak egy ajánlatot minõsített érvényesnek.<br>
A felek a szerzõdést a jogorvoslati eljárásra tekintettel még nem kötötték meg. Kérelmezõ 1999. július 30-án jogorvoslati kérelemmel fordult a Döntõbizottsághoz, melyben kérte tárgyalás tartásával a jogsértés megállapítását, és az eljárást lezáró döntés megsemmisítése mellett ideiglenes intézkedéssel a szerzõdés megkötésének megtiltását.<br>
Kérelmét azzal indokolta, hogy ajánlatkérõ nem az elõre meghatározott értékelési szempontok alapján bírálta el az ajánlatokat, és a nyertes mellett nem döntött a második legjobb ajánlatról sem.<br>
A tárgyaláson kérelmezõ kiegészítette kérelmét azzal is, hogy a felhívás szerint számolva az ajánlattételi határidõ 1999. június 29-én 13.00 óra volt, ezzel szemben június 30-án 13.00 óráig fogadta az ajánlatokat – és ekkor bontotta – ajánlatkérõ. Ennek következtében a július 30-i eredményhirdetés 30 napon túl történt, tehát az eljárás eredménytelen volt. Kifogásolta azt is, hogy az eredményhirdetési jegyzõkönyvben nincs szó az érvénytelen ajánlatuk indokairól és a nyertest követõ 2. legjobb ajánlatról.<br>
Ajánlatkérõ által megküldött összesítésben írt érvénytelenségi okokat vitatják, mert véleményük szerint ajánlatuk érvényes volt, mivel az általuk megajánlott kerekes polc kocsiként is felfogható. Ioncserélõt nem szerepeltettek ajánlatukban típus szerint megjelölve, de mivel ioncserélt vízzel történik az általuk megajánlott készülékben az utolsó öblítés, ezért ajánlatuk ebbõl a szempontból is megfelelt a dokumentációban írt feltételeknek.<br>
A Döntõbizottság az 1999. augusztus 2-án kelt D.160/3/1999. számú határozatával a jogorvoslati kérelem érdemi elbírálásáig a szerzõdéskötést megtiltotta.<br>
Ajánlatkérõ írásos észrevételében és szóban úgy nyilatkozott, hogy kéri az alaptalan kérelem elutasítását. Ezt azzal indokolta, hogy kérelmezõ nem lehet nyertes, mivel érvénytelen ajánlatot nyújtott be. Mivel csak egy érvényes ajánlat érkezett, így a legkedvezõbb ajánlatot fogadták el nyertesnek és ebbõl kifolyóan a 2. helyezett megnevezése sem volt értelmezhetõ.<br>
A tárgyaláson kérte az eljárás eredménytelenségére vonatkozó kérelem elutasítását is elsõdlegesen azért, mert a dokumentációban konkrétan megjelölték az ajánlattételi határidõt, így ennek alapján az eredményhirdetés a 30. napon megtörtént. Másodlagosan azért kérte a kérelem elutasítását, mert a dokumentáció kézhezvételét követõ 15 napon belül állt nyitva kérelmezõ részére a jogorvoslati kérelem benyújtására a lehetõség, de ezt kérelmezõ elmulasztotta. Az ügyben érintett további felek érdemi észrevételt nem tettek.<br>
A Döntõbizottság a rendelkezésre álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a kérelem részben alaptalan, részben pedig elkésett, ezért azt elutasítja.<br>
A Döntõbizottság kétséget kizáróan megállapította, hogy az ajánlati felhívásban megjelölt ajánlattételi határidõtõl történõ 1 napos – hirdetményben nem módosított – eltérést kérelmezõ eredményesen csak a dokumentáció átvételét követõ tizenöt napon belül támadhatta volna meg, melynek legkésõbbi idõpontja 1999. június 26. lett volna, mivel kérelmezõ legkésõbb június 10-én vehette át a dokumentációt az ajánlati felhívás 5. b) pontjára tekintettel. Kérelmezõ törvényes határidõben nem támadta az ajánlati felhívásban és a dokumentációban eltérõen megjelölt ajánlattételi határidõt, ezért a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerint, mely kimondja, hogy az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár, a kérelem e része elkésett.<br>
Ennek vizsgálata során azt is megállapította a Döntõbizottság, hogy amennyiben határidõben támadta volna jogorvoslati kérelemmel kérelmezõ az egy nappal késõbbi ajánlattételi határidõt, akkor az õ ajánlata határidõn túl került volna benyújtásra, mivel a június 29-én 13.00 órai határidõvel szemben június 29-én 13.40 órakor nyújtotta be azt.<br>
A dokumentációban jelölt június 30-án 14.00 órai ajánlattételi határidõt figyelembe véve az 1999. július 30-án 14.00 órakor megtartott eredményhirdetés törvényes határidõben történt.<br>
A jogorvoslati kérelem azon része, mely arra vonatkozik, hogy ajánlatkérõ által megjelölt érvénytelenségi okok kérelmezõnél nem álltak fenn, alaptalan az alábbi indokok alapján.<br>
A Döntõbizottság az ajánlatokat megvizsgálta és megállapította, hogy kérelmezõ ajánlatában valójában nem szerepel a nagy teljesítményû mosogatógépnél a 2 db betöltõkocsi. A Döntõbizottság nem fogadta el kérelmezõ azon érvelését, hogy az általa megajánlott kerekes gördülõpolc funkciójában megfelel a kért betöltõkocsinak, így ezért ajánlata ezen okból nem érvénytelen. Ugyanúgy nem nevesítette kérelmezõ ajánlatában – tárgyaláson is elismerten – a dokumentáció 1. sz. mellékletében megkövetelt ioncserélõt. A Döntõbizottság nem fogadta el kérelmezõ azon állítását, hogy ajánlata e szempontból is megfelel a dokumentációnak, mivel az utolsó öblítés az általuk megajánlott készülékben ioncserélt vízzel történik. Mivel kifejezett ajánlatkérõi elvárás volt a dokumentáció 1. sz. mellékletében szereplõ specifikációs készüléklap harmadik bekezdése szerint, hogy a készülék "rendelkezzen... központi lágyvíz-csatlakozással és az utolsó öblítéshez szükséges ioncserélõvel", ezért megállapította a Döntõbizottság, hogy kérelmezõ ajánlata ennek hiányában is érvénytelen, tekintettel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára, mely kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A nyertesnek kihirdetett ajánlat vizsgálata során azt is megállapította a Döntõbizottság, hogy az érvényes. Abban nevesítve szerepel a Ministil P24 típusú 2 db, a mosógép vízrendszerébe épített 48 literes, gyantát tartalmazó ioncserélõ készülék 1 db csatlakozófejjel.<br>
Az egy darab érvényes ajánlat az értékelési szempontok alapján az összességében legelõnyösebb ajánlatnak tekintendõ.<br>
A Döntõbizottság álláspontja szerint egy érvényes ajánlat esetén a nyertest követõ legjobb ajánlatot nem hirdethetett ki ajánlatkérõ még akkor sem, ha azt a felhívásban rögzítette.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a) pontjára tekintettel a jogorvoslati kérelmet elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 30.<br>
<br>
Dr. Bíró László s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>