<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5518)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.196/3/1999<br>
<br>
Tárgy: AGM Beton Rt. jogorvoslati kérelme a Budapesti Vegyimûvek Rt. közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az AGM Beton Rt. (1117 Budapest, Budafoki u. 215., képviseli: dr. Lukovits Péter ügyvéd, 1052 Budapest, Váci u. 7., a továbbiakban: kérelmezõ) jogorvoslati kérelmét, melyet a Budapesti Vegyimûvek Rt. (1097 Budapest, Illatos út 19–23., a továbbiakban: ajánlatkérõ) "garéi veszélyeshulladék-tároló telepen található tetraklórbenzol (TCB) gyártási desztillációs üstmaradék végleges ártalmatlanítása" tárgyú közbeszerzési eljárása ellen nyújtott be – elkésettség miatt – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A kérelmezõ 1999. szeptember 1-jén jogorvoslati kérelmet nyújtott be a Döntõbizottsághoz ajánlatkérõnek a rendelkezõ részben megjelölt tárgyú közbeszerzési eljárása ellen.<br>
Kérelme indoklásául elõadta, hogy a közbeszerzési eljárás tárgyát képezõ munkára 1998 elején ajánlatkérõvel szerzõdést kötött, mely szerzõdéstõl ajánlatkérõ még ugyanez évben jogellenes módon, egyoldalúan elállt.<br>
A szerzõdéstõl való egyoldalú jogellenes elállással okozott kár megtérítése tárgyában jelenleg a Fõvárosi Bíróság elõtt peres eljárás van folyamatban.<br>
A peres eljárásban követelt kártérítés fedezetét ugyanazok a pénzeszközök biztosítják, mint amelyekbõl a jelen közbeszerzési eljárás tárgybani munkájának finanszírozása történne, így az új vállalkozási szerzõdés anyagi fedezetének rendelkezésre állása egy jelenleg elsõ fokon folyamatban lévõ peres eljárás eredményének a függvénye.<br>
Ennek alapján ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdésében foglaltakat, hiszen ajánlatkérõ úgy indított közbeszerzési eljárást, hogy nem rendelkezik a szerzõdés teljesítését biztosító anyagi fedezettel.<br>
A jogsértés tudomásszerzésének idõpontjaként kérelmezõ 1999. augusztus 23-át jelölte meg, mely idõpontban a közbeszerzési eljárás eredményhirdetésére sor került.<br>
Kérte a Döntõbizottságtól ajánlatkérõ közbeszerzési eljárást lezáró döntésének megsemmisítését, ideiglenes intézkedésként a közbeszerzési eljárás felfüggesztését az ajánlatkérõvel folytatott peres eljárás jogerõs befejezéséig, és a még meg nem kötött szerzõdés megkötésének megtiltását.<br>
A Döntõbizottság a jogorvoslati kérelem és a K. É.-ben közzétett ajánlatkérõi hirdetmények alapján megállapította, hogy a jogorvoslati kérelem elkésett.<br>
Kérelmezõ az ajánlatkérõnek anyagi fedezet hiányában folytatott közbeszerzési eljárását jelölte meg jogsértésként.<br>
A közbeszerzési eljárás az ajánlatkérõnek az eljárás megkezdésére vonatkozó döntésével indul.<br>
A <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>2) bekezdése alapján a közbeszerzés megkezdésén az elõminõsítési eljárásban való részvételre történõ felhívást, az ajánlati felhívást vagy a részvételi felhívást tartalmazó hirdetmény közzétételének idõpontját kell érteni.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése alapján ajánlatkérõ az ajánlati felhívást, illetõleg az elõminõsítési eljárással összefüggõ hirdetményt akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Ajánlatkérõ a K. É. 1999. április 28-án megjelent 17. számában tette közzé részvételi felhívását elõminõsítési eljárás lefolytatására a garéi veszélyeshulladék-tároló telepen található tetraklórbenzol gyártási desztillációs üstmaradék végleges ártalmatlanítása tárgyában.<br>
A fent idézett rendelkezésbõl következõen a kérelmezõ által sérelmezett jogsértõ esemény, vagyis az eljárás megkezdésére vonatkozó döntés 1999. április 28-án következett be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Ennek figyelembevételével az 1999. szeptember 1-jén elõterjesztett jogorvoslati kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében megjelölt jogvesztõ határidõn túl került elõterjesztésre, így az eljárás lefolytatásának eljárásjogi akadálya van.<br>
A Döntõbizottság határozatát a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 79. § (5) bekezdésére alapítottan a jogorvoslati kérelmet hivatalból elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 6.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
A határozatot a bíróság elõtt keresettel támadták<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>