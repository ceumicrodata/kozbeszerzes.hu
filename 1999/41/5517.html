<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5517)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.160/8/1999<br>
<br>
Tárgy: a BALO Kft. jogorvoslati kérelme a Közép-Duna-völgyi Környezetvédelmi Felügyelõség közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Farkas János ügyvéd (1133 Budapest, Kárpát u. 13–15.) által képviselt BALO Fémszerkezetgyártó, Szerelõ és Kereskedelmi Kft. (1173 Budapest, Pesti út 5., továbbiakban: kérelmezõ) jogorvoslati kérelmének –  melyet a Közép-Duna-völgyi Környezetvédelmi Felügyelõség (1088 Budapest, Rákóczi út 41., továbbiakban: ajánlatkérõ) a "Budapest XXI. Szabadkikötõ út 1–3. szám alatti laboratóriumépület belsõ rekonstrukciós munkái" tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel megsértette a Kbt. 59. § (1) bekezdését, ezért a Döntõbizottság 4 000 000 Ft, azaz négymillió forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat térítsen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására felhívást tett közzé a K. É. 1999. június 2-án megjelent 22. számában az indokolásban megjelölt beszerzés tárgyában. A felhívás szerint e munkák az alagsor + földszint + 2 emeletes épületben 145 fénycsöves és 66 burás lámpatest, 200 dugaszolóaljzat és 150 kapcsoló felszerelésére, 80 db radiátorszelep javítására, továbbá teljes körû festésre, mázolásra terjednek ki.<br>
A részletes mûszaki specifikációt dokumentáció tartalmazta, amely a villamos berendezés rekonstrukció- tervébõl, anyagkimutatásból, valamint építészeti és gépész mûszaki leírásból állt. A dokumentáció szerint – a felhívásban megjelölt munkákon túl – jelentõs belsõ átalakítást, nyílászárócseréket, burkolatcseréket, 11 vegyifülke építését is el kell végezni.<br>
Ajánlatkérõ június 24-én konzultációt tartott, melynek jegyzõkönyvében rögzítésre került, hogy azon ajánlatkérõ választ adott a felmerült kérdésekre, jegyzõkönyv azonban sem a kérdéseket, sem a válaszokat nem tartalmazza.<br>
A felhívás 15. pontjának elsõ "–" bekezdésében ajánlatkérõ elõírta, hogy az ajánlatot három példányban, cégjelzés nélküli, zárt borítékban kell benyújtani, az ötödik bekezdésben pedig azt, hogy az ajánlathoz mellékelni kell – a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdésére tekintettel – a felelõsségbiztosítási szándéknyilatkozatot. Kötelezõen elõírta továbbá ajánlatkérõ ebben a pontban 50 ezer Ft/nap kötbér vállalását és kikötötte, hogy az egy éves garanciális bejárásig a vállalási összeg 5%-át biztosítékként visszatartja.<br>
Az ajánlattevõk pénzügyi, gazdasági és mûszaki alkalmassága igazolására ajánlatkérõ elõírta a következõ iratok, dokumentumok csatolását:<br>
– Az elõzõ három évre vonatkozó, a Cégbíróságnak megadott mérlegadatok.<br>
– Pénzintézeti nyilatkozat a fizetõképességrõl.<br>
– Nyilatkozat arról, hogy az ajánlattevõvel szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c) d) és e) pontjaiban foglalt kizáró okok.<br>
– Hatósági igazolás arról, hogy ajánlattevõnek nincs a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott köztartozása.<br>
– Az elõzõ három év legnagyobb beruházásainak ismertetése.<br>
– A mûszaki-technikai felszereltség ismertetése, kiemelve a beruházásnál alkalmazni kívánt eszközöket.<br>
– A végrehajtásért felelõs mûszaki személyzet megnevezése, különös tekintettel a minõség-ellenõrzésért felelõs személyekre.<br>
– A 15%-nál nagyobb arányban bevonandó alvállalkozók fontosabb adatai.<br>
– Az ajánlattevõ minõség- és felelõsségbiztosítási rendszerét tanúsító iratok. <br>
Ajánlatkérõ a felhívás 13. pontjában az összességében legelõnyösebb ajánlat elbírálási szempontot jelölte meg, a bírálati szempontok fontossági sorrendben a következõk:<br>
– mûszaki, szakmai alkalmasság, megbízhatóság, pénzügyi stabilitás,<br>
– mûszaki tartalom, szakmai színvonal,<br>
– teljesítési és jótállási garanciák,<br>
– ajánlati ár.<br>
Csak teljes körû ajánlatot lehetett tenni, azt azonban több változatban is elfogadta ajánlatkérõ.<br>
Az ajánlati dokumentációt a felhívás közzétételét követõ naptól számított 15. napig lehetett megvásárolni.<br>
Az ajánlattételi határidõig, 1999. június 13. 10.00 óráig 4 ajánlat érkezett, a kérelmezõ, a BFK Provill Kft., a Tuning Extra Kft. és a KoBaSi Kft. ajánlata. Az ajánlatok bontásáról jegyzõkönyv készült, miszerint kérelmezõ két változatban, 32 909 205 Ft-os és 31 242 Ft-os nettó vállalkozói díjjal, a Tuning Extra Kft. egy változatban, 35 797 699 Ft-os vállalkozói díjjal tette meg ajánlatát. A jegyzõkönyv szerint a Tuning Extra Kft. a vállalási határidõre nézve ajánlatában nem nyilatkozott, e tárgyban a bontást követõen tett szóbeli nyilatkozatot.<br>
A július 23-án tartott eredményhirdetésen ajánlatkérõ a Tuning Extra Kft. ajánlatát hirdette ki nyertesnek.<br>
Kérelmezõ július 26-án jogorvoslati kérelmet terjesztett elõ a Döntõbizottsághoz. Sérelmezte hogy nem az összességében legkedvezõbb ajánlat lett a nyertes, állította, hogy az õ ajánlata jobb volt, mint a nyertesé. Sérelmezte, hogy ajánlatkérõ az eredményhirdetésen nem indokolta meg a döntését.<br>
Kifogásolta, hogy az ajánlati felhívás és az ajánlati dokumentáció a mûszaki tartalom és a mennyiségek tekintetében eltérõ adatokat tartalmazott, és ezeket ajánlatkérõ a konzultáción még szóban is módosította. Ebbõl következõen ajánlattevõk nem tehettek egymással összehasonlítható ajánlatot.<br>
Kifogásolta továbbá, hogy az ajánlati felhívás és dokumentáció nem tartalmazta a pénzügyi ellenszolgáltatás feltételeit.<br>
Sérelmezte, hogy ajánlatkérõ nem nyilvánította érvénytelennek a nyertes ajánlattevõ ajánlatát, holott álláspontja szerint az érvénytelen, mert nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírt – így különösen a teljesítési határidõre vonatkozó – kifejezett nyilatkozatot, valamint cégjelzéssel ellátott borítékban került benyújtásra.<br>
Kérte ideiglenes intézkedésként a szerzõdéskötés megtiltását, valamint az ajánlatkérõ döntésének megsemmisítését.<br>
Ajánlatkérõ a július 30-án kelt észrevételében kérte a jogorvoslati kérelem elutasítását. Védekezésül elõadta, hogy az eljárás során betartotta a Kbt. szabályait, és az összességében legelõnyösebb ajánlatot hirdette ki nyertesnek. Közölte, hogy a nyertes ajánlattevõvel a szerzõdést július 26-án megkötötte.<br>
A jogorvoslati eljárásban augusztus 12-én tartott tárgyaláson elismerte, hogy a nyertes ajánlattevõ nem nyilatkozott az 50 ezer Ft/nap kötbérvállalásra és az 5%-os garancia-visszatartás elfogadására nézve, valamint nem csatolta a felelõsségbiztosítás megkötésére vonatkozó szándéknyilatkozatot és a Központi Nukleáris Pénzügyi Alap igazolását. Közölte, hogy a nyertes által becsatolt vagyonbiztosítási szerzõdést elfogadta a felelõsségbiztosítási kötelezettségre vonatkozó szándéknyilatkozat helyettesítéseként.<br>
A Tuning Extra Kft. nyertes ajánlattevõ az augusztus 2-án kelt észrevételében szintén kérte a jogorvoslati kérelem elutasítását. A jogorvoslati kérelemben foglaltakra elõadta:<br>
– Ajánlata nem volt érvénytelen. Ajánlatkérõ a bontás során megtalálta a vállalási határidõre vonatkozó nyilatkozatát. Az ajánlatát a határidõ lejárta elõtt kb. 20 perccel adta le, így még akkor sem sérült volna az esélyegyenlõség, ha szerepelt volna is a borítékon a cég neve.<br>
– Ajánlata összességében kedvezõbb volt a kérelmezõ ajánlatánál, a kérelmezõ által hivatkozott ajánlati ár ugyanis az elbírálási szempontok fontossági sorrendjében csak a negyedik volt.<br>
A tárgyaláson elismerte, hogy az 50 ezer Ft/nap kötbér vállalására valóban nem nyilatkozott. Közölte, hogy nem biztos, hogy mindhárom ajánlatban ugyanazok az iratok lettek aláírva, de ajánlatához csatolta a cég vezetõje által aláírt ajánlati kötöttségre vonatkozó nyilatkozatot, ennek alapján az összes nyilatkozat megtettnek tekinthetõ akkor is, ha azok nincsenek is egyenként aláírva. A felelõsségbiztosítással kapcsolatban hivatkozott arra, hogy az ajánlatkérõnél lévõ ajánlati példányban fellelhetõ az az okirat, amelyik tanúsítja, hogy a vagyonbiztosítást kiterjesztette a felelõsségbiztosításra is, így e biztosítási formára nézve indokolatlan lett volna külön szándéknyilatkozatot tennie. Vitatta, hogy az ajánlatát cégjelzéssel ellátott borítékban adta volna be, állítása szerint ezt nem is tehette volna, mert az ajánlat csak nagy borítékba fér bele, cégjelzéssel ellátott nagy borítékja pedig nincs.<br>
A Döntõbizottság a felek írásbeli észrevételei, a tárgyaláson elhangzott nyilatkozatai és a közbeszerzési eljárásban keletkezett iratok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie és az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére nézve.<br>
Az 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az 59. § (1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban és dokumentációban meghatározott feltételek alapján az elbírálási szempontok szerint a legkedvezõbb ajánlatot tette. Az ajánlatok összehasonlításában azonban csak érvényes ajánlat vehet részt, ezért csak érvényes ajánlat lehet a nyertes.<br>
Ajánlatkérõ azáltal, hogy érvénytelen ajánlatot hirdetett ki nyertesnek, megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A Döntõbizottság megvizsgálta az ajánlatkérõ által a jogorvoslati eljárás megindításakor, valamint a tárgyalást követõen becsatolt nyertes ajánlati példányokat és megállapította, hogy a nyertes ajánlattevõ ajánlata a következõk miatt nem felelt meg az ajánlati felhívásban foglaltaknak:<br>
– A felhívás szerint az ajánlatot három – értelemszerûen azonos – példányban kell benyújtani. A nyertes ajánlattevõ által három példányban benyújtott ajánlat közül az ajánlatkérõ részérõl a jogorvoslati eljárás megindításakor becsatolt két ajánlati példányban lévõ nyilatkozatokról hiányzik a cég vezetõjének az aláírása, a tárgyalást követõen benyújtott ajánlati példányban a nyilatkozatok megfelelõen alá vannak írva. Ebbõl következik, hogy a nyertes ajánlata érvénytelen, mert egyrészt a három ajánlati példány nem azonos, másrészt a három ajánlati példány közül két példányban lévõ nyilatkozatok nincsenek cégszerûen aláírva.<br>
– Az ajánlatból hiányzik a mûszaki alkalmasság igazolásaként elõírt, "az elõzõ három év legnagyobb beruházásainak ismertetése" dokumentum, az ajánlat csak egy jegyzéket és nem ismertetést tartalmaz.<br>
– Az ajánlat nem tartalmazza a Központi Nukleáris Pénzügyi Alap igazolását.<br>
– Hiányzik az ajánlatból a szerzõdéses feltételekre – 50 ezer Ft/nap kötbér, egy évre 5% garanciabiztosíték visszatartása és a felelõsségbiztosítás megkötésének vállalására – vonatkozó nyilatkozat.<br>
A Döntõbizottság nem fogadta el a nyertes ajánlattevõnek a tárgyaláson elõadott érvelését, miszerint az ajánlati kötöttségre tett nyilatkozata pótolja a szerzõdéses feltételek vállalására vonatkozó nyilatkozatot. A Ptk. szerint ugyanis a feleknek a szerzõdés feltételeiben egyértelmûen meg kell állapodniuk, ezen megállapodás létrejötte megelõzi és feltételezi az abban foglaltakhoz való kötöttségre vonatkozó nyilatkozatot.<br>
A Döntõbizottság megvizsgálta a kérelmezõ ajánlatát is és megállapította, hogy az megfelel az ajánlati felhívásban és dokumentációban foglaltaknak – a nyertes és a kérelmezõ ajánlatának az elbírálási szempontok alapján történõ összehasonlítását azonban mellõzte, miután a nyertes ajánlata érvénytelen és így nem képezheti összehasonlítás alapját.<br>
A Döntõbizottság a kérelmezõ további kifogásait nem fogadta el, részben elkésettség, részben megalapozatlanság miatt.<br>
Kérelmezõ az ajánlati dokumentációt legkésõbb 1999. június 18-án vehette át, annak tartalmát ekkor megismerte. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint a jogorvoslati kérelmet a jogsértésrõl való tudomásra jutás idõpontjától számított 15 napon belül lehet elõterjeszteni, ez a 15 napos határidõ június 18-tól a kérelem július 26-i benyújtásáig letelt, így e vonatkozásban a kérelem elkésett. Az ajánlatkérõi döntés indokolásának elmulasztásával kapcsolatos kérelem nem megalapozott, mert a Kbt. nem teszi kötelezõvé ajánlatkérõ részére, hogy a nyilvános eredményhirdetéskor indokolja a döntését, ezt csak az ajánlattevõ írásbeli kérésére köteles megtenni, kérelmezõ viszont írásban nem kérte azt.<br>
A kérelmezõ kifogásolta azt is, hogy a nyertes ajánlat cégjelzéssel ellátott borítékban lett benyújtva. A tárgyaláson a Döntõbizottság kötelezte ajánlatkérõt a boríték becsatolására, ajánlatkérõ azonban a tárgyalást követõen telefonon közölte, hogy az elveszett. Ily módon a Döntõbizottság e kérelem tárgyában nem tudott dönteni.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a 88. § (1) bekezdés d), f) és g) pontja szerint rendelkezett.<br>
A Döntõbizottság a bírság mértékének megállapításakor súlyosbító körülményként vette figyelembe azt a tényt, hogy ajánlatkérõ a közbeszerzési eljárás leginkább meghatározó eleme, az eljárás eredménye terén követett el jogsértést. A közbeszerzési eljárások alapvetõ céljával ellentétes és a törvény hatályosulását akadályozza ugyanis az olyan ajánlatkérõi magatartás, melynek következményeként az eljárás végén nem a legjobb – adott esetben érvénytelen – ajánlat lesz a nyertes.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1999. augusztus 25.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Dely Betty s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>