<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5516)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.139/12/1999<br>
<br>
Tárgy: az Oviber Kft. jogorvoslati kérelme Akasztó Község Önkormányzatának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Országos Vízügyi Beruházási Mérnöki Konzulens és Tervezõ Kft. (1054 Budapest, Alkotmány u. 27., képviseli: dr. Kenyeres Valéria jogtanácsos, a továbbiakban: kérelmezõ) jogorvoslati kérelmét, melyet Akasztó Község Önkormányzata (6221 Akasztó, Fõ u. 42., a továbbiakban: ajánlatkérõ) Akasztó, Csengõd, Tabdi települések szennyvíztisztító telep és szennyvízcsatorna-hálózat építésének teljes körû lebonyolítása tárgyában folytatott közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Akasztó Község Önkormányzata további két község (Csengõd, Tabdi) nevében is részvételi felhívást jelentetett meg a K. É. 1999. március 31-én megjelent 13. számában. A felhívás elõminõsítési eljárás megindítására, a három község csatornahálózatának és szennyvíztelepének megépítésére vonatkozott. A beruházás összértéke 2,2 milliárd forint. Az elõminõsítéses eljárásra jelentkezõ 26 cég mindegyikét alkalmasnak minõsítette ajánlatkérõ ajánlattételre. A beadott ajánlatok közül az OMS Hungária Kft. (2890 Tata, Bacsó B. u. 37.) ajánlatát hirdette nyertesnek ajánlatkérõ. A nyertessel a szerzõdést a szennyvízcsatorna és a szennyvíztisztító-telep megépítésére 1999. június 8-án ajánlatkérõ megkötötte.<br>
A kivitelezésre vonatkozó szerzõdés megkötésének idõpontjáig a beruházás fedezetét az Önkormányzatok megteremteni nem tudták. A rendelkezésre álló fedezet mindössze 870 millió forint, amelyet az állami céltámogatás képez. 1999. április 7-én tárgyalásos eljárás keretében ajánlatkérõ részvételi felhívást készített a szennyvíztisztító telep és csatornahálózat-építés beruházásának pénzügyi lebonyolítására. A részvételi felhívást kizárólag a már vele korábban is tárgyalásokat folytató Geotorr Kft.-nek küldte el.<br>
1999. április 17-én a Geotorr Kft. (2092 Budakeszi, Fõ tér 5.) írásban ajánlattal kereste meg Akasztó Község Önkormányzatát. Ebben arra hivatkozott, hogy megvizsgálták az elmúlt évek csatornaberuházásait és megállapították, hogy az állami céltámogatás és más alapokból befolyó "ígérvények" mellett az önerõ biztosítására, így a csatornahálózat megépítésére az önkormányzatok nem képesek. Erre hivatkozva az ajánlatban tájékoztatást adott arról, hogy "attól a céltól vezérelve, hogy a települések egyrészt elérjék a kitûzött feladatot és elkészüljön a csatorna, másrészt legyen munka a bennünket nagymértékben érintõ ágazatban, létrehoztunk egy olyan konstrukciót, amely segítségével megoldható a feladat. A forrásteremtés alapelve, hogy a különbözõ címen és különbözõ alanyok részére igénybe vehetõ támogatási formákat egy speciális sorrendben fûzi sorba, amelynek eredményeként a beruházáshoz szükséges teljes összeg a rendelkezésre áll". Hivatkoztak arra, hogy ennek a pénzügyi konstrukciónak az alapját képezõ tanulmányt szerzõi jogvédelemmel biztosították. Ajánlatot arra tett ajánlattevõ, hogy a szerzõi jogvédelem alatt álló rendszer alapján a hiányzó pénzügyi fedezetet megteremti, a kivitelezést lebonyolítja.<br>
A nagy vonalakban írásban felvázolt konstrukciót (ajánlatot) Akasztó, Csengõd, Tabdi községek önkormányzatainak képviselõ-testületei megtárgyalták és az ajánlatot elfogadták. Az elõbbiekben hivatkozott fõvállalkozói ajánlat elnevezést viselõ ajánlaton kívül az ajánlattevõtõl a rendelkezésre álló iratanyag alapján más írásos dokumentumokat nem szereztek be sem a pénzügyi, sem a mûszaki, sem a gazdasági alkalmasságra, referenciára stb. vonatkozóan. Ilyen elõzményeket követõen 1999. április 26-án tájékoztatták arról az ajánlattevõt, hogy az ajánlatát elfogadták. A szerzõdést ugyanezen a napon a kivitelezés lebonyolítására, ezen belül a pénzügyi fedezet megteremtésére megkötötték, a beruházás összege 3%-ának (66 millió forint) megfelelõ lebonyolítói díjra.<br>
Az eljárás eredményérõl szóló tájékoztatót ajánlatkérõ 1999. május 14-én feladta a Közbeszerzések Tanácsa Szerkesztõbizottsága részére. A Szerkesztõbizottság hiánypótlásra május 26-án a hirdetményt azzal küldte vissza, hogy az "összességében legelõnyösebb ajánlat elbírálási szempontjai fontossági sorrendben" szövegrészt tüntessék fel, továbbá, hogy az ellenszolgáltatás összegét ne a nettó építési díjra utalással határozzák meg.<br>
A hiánypótlásra visszaadott tájékoztatót ajánlatkérõ június 3-án visszaküldte a Szerkesztõbizottságnak, míg a tájékoztató megjelentetésére a K. É. 24. számában 1999. június 16-án került sor.<br>
A hirdetmény megjelenését követõen 1999. június 30-án terjesztett elõ jogorvoslati kérelmet kérelmezõ. Jogorvoslati kérelmében sérelmezte, hogy az ajánlatkérõ hirdetmény közzététele nélküli tárgyalásos eljárást folytatott.<br>
Állítása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontjának – a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt csak egy meghatározott személy képes teljesíteni – alkalmazásának indoka nem állt fenn. Az a körülmény, hogy egy ajánlattevõ valamely lebonyolítói rendszer vonatkozásában szerzõi jogi védelemben részesül, nem jelenti azt, hogy a szóban forgó közbeszerzési eljárás tárgyaként megjelölt tevékenység, azaz a szennyvíztisztító telep építésére vonatkozó teljes körû lebonyolítás végzésére csak õ lenne jogosult és képes. A tárgyaláson annak megállapítását is kérte, hogy ajánlatkérõ késedelmesen tette közzé a K. É.-ben a hirdetményt.<br>
Ajánlatkérõ és a Geotorr Kft. a jogorvoslati kérelem elutasítását kérték, elsõdlegesen elkésettség, másodlagosan megalapozatlanság címén.<br>
A Döntõbizottság megállapította, hogy a jogorvoslati kérelem elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint jogorvoslati kérelmet a jogsértõ eseményrõl történõ tudomásszerzést követõ 15 napon belül, de legkésõbb az esemény bekövetkezésétõl számított 60 napig lehet elõterjeszteni. E határidõk elmulasztása jogvesztéssel jár. A jogsértõ cselekmény megtörténtének idõpontja a szerzõdéskötés napja, azaz 1999. április 26. A jogsértõ cselekmény megtörténtétõl számított 60. nap pedig június 25-e. A jogorvoslati kérelmet kérelmezõ 1999. június 30-án, a 60. napon túl terjesztette elõ a Döntõbizottságnál. A hivatkozott rendelkezés szerint 60 napon túl jogorvoslati kérelmet elõterjeszteni akkor sem lehet, ha a jogsértõ esemény tudomásszerzésének 15. napján belül van a kérelmezõ. A határidõk elmulasztása pedig jogvesztéssel jár. A kérelem elkésettsége miatt a Döntõbizottságnak nincs lehetõsége arra, hogy az ajánlatkérõ magatartását vizsgálja és a jogsértõ magatartást szankcionálja. A kérelmet elkésettség okán el kellett utasítani. A késedelmes közzététel miatti kérelem megalapozatlan, a rendelkezésre álló iratanyagból megállapíthatóan a hirdetménynek 1999. június 16-án történõ közzétételére nem az ajánlatkérõ mulasztásából került sor.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 26.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>