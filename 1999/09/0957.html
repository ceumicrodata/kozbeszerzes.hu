<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Országos Egészségbiztosítási Pénztár (OEP) ajánlati felhívása nyílt eljárás megindítására (0957)
</b></h2><FONT size=3><i><u></i></u><br>
<br>
1. Az ajánlatkérõ neve és címe:<br>
Országos Egészségbiztosítási Pénztár (OEP)<br>
Beszerzési és Közbeszerzési Fõosztály<br>
1139 Budapest, Váci út 73/A II. em. 248.<br>
Telefon: 350-0391<br>
Fax: 350-1179<br>
<br>
<br>
2. a) A választott eljárás: nyílt eljárás.<br>
b) A szerzõdés meghatározása, amire ajánlatot kérnek: vállalkozási szerzõdés.<br>
<br>
<br>
3. a) A beszerzés tárgya és mennyisége:<br>
– Intézményi adattárház kialakítása az ajánlatkérõ részére, az Országos Egészségbiztosítási Pénztár, valamint az irányítása, felügyelete alatt álló igazgatási szervek létezõ operatív rendszereiben meglévõ adatok központi intézményi adattárházba való összegyûjtése, tisztított, historikus, egységes kódszótárra épülõ formában.<br>
– A kialakított rendszer és a rendelkezésre bocsátott eszközök használatával a gyógyszer-finanszírozás területre vonatkozó elsõ data mart kialakítása.<br>
– Az intézményi adattárház adatainak vizsgálata jelentések készítésével, szabályfelismerési képesség prezentálásával, amely szabályfelismerés alapján hozott intézkedések az OEP számára a rendszer bevezetésének költségeivel összemérhetõ megtakarítást eredményeznek.<br>
– A jelen pályázat tárgya a projekt elsõ fázisa (1999. XII. 31-ig): az egészségbiztosítás intézményi adattár létrehozatala és adatokkal feltöltése, ennek részeként a második fázis megtervezése és elõkészítése. Az elsõ fázisban elérendõ eredménytermékek (E)<br>
– fogalomtár kialakítása (E1),<br>
– kódszótár létrehozása (E2),<br>
– logikai adatmodell meghatározása (E3 és E4),<br>
– fizikai adatmodell elõkészítése (E5),<br>
– meta-adatstruktúra kiépítése (E6),<br>
– üzleti információs metaadatok tárházának létrehozása (E7),<br>
– adatszótár elkészítése (E8),<br>
– EB operatív adatbázisaiban tárolt adatok back up-ként történõ tükrözése (E9),<br>
– információk elõállítása az adattárházban kezelt adatokból, hozzáférési jogosultsági rendszer kialakításával (E10),<br>
– vizsgálat lefolytatása országos adattömegen (E11).<br>
b) A teljesítés helye: az Országos Egészségbiztosítási Pénztár székháza, Budapest XIII., Váci út 73/A, valamint az igazgatási szervek székhelyein. A központ, valamint a területi és egyéb igazgatási szervek kapcsolódásának rendszerét az ajánlati dokumentáció részletesen meghatározza.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: ajánlatot csak a teljes rendszer megvalósítására lehet tenni. A részfeladatokra benyújtott ajánlatok nem kerülnek elbírálásra.<br>
<br>
<br>
4. A teljesítés határideje: a szerzõdés hatálya alatt, 1999. december 31-ig.<br>
<br>
<br>
5. a) A dokumentációt rendelkezésre bocsátó szervezet: Országos Egészségbiztosítási Pénztár Beszerzési és Közbeszerzési Fõosztály, 1139 Budapest, Váci út 73/A II. em. 248., munkanapokon 10.00–12.00 óra között.<br>
b) A dokumentáció megkérésének határideje: a hirdetmény közzétételét követõ naptól számított 31. napon 10.00 óráig, ha ez nem munkanapra esik, akkor az ezt követõ elsõ munkanapon 10.00 óráig.<br>
c) A dokumentáció megvásárlásának feltételei: az ajánlattevõk a dokumentációt 150 000 Ft+áfa összegnek a Magyar Államkincstárnál vezetett OEP 10032000-01301005 sz. számlára történõ átutalása esetén vehetik át. A dokumentáció átvételekor az átutalásról szóló eredeti bizonylatot be kell mutatni. Ajánlatkérõ a dokumentáció árát csak a Kbt.-ben meghatározott esetekben fizeti vissza.<br>
<br>
<br>
6. a) Az ajánlattételi határidõ: jelen hirdetmény közzétételét követõ elsõ naptól számított 41. nap 10.00 óra, ha ez a határnap nem munkanap, akkor az ezt követõ elsõ munkanap 10.00 óra.<br>
b) Az ajánlat benyújtásának címe: Országos Egészségbiztosítási Pénztár Beszerzési és Közbeszerzési Fõosztály, 1139 Budapest, Váci út 73/A II. em. 248.<br>
c) Az ajánlatétel nyelve: magyar.<br>
<br>
<br>
7. a) Annak meghatározása, hogy az ajánlatok felbontására az ajánlatkérõ kit hív meg:<br>
– az ajánlattevõket,<br>
– az általuk meghívott partner képviselõjét,<br>
– az ajánlatkérõ által felkért közjegyzõt és a<br>
– bírálóbizottság tagjait.<br>
b) Az ajánlatok felbontásának idõpontja és helye: jelen hirdetmény közzétételét követõ elsõ naptól számított 41. nap 10.00 óra. Ha ez a határnap nem munkanap, akkor az ezt követõ elsõ munkanap 10.00 órakor az Országos Egészségbiztosítási Pénztár, 1139 Budapest, Váci út 73/A székházában, a II. em. 246. sz. tárgyalóban.<br>
<br>
<br>
8. A biztosíték nyújtásának feltételei: a biztosíték összege 5 000 000 Ft, azaz ötmillió forint, a Magyar Államkincstárnál vezetett OEP központilag kezelt járulékbevételi számla 10032000-01743991 sz. bankszámlára utalva. Az átutalást igazoló megbízást kérjük másolatban a pályázathoz csatolni, az eredetit kérjük az ajánlat bontásakor bemutatni. A biztosítékot a nem nyertes ajánlattevõknek az eredményhirdetést követõ 15 napon belül visszautaljuk. Az ajánlattevõ a Kbt.-ben meghatározott esetekben veszíti el ajánlati biztosítékát.<br>
<br>
<br>
9. A pénzügyi ellenszolgáltatás feltételei és/vagy annak meghatározása, ahol ezek részletesen megtalálhatók: a pénzügyi ellenszolgáltatás feltételeit a dokumentáció tartalmazza.<br>
<br>
<br>
10. A nyertes közös ajánlattevõktõl gazdasági társaság létrehozásának megkövetelése: ajánlatkérõ nem követeli meg gazdasági társaság létrehozását.<br>
<br>
<br>
11. Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
– írásbeli nyilatkozat arról, hogy vele szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontjaiban foglalt kizáró okok.<br>
– Konzorciumtól érkezõ ajánlat esetén az OEP több jelentkezõ közös ajánlatának tekinti azt, ennek megfelelõen a jelentkezõ cégek mindegyikének önállóan és teljeskörûen kell csatolnia a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerint megkívánt és ajánlatkérõ által kért összes adatot, igazolást.<br>
– Alvállalkozó, vagy a teljesítésben részt vevõ személyek bevonása esetén a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>d), valamint 46. § (2) szerint kell eljárni.<br>
– Hatósági igazolások eredeti vagy másolati példányai arról, hogy nincs a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott köztartozása.<br>
– A számlavezetõ pénzintézet nyilatkozata a résztvevõ fizetõképességének megítéléséhez, az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan eleget tesz-e,<br>
– harminc napnál nem régebbi, eredeti vagy hitelesített cégkivonat, vagy a bíróság érkeztetõ-bélyegzõjével ellátott bejegyzési kérelem eredeti vagy hitelesített másolata.<br>
– Az ajánlattevõ mûszaki, technikai felszereltségének leírása, azon szakemberek megnevezése, akiket ajánlattevõ be kíván vonni a teljesítésbe.<br>
– Fontosabb megbízások teljesítésérõl szóló referencialista (mely az 1996., 1997., 1998. évre vonatkozik), az elõzõ 3 év legjelentõsebb szolgáltatásának ismertetése.<br>
<br>
<br>
12. Az ajánlati kötöttség idõtartama: az ajánlattételi határidõ lejártakor kezdõdik, és az elbírálástól számított 30 napig tart.<br>
<br>
<br>
13. Az ajánlatok elbírálásának szempontjai: ajánlatkérõ az összességében legelõnyösebb ajánlatot fogadja el. Az elbírálás szempontjai a fontosság sorrendjében:<br>
– a szakmai, mûszaki követelményeknek megfelelés,<br>
– ár,<br>
– referencialista és ajánlások (mióta szolgáltat, munkavégzés megbízhatósága),<br>
– minõségbiztosítás rendszere.<br>
<br>
<br>
14. Annak meghatározása, hogy lehet-e többváltozatú ajánlatot tenni: igen, az ajánlatok készülhetnek több változatban. Az ajánlattevõ minden változatnál biztosítsa az OEP számára azt a jogot, hogy az ajánlatában szereplõ informatikai hardver-, szoftvereszköz-beszerzési forrásokból szabadon válasszon.<br>
<br>
<br>
15. Egyéb információk:<br>
a) Az ajánlattevõnek az ajánlatokat az aláírásra jogosultak által cégszerûen aláírva, 1 eredeti és 2 másolati példányban, valamint a pályázat mellékleteként átadott mágneslemezen kell benyújtani.<br>
b) Az ajánlattevõnek az árat a dokumentáció szerint kell megadnia.<br>
c) Jelen hirdetményben nem szabályozottak vonatkozásában az 1995. évi XL. törvény elõírásai szerint kell eljárni.<br>
d) Az ajánlattételhez szükséges egyéb adatok a dokumentációban találhatók.<br>
e) Elbírálás a bontást követõ 15. napon 10.00 órakor, ha ez a határnap nem munkanap, akkor az ezt követõ elsõ munkanapon 10.00 órakor.<br>
f) Az ajánlattevõnek nyilatkoznia kell arról, hogy cégének székhelyén elérhetõségét folyamatosan biztosítja. Mûszaki felszereltségérõl részletes tájékoztatást kell adni, ami egyértelmûvé teszi az ajánlatkérõ számára, hogy a pályázat megnyerése esetén az ajánlattevõ folyamatosan képes szerzõdéses kötelezettségének eleget tenni.<br>
g) A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdései az ajánlati felhívás részét képezik.<br>
h) A nyertes ajánlattevõ által nyújtott ajánlati biztosíték szerzõdéskötéskor a vállalkozási szerzõdést biztosító mellékkötelezettséggé válik, és azt csak a szerzõdésben foglaltak teljes körû betartása esetén utaljuk vissza, az utolsó teljesítést követõ 8 napon belül.<br>
i) A dokumentációval kapcsolatos kérdéseket írásban be kell nyújtani: Országos Egészségbiztosítási Pénztár, 1139 Budapest, Váci út 73/A, Adatkezelési és Adatvédelmi Fõosztály, Bizzer László fõosztályvezetõ. A kérdésekkel kapcsolatos válaszokat minden ajánlattevõnek postán és faxon küldjük meg.<br>
j) Ajánlattevõ jelölje meg a bevonni kívánt résztvevõket, illetve jelölje meg az ajánlat azon részét, mellyel összefüggésben harmadik személlyel szerzõdést kíván kötni.<br>
<br>
<br>
16. Hivatkozás az elõzetes összesített tájékoztatásra: –<br>
<br>
<br>
17. A hirdetmény feladásának napja: 1999. február 19.<br>
A hirdetmény kézhezvételének napja: 1999. február 19.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>