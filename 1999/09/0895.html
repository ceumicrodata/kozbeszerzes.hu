<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0895)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.208/13/1998.<br>
Ügyintézõ: dr. Csitkei Mária<br>
Telefon: 375-9693<br>
<br>
Tárgy: az Intercontact Kft. és a FORDuna Kft. jogorvoslati kérelme a Vám- és Pénzügyõrség Országos Parancsnoksága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Intercontact Budapest Kft., 1065 Budapest Bajcsy-Zs. u. 27. és a FOFDuna Fordító Kft., 1113 Budapest Bartók Béla út 86. (továbbiakban: kérelmezõk) a Vám- és Pénzügyõrség Országos Parancsnoksága Integrációs és Nemzetközi Fõigazgatósága (1089 Budapest, Delej u. 20.), továbbiakban: ajánlatkérõ az Európai Unió különbözõ szintû jogszabályainak németrõl magyar nyelvre, valamint magyar nyelvrõl német nyelvre történõ fordítása tárgyú közbeszerzési eljárása ellen benyújtott jogorvoslati kérelmét a Döntõbizottság egyrészrõl elkésettség, másrészrõl megalapozatlanság címén elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. április 22-én megjelent 16. számában ajánlati felhívást tett közzé a Vám- és Pénzügyõrséget érintõ angol, német, francia nyelvû (elsõsorban európai uniós) jogszabályok, irányelvek és egyéb intézkedések magyar nyelvre, illetve ugyanezen témák magyar nyelvrõl angol, német, francia nyelvre 1999. december 31-ig folyamatosan történõ fordítása tárgyában. Az ajánlati felhíváshoz ajánlati dokumentációt készített. A felhívás és a dokumentáció tartalma mindhárom nyelvre vonatkozóan azonos. Az ajánlattételi határidõig, 1998. június 30-ig a német/magyar, magyar/német nyelvû fordításra 6 ajánlat érkezett, a Homonyik Kft., az A–Z Stúdió Bt., a Present Team Kft., a FORDuna Kft., az Intercontact Kft. és az Oxford Hungária Kft. ajánlata. A július 15-én tartott eredményhirdetésen ajánlatkérõ az A–Z Stúdió Kft. ajánlatát hirdette ki nyertesnek, vele a szerzõdést megkötötte.<br>
A kérelmezõk 1998. szeptember 9-i keltezéssel jogorvoslati kérelmet terjesztettek elõ a Döntõbizottsághoz, azt szeptember 11-én személyesen adták le. Kérték, hogy az angol/magyar, magyar/angol nyelvû fordításra vonatkozó közbeszerzési eljárással kapcsolatban benyújtott jogorvoslati kérelme tárgyában hozott döntõbizottsági határozatban foglaltakkal azonosan a Döntõbizottság a német/magyar, magyar/német nyelvû fordításra irányuló közbeszerzési eljárást illetõen is állapítsa meg az ajánlatkérõ jogsértését, mert az angol/magyar, magyar/angol nyelvû fordításra vonatkozó D.179/15/98. sz. határozatban foglalt jogsértések a német/magyar, magyar/német nyelvû fordításokra nézve is fennállnak, ugyanis ajánlatkérõ ezen kiírásra benyújtott ajánlatokat sem az ajánlati felhívásban és ajánlati dokumentációban meghatározott értékelési szempontok alapján bírálta el. Kifogásolták, hogy ily módon a nyertes ajánlattevõ annak ellenére lett a közbeszerzési eljárás nyertese, hogy a felhívásban második értékelési szempontként meghatározott vámszakmai referenciát nem tudott felsorolni, ezért kérték annak felülvizsgálatát, hogy az értékelési szempontok alapján a nyertes ajánlattevõ jogszerûen került-e az elsõ helyre.<br>
Sérelmezték, hogy ajánlatkérõ a július 16-án faxon és levélben is feladott kérésük ellenére nem küldte meg a közbeszerzési eljárás bontási és értékelési jegyzõkönyvét.<br>
Sérelmezték továbbá, hogy ajánlatkérõ az eljárás eredményérõl szóló tájékoztatót nem a Kbt.-ben elõírt, az eredményhirdetéstõl számított 15 napon belül, hanem 42 nappal késõbb, augusztus 26-án tette közzé, azaz e napon történt a hirdetmény közzététel céljából történõ feladása.<br>
Kérték ajánlatkérõ jogsértésének megállapítását, bírság kiszabását, a közbeszerzési eljárás eredményének megsemmisítését, ajánlatkérõnek új eljárásra kötelezését és az eljárás költségeiben való marasztalását.<br>
A Döntõbizottság a D.207/2/1998. számú, 1998. szeptember 21-én hozott határozatában a jogorvoslati kérelemnek részben helyt adott, mivel tárgyi közbeszerzési eljárás eredményérõl a hirdetmény a K. É. 1998. szeptember 9-i 36. számában 4749 sorszám alatt jelent meg, és a hirdetményben annak feladási napjaként augusztus 26-a volt megjelölve. A határozattal ajánlatkérõt 500 000 Ft pénzbírság megfizetésére kötelezte, a kérelmet további részében elutasította.<br>
Ajánlatkérõnek a határozat bírósági felülvizsgálata iránt benyújtott keresetét követõen, 1998. november 16-án a Döntõbizottság D.207/5/ 1998. számú határozatával a 2. sorszámú határozatot visszavonta, mert megállapította, hogy az eljárásban ajánlatkérõ részére nem tette lehetõvé a nyilatkozattételt. Ezen 5. sorszámú határozat jogerõre emelkedése után a Döntõbizottság ismételten megindította az eljárást, a jogorvoslati kérelem tárgyában nyilatkozattételre hívta fel a feleket és egyéb érdekelteket.<br>
Ajánlatkérõ az 1998. december 31-én kelt észrevételében kérte a jogorvoslati kérelem elutasítását, álláspontja szerint az eljárás eredményének közzétételére vonatkozóan a kérelem elkésett. Elõadta, hogy miután a július 15-én történt eredményhirdetésrõl szóló hirdetménynek legkésõbb július 30-án kellett volna megjelenni a K. É.-ben, a kérelmet ezen legkésõbbi idõpontot követõ naptól számított 15 napon belül lehetett volna elõterjeszteni, a kérelemnek szeptember 9-én történt benyújtásáig a 15 napos jogvesztõ határidõ letelt. Közölte és igazolta, hogy a hirdetményt közzététel végett július 21-én megküldte a K. É. Szerkesztõbizottsága részére, erre nézve a hiánypótlásra történõ felhívást csak augusztus 13-án kapta meg.<br>
Az Intercontact Kft. 1998. december 30-án kelt beadványa érdemi észrevételt nem tartalmazott. A jogorvoslati eljárásban 1999. január 21-én tartott tárgyaláson a jogorvoslati kérelmét pontosította. Elõadta, hogy az angol/magyar, magyar/angol nyelvû fordítások tárgyú közbeszerzési eljárás ellen benyújtott jogorvoslati eljárásban augusztus 24-én tartott tárgyaláson szereztek tudomást azon ajánlatkérõi jogsértésrõl, hogy ajánlatkérõ az ajánlatokat német/magyar, magyar/német nyelvû fordításokat illetõen sem az ajánlati felhívásban rögzített értékelési szempontok alapján bírálta el. Ezért álláspontja szerint a jogorvoslati kérelmük nem késett el. Közölte hogy a július 16-án kelt, július 17-én ajánlott küldeményként feladott levelében kérte ajánlatkérõt a bontási és értékelési jegyzõkönyvek megküldésére, levelére azonban választ nem kapott. A tárgyaláson a FORDuna Kft. képviselõje közölte, hogy a kérelem tárgyát illetõen nyilatkozata, álláspontja megegyezik az Intercontact Kft.-ével.<br>
A Döntõbizottság a közbeszerzési eljárás során keletkezett iratok és dokumentumok, a felek írásos észrevételei és a tárgyaláson tett szóbeli nyilatkozatai alapján megállapította, hogy a jogorvoslati kérelem részben elkésett, másrészben pedig megalapozatlan.<br>
Kérelmezõknek a bontási jegyzõkönyv megküldésének ajánlatkérõ által történt elmulasztásával kapcsolatos kérelme elkésett, mert az ajánlatok bontása június 30-án volt, ezen idõponttól szeptember 11-ig letelt a 15 napos jogvesztõ határidõ.<br>
Az értékelési jegyzõkönyv megküldésének ajánlatkérõ általi elmulasztása miatti kérelem megalapozatlan, mert a Kbt. nem tartalmaz kötelezõ elõírást az ajánlatkérõ részére az értékelési jegyzõkönyv megküldésére.<br>
A kérelmezõk jogorvoslati kérelmének az ajánlatkérõ értékelési módjára vonatkozó kérelme szintén elkésett, – még akkor is, ha a tudomásszerzés idõpontjának az 1999. január 21-i tárgyaláson pontosított kérelem folytán az augusztus 24-i tárgyalás idõpontját tekintjük, mert augusztus 24-tõl szeptember 11-ig letelt a 15 napos jogvesztõ határidõ.<br>
A kérelem elkésettségére tekintettel a Döntõbizottság az ajánlatkérõ döntését érdemben nem vizsgálta, így értelemszerûen nem tért ki a nyertes ajánlattevõ vámszakmai referenciáinak kérdéskörére sem.<br>
A jogorvoslati eljárásban kérelmezõk kérték az ajánlatkérõ jogsértésének megállapítását az eljárás eredményének késedelmes közzététele miatt is. A Döntõbizottság ezen kérelmet mint megalapozatlant utasította el.<br>
Ajánlatkérõ az eljárás eredményét július 15-én hirdette ki. Az ettõl számított 15 napon belül, július 22-én kézbesítette – az érkeztetési bélyegzõ szerint – a tájékoztatót a Szerkesztõbizottság részére. A Szerkesztõbizottság a tájékoztatót augusztus 12-i dátummal augusztus 13-án küldte vissza ajánlatkérõnek hiánypótlási felhívásával együtt. A hiánypótlásra az adott okot, hogy ajánlatkérõ nem tüntette fel az irányítószámát, az ellenszolgáltatás összegét, az érvénytelen ajánlatot tevõ Oxford Hungária Kft. nevét, valamint az eredményrõl szóló tájékoztatóban az ajánlatok elbírálási szempontjait illetõ szövegezése nem volt megfelelõ. Ajánlatkérõ a hiánypótlási kötelezettségének augusztus 18-án tett eleget, a hirdetmény a K. É.-ben szeptember 9-én jelent meg.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított 15 napon belül kell a Kbt. mellékletében meghatározott minta szerint hirdetményben közzétennie.<br>
Közzététel alatt a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(1) bekezdése szerint a K. É.-ben történõ közzétételt kell érteni. A közzététel rendjérõl szóló 128/1995. (X. 20.) Kormányrendelet 5. § (3) bekezdése alapján az ajánlatkérõnek kérelemmel kell kezdeményeznie a közzétételt a Szerkesztõbizottságnál. A Szerkesztõbizottság a 6. § (1) bekezdése szerint a kézhezvételt követõ 5 munkanapon belül vizsgálja meg a hirdetményt, és amennyiben az nem tartalmaz minden adatot, a (2) bekezdés szerint hiánypótlásra visszaküldi. A kiegészített, vagy hiánytalanul érkezõ hirdetmények közzététele során a 2. § rendelkezése értelmében a kiadónak biztosítani kell a közlemények mielõbbi közzétételét.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésébõl egyrészrõl megállapítható, hogy az az ajánlatkérõ részére a hirdetmény 15 napon belül történõ közzétételének kötelezettségét írja elõ, másrészrõl ugyanakkor nem került meghatározásra a jogszabályban, hogy a közzététel alatt a tényleges megjelenést vagy a közzététel iránti intézkedést kell-e érteni.<br>
A Döntõbizottság álláspontja szerint fogalmilag kizárt, hogy az ajánlatkérõi közzétételi kötelezettség egyben a tényleges megjelenés (közzététel) kötelezettségét jelentse ajánlatkérõ részére.<br>
A hivatkozott Kormányrendelet 5. § (3) bekezdése alapján az ajánlatkérõnek a közzétételt kezdeményeznie kell, míg a 4. § szerint a Szerkesztõbizottság a lapban közzéteszi a közleményeket.<br>
Ténylegesen a közzététel tehát nem az ajánlatkérõ, hanem a Szerkesztõbizottság feladata, így értelemszerûen a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésében írt közzététel alatt csak azt lehet érteni, hogy az ajánlatkérõ az itt írt határidõben a kérelmet a Szerkesztõbizottság részére megküldi. Ez az értelmezés következik a Kormányrendelet 2. §-ából is, amely nem ír elõ határidõt arra vonatkozóan, hogy a kérelem megérkezését követõen a Szerkesztõbizottságnak milyen határidõn belül kell gondoskodni a közzétételrõl, rendelkezés csak arra van, hogy a kérelmet 5 munkanapon belül meg kell vizsgálni, és a hiányos kérelmet ezen idõn belül vissza kell küldeni.<br>
A vizsgálat tárgyát képezõ ügyben megállapítható, hogy ajánlatkérõ a közzététel iránti kérelmet határidõn belül elküldte a Szerkesztõbizottságnak, majd a hiánypótlási kötelezettségnek haladéktalanul eleget tett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 22.<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>