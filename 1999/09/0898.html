<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0898)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.318/9/1998.<br>
<br>
Tárgy: az Alterra Építõipari Kft. jogorvoslati kérelme Celldömölk Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Alterra Építõipari Kft. (1103 Budapest, Sibrik M. u. 30., képviseli: dr. Felszegi Ildikó ügyvéd, 1103 Budapest, Sibrik M. u. 30., a továbbiakban: kérelmezõ) kérelme alapján, melyet Celldömölk Város Önkormányzata (9500 Celldömölk, Szentháromság tér l., a továbbiakban: ajánlatkérõ) a Celldömölk celli-alsósági és pityervári városrészek szennyvízcsatornázása tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésének második fordulatára tekintettel a Kbt. 59. § (1) bekezdését, ezért a Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi továbbá az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ részvételi felhívást (4971) tett közzé a K. É. 1998. évi 35. számában, 1998. szeptember 2-án elõminõsítési eljárásra, amelyben a beszerzés tárgyát és mennyiségét az alábbiak szerint határozta meg:<br>
– szennyvízcsatorna-hálózat építése	15,5 km<br>
– házi bekötések építése	1138 db<br>
– szennyvízátemelõk	3 db<br>
– szennyvízátemelõk külsõ elektromos ellátása 20 kW+trafó+kisfeszültségû vezetékek<br>
– szennyvíznyomó-vezeték építése	4,13 km<br>
– építés utáni nyomvonalas és teljes szélességû úthelyreállítás	15,5 km<br>
A felhívás 9. pontjában meghatározta a jelentkezõ számára a pénzügyi, gazdasági és mûszaki alkalmasságuk igazolására becsatolandó dokumentumokat és még dokumentációt is készített az eljárás ugyanezen fázisában.<br>
Az ajánlatok elbírálási szempontjai a felhívás 10. pontja szerint a következõk:<br>
– pénzügyi és gazdasági alkalmasság,<br>
– mûszaki felkészültség,<br>
– referenciamunkák,<br>
– ajánlati ár,<br>
– teljesítési és jóteljesítési biztosítékok,<br>
– egyezés a kiírási dokumentációval,<br>
– építésütemezés, szakaszos üzembe helyezés,<br>
– garanciavállalás mértéke,<br>
– kötbérvállalás mértéke,<br>
– fizetési ütemezés,<br>
– alvállalkozók megnevezése, bemutatása.<br>
A felhívás 11. pontja szerint részajánlatot, illetve többváltozatú ajánlatot nem fogad el ajánlatkérõ.<br>
Az 1998. szeptember 28-i részvételi jelentkezés határidejéig 11 cég nyújtotta be jelentkezési anyagát, nevezetesen: kérelmezõ, IPC Holding Rt., Délviép Kft., Hoffmann Rt., Csõszer Rt., Betonútépítõ Rt., Hydrocomp Kft., OMS Hungária Kft., Kemélyép Kft., Cellvíz Kft., Közvíz Kft.<br>
Ajánlatkérõ – önkormányzati rendelete alapján – bizottságot hozott létre, amely hatáskörrel bír a közbeszerzési eljárással kapcsolatos döntések meghozatalában.<br>
Az 1998. szeptember 30-i bizottsági ülésen hozta meg döntését az elõminõsítésre vonatkozóan, miszerint a kérelmezõt, a Délviép Kft.-t, a Hoffmann Rt.-t, a Hydrocomp Kft.-t, az OMS Hungária Kft.-t, a Kemélyép Kft.-t és a Közvíz Kft.-t hívta fel ajánlattételre. Ajánlati felhívását 1998. október 1-jén küldte meg a fenti 7 ajánlattevõnek.<br>
Az ajánlati felhívás szerint az ajánlattételi határidõ 1998. október 16-a az eredményhirdetés pedig november 16-a volt. Az ajánlati dokumentáció tartalmazta a felhívás részletes feltételeit és a Hydro Ép Kft. 622/1997. tervszámú tervdokumentációját. Ajánlatkérõ egyebek mellett elõírta, hogy az ellenszolgáltatás összegét meghatározott formában (2. sz. melléklet) összeállított létesítményjegyzék szerinti bontásban kell megadni a szennyvízcsatorna-építésre, ezen belül külön kell a dokumentáció szerinti út-helyreállítási munkák értékét megadni.<br>
Az október 16-i határidõig 5 ajánlat érkezett kérelmezõ, Hoffmann Rt., Kemélyép Kft., OMS Hungária Kft. és Hydrocomp Kft. ajánlattevõktõl.<br>
Ajánlatkérõ a bizottságtól elvonta a hatáskört az ajánlatok elbírálása idején és e feladatot a képviselõ-testületre ruházta át. Az eredményhirdetés idõpontját 1998. november 23-ra módosította. A képviselõ-testület 252/1998. (XI. 18.) számú határozata szerint az eljárás nyertese a Kemélyép Kft. lett 296 925 000 Ft+74 231 250 Ft áfa = 371 156 250 Ft összegû ajánlatával.<br>
Az eredményhirdetésen a meghívás ellenére kérelmezõ nem jelent meg, õt az 1998. november 23-án megküldött jegyzõkönyvvel tájékoztatták az eljárás eredményérõl. E jegyzõkönyv a nyertes nevét és székhelyét tartalmazza, de az ellenszolgáltatás összegét nem jelöli meg.<br>
A K. É. 1998. december 16-i számában jelent meg az eljárás eredményérõl szóló tájékoztató, amely már tartalmazza a nyertes vállalási árát is, nettó 296 925 000 Ft értékben megjelölve. Kérelmezõ ténylegesen csak ebbõl értesülhetett hivatalos formában a nyertes árról.<br>
A szerzõdéskötés 1998. november 25-én megtörtént.<br>
Kérelmezõ törvényes határidõben, 1998. december 22-én nyújtott be jogorvoslati kérelmet a Döntõbizottsághoz, melyben kérte ideiglenes intézkedéssel az eljárás felfüggesztését, mert álláspontja szerint az ajánlatkérõ megsértette <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>ában foglalt ajánlati kötöttség elvét. Kérelmét és álláspontját alapvetõen azzal indokolta, hogy 1998. október 16-án, az ajánlatok bontásakor ajánlatkérõ azt ismertette, hogy 480 millió forinttól 703 millió forintig terjedtek az ajánlati árak. Ezzel szemben a K. É. 1998. december 16-i számából arról értesültek az eljárás eredményérõl szóló hirdetmény (7593) 10. pontjából, hogy az ellenszolgáltatás összegét ajánlatkérõ nettó 296 925 000 Ft összegben hirdette ki.<br>
Mivel ilyen összegû árajánlatot az ajánlatok bontásakor és azt követõen sem ismertetett ajánlatkérõ, ezért súlyosan megsértette a közbeszerzési eljárás rendjét, különös tekintettel arra, hogy részajánlat vagy többváltozatú ajánlat benyújtására nem volt lehetõség.<br>
Ajánlatkérõ írásos észrevételében úgy nyilatkozott, hogy a nyilvános eredményhirdetésre mind az öt ajánlattevõt levélben meghívták, majd levélben is értesítették õket az eljárás eredményérõl. A K. É. december 16-i számában ajánlattevõk – így kérelmezõ is – ugyancsak olvashatták az eljárás eredményét.<br>
Elismerte ajánlatkérõ, hogy a részletes dokumentációban valóban nem adott lehetõséget alternatív ajánlattételre, viszont ugyanitt azt is elõírta, hogy az árat a 2. sz. melléklet szerinti bontásban kellett megadni. Az ajánlati dokumentációban azt is elõírták, hogy ajánlatkérõ nem köteles a legalacsonyabb árat elfogadni, hanem a számára legelõnyösebb ajánlatot kívánja kiválasztani. Az önkormányzat képviselõ-testülete a Kemélyép Kft. 296 925 000 Ft összegû ajánlatát tartotta a legelõnyösebbnek, mely a teljes ajánlatból a céltámogatott mûszaki tartalomnak megfelelõen számított érték. Közölte azt is, hogy 1998. november 25-én a szerzõdést a nyertessel megkötötték.<br>
Az ügyben érintett felek közül az OMS Hungária Kft. tett csak írásos – érdemi – észrevételt, mely szerint a jogorvoslati kérelemben írt indokolással egyetért.<br>
A jogorvoslati eljárás során egyik fél sem kérte tárgyalás tartását, ezért a Döntõbizottság a rendelkezésre álló iratok, dokumentumok és írásos nyilatkozatok alapján állapította meg, hogy a kérelem alapos az alábbi indokok alapján.<br>
Az iratokból megállapítható, hogy a Kemélyép Kft. ajánlatának egy részét fogadta el ajánlatkérõ, ugyanis az önkormányzati utak helyreállítására tett ajánlat összegével alacsonyabb az elfogadott árajánlat az ajánlatok bontásakor felolvasott – jegyzõkönyvben rögzített – árnál.<br>
A jogorvoslati eljárás során a Döntõbizottságnak alapvetõen azt kellett vizsgálnia, hogy a beszerzés tárgyának része volt-e az önkormányzati utak helyreállítása, és volt-e törvényes lehetõsége ajánlatkérõnek a fenti mûszaki tartalom nélkül elfogadni ajánlatot.<br>
A részvételi felhívásban a szennyvízcsatorna-építésen kívül a beszerzés tárgyában 15,5 km "építés utáni nyomvonalas és teljes szélességû úthelyreállítás" is megjelölésre került. Részajánlattétel vagy többváltozatú ajánlat tétele sem itt, sem a késõbbi részletesebb elõírásokban nem volt megengedett.<br>
Az ajánlati felhívás dokumentációja 2. sz. melléklete táblázatos formában minden egyes önálló tervjelû csatornaszakaszra vonatkozóan a 13. oszlopban a végleges helyreállítás nettó költségének meghatározását írta elõ. Az árajánlatokat e táblázat kitöltésével kellett elkészíteni. Azt pedig, hogy az adott csatornaszakasz építése milyen út-helyreállítási munkával jár együtt, a dokumentáció Útmutató 8.7. pontja határozta meg oly módon, hogy ezen belül elõírta az útburkolatok, illetve járdák különbözõ burkolattípusai szerinti helyreállítási igényt. A Hydro Ép Kft. kiviteli terve "anyagjegyzéket" tartalmazott, amely az egyes csatornaszakaszok mûszaki követelményeit részletezte, egyben az érintett útszakasz burkolatát is meghatározta. A dokumentáció részét képezte az útkezelõi hozzájárulás, amely a közutakra vonatkozóan adta meg a mûszaki elõírásokat.<br>
A Döntõbizottság az iratok vizsgálatából megállapította azt is, hogy a dokumentáció nem tartalmazott ugyan összevont tételsoros mennyiségi kimutatást, de a csatornaszakaszok szerinti bontásban a mennyiségek elõírása egyértelmû volt.<br>
Az ajánlattevõk fentiekben meghatározott bontásban készítették el ajánlatukat, majd a kitöltött 2. sz. melléklet végösszegét tekintve egyösszegû árajánlatnak tették meg a vállalási árra vonatkozó nyilatkozatukat.<br>
Az ajánlatkérõ az ajánlatok értékelésekor táblázatot készített a részletezett árajánlatokról, és két ajánlati részre bontotta a a vállalt ellenszolgáltatási összegeket. Minden ajánlattevõnél meghatározta külön a csatornaépítés és közút-helyreállítási munkákra és külön az önkormányzati utak helyreállítására vonatkozó összeget. Így hozta ki a Kemélyép Kft. esetében az 523 749 000 Ft+áfa ajánlati árból a 296 925 000 Ft+áfa és 226 824 000 Ft+áfa árrészeket ajánlatkérõ.<br>
A fent írtakból a Döntõbizottság megállapította, hogy a nyertesként elfogadott ajánlat részajánlat, tehát ajánlatkérõ az eljárás nyertesére vonatkozó döntése meghozatalakor eltért az ajánlati felhívásban írt feltételektõl, azaz a közbeszerzés tárgyát megváltoztatta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A Döntõbizottság álláspontja szerint az ajánlatkérõ kötelezettsége a közbeszerzési eljárás elõtti elõkészítõ munkák lefolytatása közben a tervek alapján elõzetes költségbecslés készítése is, tekintettel a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésére, mely elõírja, hogy "Az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll."<br>
A rendelkezésére bocsátott iratokból azt ugyan nem tudta megállapítani a Döntõbizottság, hogy milyen oka volt ajánlatkérõnek a céltámogatott mûszaki tartalomnak megfelelõ részajánlat elfogadására, de ha ez a fedezet hiánya volt, akkor nyilvánvalóan az elõkészítõ tevékenység nem volt megfelelõ.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint "Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésben foglaltaknál rövidebb."<br>
E rendelkezés értelmében, ha ajánlatkérõ elõtt a közbeszerzési eljárás során olyan körülmény válik ismertté, amely az ajánlati felhívásban foglalt feltételek tarthatatlanságát eredményezi, lehetõsége van ajánlatkérõnek annak módosítására. E lehetõséggel ajánlatkérõ nem élt, így nem adott lehetõséget alternatív vagy részajánlat tételére.<br>
A fent leírt indokok alapján a Döntõbizottság megállapította, hogy ajánlatkérõ megvalósította a határozat rendelkezõ részében írt jogsértést.<br>
A jogorvoslati eljárás során a Döntõbizottság ideiglenes intézkedést nem hozott, mert annak törvényes feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és g) pontjai szerinti jogkövetkezményeket alkalmazta, tekintettel a 88. § (4)–(5) bekezdéseire.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 19.<br>
<br>
Dr. Bíró László s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>