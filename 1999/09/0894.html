<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0894)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.296/8/1998.<br>
Üi.: dr. Csitkei Mária<br>
Telefon: 375-9693<br>
Tárgy: Pest Megyei Víz- és Csatornamû Építõ Kft. jogorvoslati kérelme Dusnok Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr Uri József ügyvéd (2310 Szigetszentmiklós, Bercsényi u. 14.) által képviselt Pest Megyei Víz- és Csatornamû Építõ Kft. (1107 Budapest, Balkán u. 4.) – a továbbiakban: kérelmezõ – jogorvoslati kérelmének, melyet a Dusnok Község Önkormányzata (6353 Dusnok, István király u. 9.) – a továbbiakban: ajánlatkérõ – Fajsz és Dusnok községek szennyvíztisztító telep építése tárgyú közbeszerzési eljárása ellen indított, helyt ad. Az ajánlatkérõnek az elõminõsítési eljárás során a kérelmezõt és a Délépítõ Építõ és Szerelõ Rt.-t (6701 Szeged, Pf. 782) kizáró döntését megsemmisíti. Felhívja az ajánlatkérõt, hogy a kérelmezõt és a Délépítõ és Szerelõ Rt.-t a közbeszerzési eljárásba vonja be.<br>
Kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ elõminõsítési eljárásban való részvételre felhívást tett közzé a K. É. 1998. október 7-én megjelent 40. számában a rendelkezõ részben megjelölt munka elvégzésére.<br>
A részvételi felhívás 9. pontjában ajánlatkérõ a résztvevõktõl a pénzügyi, gazdasági és mûszaki alkalmasság igazolására a következõ adatokat kérte:<br>
a) Pénzügyi és gazdasági alkalmasság igazolása:<br>
– Írásbeli nyilatkozat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) pontjára, továbbá c)–e) pontokra, valamint a 46. § (2) bekezdésére.<br>
– Hatósági igazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára vonatkozólag, elõzõ két év mérlegadatai.<br>
– A számlavezetõ pénzintézettõl származó nyilatkozat a likviditás megállapításához.<br>
b) Mûszaki alkalmasság igazolása:<br>
– A részvételi jelentkezõ mûszaki, technikai felszereltségének ismertetése, s kivitelezés végrehajtásáért felelõs személyek megnevezése, szakmai önéletrajza.<br>
– Az elõzõ 3 év hasonló munkáinak ismertetése, megrendelõ, megvalósulási hely és bekerülési költség megadásával.<br>
– 15%-ot meghaladó mértékben bevonni szándékozott alvállalkozók adatai fentiek szerint.<br>
– A jelentkezõ biztosítási rendszerét tanúsító adatok, iratok.<br>
Az 1998. november 2-i jelentkezési határidõig 20 cég nyújtott be részvételi jelentkezést, nevezetesen: a kérelmezõ, a Hídépítõ Rt., a Kév-Metro Kft., a Magyar Aszfalt Kft. Kecskeméti Fõépítés-vezetõség, az Olajterv Rt., a T-Bau Rt., a Magyar Csatornaépítõ Konzorcium nevében a Betonút Rt., a Vízépítõ Kft., a Strabag Rt. Kecskeméti Fõépítés-vezetõsége, az Aktív Kft., az OMS Hungária Kft., az Akvi-Patent Rt., a 31. Általános Építõ és Csúszózsalus Kft., a Délépítõ Rt., a Duti Schola Kft., a Pécsi Vízépítõ Kft., az Észak Bács-Kiskun Megyei Vízmûvek Rt. és a Polydom Magyar–Belga Építõipari Rt. (közös jelentkezõk), az S és G '92 Kft., a Resomont Kft., a Hydroferr Plusz Kft.<br>
A jelentkezések elbírálására a két község bírálóbizottságot hozott létre, az értékelés november 12-én történt, melyrõl készült jegyzõkönyv szerint a bírálóbizottság a következõ 12 cég jelentkezésének elfogadását javasolta: a Hídépítõ Rt., a Kév-Metro Kft., a Magyar Aszfalt Kft. Kecskeméti Fõépvez., az Olajterv Rt., a T-Bau Rt., a Magyar Csatornaépítõ Konzorcium, a Vízépítõ Kft., a Strabag Rt. Kecskeméti Fõépítés-vezetõsége, az Aktív Kft., az OMS Hungária Kft., az Akvi-Patent Rt. és a 31. Építõ és Csúszózsalus Kft. jelentkezését. A november 16-án megtartott képviselõ-testületi ülésen az ajánlatkérõ határozatával elfogadta a javaslatot, a döntésrõl az alkalmasnak minõsített jelentkezõket november 16-án, az alkalmatlannak minõsítetteket pedig november 17-én írásban értesítette.<br>
Kérelmezõ november 19-én vette kézhez az ajánlatkérõ értesítését, miszerint ajánlattételre nem kéri fel, azaz jelentkezése nem került elfogadásra. A november 20-án kelt levelével kérte a döntés indokolását.<br>
Kérelmezõ december 4-én jogorvoslati kérelmet terjesztett elõ a Döntõbizottsághoz.<br>
Sérelmezte, hogy az ajánlatkérõ nem fogadta el a jelentkezését, annak ellenére, hogy a részvételi felhívásban foglaltaknak maradéktalanul eleget tett, pénzügyi, gazdasági és mûszaki alkalmasságát megfelelõen igazolta. A jogorvoslati eljárásban december 19-én tartott tárgyaláson kérelmét kiegészítve közölte, hogy idõközben a döntés indokolását kérõ levelére megkapta az ajánlatkérõ válaszát. A válaszlevél szerinti egyik indok az volt, hogy ajánlatkérõ csak a székhelye környékén lévõ, megfelelõ és leinformálható referenciákat tudta figyelembe venni. Kérelmezõ álláspontja szerint ez az elbírálási mód jogsértõ, sérti az esélyegyenlõséget.<br>
A válaszlevélben foglalt másik indokot sem fogadta el, miszerint ajánlatkérõ az éves beszámoló adatai alapján feltételezte, hogy az alvállalkozói tevékenység meg fogja haladni a 15%-ot. Elõadta, hogy a jelentkezésükben egyértelmûen nyilatkoztak arra nézve, hogy 15%-ot meghaladó mértékben nem kívánnak alvállalkozót igénybe venni.<br>
Kérte, hogy a Döntõbizottság semmisítse meg az ajánlatkérõ e tárgyban hozott döntését és kötelezze arra, hogy kérelmezõt a közbeszerzési eljárásba vonja be. Ajánlatkérõ írásos észrevételt nem terjesztett elõ. A tárgyaláson közölte, hogy a beszerzés kivitelezési értéke a finanszírozási okmány szerint 300 millió Ft lesz, ehhez képest vizsgálta a jelentkezõk pénzügyi, gazdasági alkalmasságát és referenciáit. Elõadta, hogy a referenciák vizsgálata során azért csak a térségbenieket vette figyelembe, mert a rendelkezésére álló 10 nap alatt azokat tudta személyesen ellenõrizni, egyes távolabbi térségekben végzett munkákról (pl. Tököl) telefonon szerzett információt. Álláspontja szerint a kérelmezõ által megjelölt referenciák volumene alacsonyabb volt, mint az alkalmasnak minõsített jelentkezõké, és nem érte el a beszerzést illetõen általa elvárt mértéket.<br>
Ajánlatkérõ nem tudta konkrétan megjelölni azt az adatot, amire azt a feltételezését alapozta, hogy kérelmezõ részérõl az alvállalkozói tevékenység meg fogja haladni a 15%-ot.<br>
Ajánlatkérõ a kérelmezõnek a közbeszerzési eljárásba való bevonását nem ellenezte.<br>
A december 18-án küldött észrevételében a Délépítõ Rt. is kifogásolta az ajánlatkérõ döntését. Az ajánlatkérõnek a november 23-án írt indokolást kérõ levelére adott válaszát nem fogadja el, mert a részvételi felhívásban nem szerepelt olyan kitétel, hogy ajánlatkérõ csak földrajzilag közeli referenciát fogad el, valamint az sem, hogy a munkát "fõleg saját kivitelezésben" kell elvégezni.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és a tárgyaláson elhangzott nyilatkozatai alapján megállapította, hogy a kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A pénzügyi, gazdasági alkalmasság igazolásának módjait a 44. § (1) bekezdése, a mûszaki alkalmasságát pedig a 44. § (2) bekezdése határozza meg.<br>
Ajánlatkérõ az alkalmasság elbírálásához szükséges adatok, tények szolgáltatásának elõírása során betartotta ugyan a fenti rendelkezéseket, a kérelmezõnek és a Délépítõ Rt.-nek írt válaszlevelébõl és a tárgyaláson elõadott nyilatkozatából azonban egyértelmûen megállapítható, hogy az alkalmasságot ténylegesen nem csak ezekre alapítottan vizsgálta. Ajánlatkérõ ugyanis az elbírálás során lényeges körülményként értékelte, hogy e két jelentkezõ rendelkezik-e a térségben referenciával.<br>
E körülmény értékelését a Kbt. hivatkozott rendelkezései kizárják és ez ellenkezik a Kbt. 24. § (2) bekezdésében megfogalmazott esélyegyenlõségi alapelvvel is. A (3) bekezdés szerint pedig nemcsak területi alapon tilos különbséget tenni, de még a külföldi székhelyû cégeknek is biztosítani kell a nemzeti elbánás elvét. Az esélyegyenlõség tehát székhelytõl, a végzett munka teljesítési helyétõl függetlenül minden résztvevõt megillet.<br>
Az ajánlatkérõ a kérelmezõ és a Délépítõ Rt. részvételi jelentkezésének elbírálása során figyelmen kívül hagyta az egyenlõ elbírálás elvét, megsértve a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdését.<br>
A Döntõbizottság megvizsgálta a részvételi jelentkezéseket és megállapította, hogy kérelmezõ alkalmas a szerzõdés teljesítésére.<br>
Az ajánlatkérõ által a kérelmezõ alkalmatlanságának indokaként felhozott állítások – nem megfelelõ referencia, 15% feletti alvállalkozók megjelölésének hiánya – nem helytállóak.<br>
Kérelmezõ elmúlt 3 évben végzett és folyamatban lévõ munkái között szerepel a szigetszentmiklósi 5000 m3/d kapacitású, kb. 600 millió Ft értékû szennyvíztisztító telep, szemben a beszerzés tárgyát képezõ 745 m3/d kapacitású, kb. 300 millió Ft értékû szennyvíztisztító teleppel.<br>
Arra nézve pedig, hogy kérelmezõ 15%-ot meghaladóan nem fog alvállalkozót foglalkoztatni, kérelmezõ nyilatkozott, ezzel ellentétes tényt ajánlatkérõnek nem áll jogában feltételezni, különösen nem akkor, ha feltételezése indokát még nem is tudja egyértelmûen megjelölni. A mérlegadatokból lehet következtetni a jelentkezõk pénzügyi, gazdasági alkalmasságára, a mûszaki alkalmasságot azonban a Kbt. szerinti igazolási módokkal lehet vizsgálni, ezek között pedig a mérlegadat nem szerepel.<br>
A kérelmezõ jelentkezésében egyéb tekintetben is maradéktalanul igazolta pénzügyi, gazdasági és mûszaki alkalmasságát.<br>
A Délépítõ Rt. részvételi jelentkezése alapján szintén megállapítható a szerzõdés teljesítésére való alkalmassága és egyben a jelentkezés elutasítására megjelölt indokok helytállóságának hiánya.<br>
Mûszaki, technikai felszereltsége kiváló, ISO 9002-es minõségbiztosítási tanúsítvánnyal rendelkezik. A jelentkezési anyaga az alvállalkozókra vonatkozóan teljes körû, ezen alvállalkozók referenciái jók, az ajánlatkérõnek az a jelentkezés elutasítására megjelölt azon indoka, hogy "elõnyösebb, ha valaki alvállalkozók nélkül jelentkezik", nem helytálló, mert a 44. § (2) bekezdése alapján az értékelésnél ilyen megkülönböztetésnek nincs helye, másrészrõl pedig nem is következetes, mert az elfogadott jelentkezõk közül többen (pl. Olajterv Rt.) jelöltek meg a teljesítéshez alvállalkozókat. A szennyvíztisztító telep építésére megjelölt referenciái között szerepel a szegedi 998 millió Ft-os értékû szennyvíztisztító, melynek értéke meghaladja a beszerzés tárgya szerinti beruházásét.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a 88. § (1) bekezdés c) és b) pontja alapján úgy a kérelmezõre, mint a Délépítõ Rt.-re vonatkozó ajánlatkérõi döntést megsemmisítette, és kötelezte ajánlatkérõt, hogy ezen két jelentkezõt a közbeszerzési eljárásba vonja be, valamint a 88. § (1) bekezdés g) pontja alapján kötelezte ajánlatkérõt az eljárási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 5.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Pribelszkiné M. Erzsébet s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>