<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2372)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 34/15/1999<br>
<br>
Tárgy: Carbone Lorraine Hungária Kft. jogorvoslati kérelme az ÉMÁSZ Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Carbone Lorraine Hungária Kft. (1089 Budapest, Golgota u. 4., képviseli: dr. Kelemen László András ügyvéd, 1046 Budapest, Hermina út 17., a továbbiakban: kérelmezõ) kérelmének, melyet az Észak-magyarországi Áramszolgáltató Rt. (3525 Miskolc, Dózsa Gy. u. 13., a továbbiakban: ajánlatkérõ) közép- és nagyfeszültségû túlfeszültség-korlátozók beszerzése tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését. Egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az Észak-magyarországi Áramszolgáltató Rt. mint ajánlatkérõ 1998. december 16-án ajánlati felhívást jelentetett meg a K. É. 50. számában nyílt eljárás megindítására (7722). Beszerzés tárgyának 6609 db középfeszültségû túlfeszültség-korlátozó és 21 db nagyfeszültségû túlfeszültség-korlátozó lett megjelölve a 3. a) pontban, míg a részajánlattételt a 3. c) pontban engedték meg.<br>
Ajánlatkérõ dokumentációt bocsátott az ajánlattevõk rendelkezésére 20 000 Ft+áfa befizetése ellenében. A felhívás 13. pontja szerint az összességében legelõnyösebb ajánlatot az alábbi fontossági sorrendben megjelölt szempontok alapján kívánták kiválasztani:<br>
– a termék minõsége, mûszaki, technológiai megfelelõsége,<br>
– bekerülési összköltség,<br>
– jótállás és<br>
– referencia (elõzõ három év forgalma az ajánlat tárgyát képezõ termékbõl).<br>
Az 1999. február 26-i határidõig az alábbi hét cég tett rész-, illetve teljes körû ajánlatot: ENSTO-ELSTO Kft., TRAVILL-KER Kft., ABB Energír Kft., Energo-Merkur Kft., Alstom Hungária Kft., Tridelta Überspannungsab-leiter GmbH és kérelmezõ.<br>
Kérelmezõ részajánlata a 10; 20 és 35 kV-os szabályozókra vonatkozott.<br>
Az 1999. február 1-jei értékelési javaslatnak megfelelõen ajánlatkérõ úgy döntött, hogy a 120 kV-os túlfeszültség-korlátozó kategóriában a TRAVILL-KER Kft. által forgalmazott BOWTHORPE gyártmány, míg a 10 kV-os korlátozónál az ENSTO-ELSTO Kft., a 20 kV-os korlátozónál a TRAVILL-KER Kft. és a 35 kV-os korlátozónál ismét az ENSTO-ELSTO Kft. lett a nyertes.<br>
Az ENSTO-ELSTO Kft. RAYCHEM, míg a TRAVILL-KER Kft. BOWTHORPE terméket ajánlott meg.<br>
Az eredményhirdetésre 1999. február 9-én került sor. Még ugyanezen a napon megkötötték a keretszerzõdést az ENSTO-ELSTO Kft.-vel, a konszignációs raktári szerzõdést pedig a TRAVILL-KER Kft.-vel. Ajánlatkérõ 1999. február 10-i dátummal elkészítette a K. É.-nek a "Tájékoztató az eljárás eredményérõl" c. összegzést, és azt a kérelmezõ 1999. február 11-i indokláskérõ levelére válaszolva 1999. február 26-án részére is megküldte.<br>
Kérelmezõ – a törvényes határidõn belül – 1999. február 24-én jogorvoslati kérelmet nyújtott be a Döntõbizottsághoz, amelyben alapvetõen az eljárást lezáró döntést sérelmezte. Az 1999. március 12-i tárgyaláson pontosított kérelmében sérelmezte azt is, hogy ajánlatkérõ nem tett teljeskörûen eleget a tájékoztatási kötelezettségének, mert az eredményhirdetés során nem nevezte meg a nyertes ajánlattevõket, csupán a nyertes típusokat jelölte meg. Kifogásolta azt is, hogy nem készült jegyzõkönyv az eredményhirdetésrõl. Kérte továbbá a jogsértés megállapítása mellett ajánlatkérõ kötelezését az igazgatási szolgáltatási díj viselésére, valamint bírság kiszabását, tekintettel a szerzõdéskötés tényére.<br>
A Döntõbizottság az 1999. február 25-én kelt határozatával ideiglenes intézkedésként a szerzõdés megkötését megtiltotta.<br>
Ajánlatkérõ a jogorvoslati kérelemre adott érdemi válaszában a kérelem alaptalanság címén történõ elutasítását kérte, továbbá kérte a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. § </a>a) pontja alapján bírság kiszabását ajánlattevõvel szemben, hamis adatszolgáltatás miatt.<br>
Észrevételében elõadta, hogy a nyilvános eredményhirdetésen – amelyrõl jegyzõkönyv nem készült, de a Kbt. azt nem is írja elõ – jelenléti ív egyidejû felvétele mellett egyaránt ismertetésre kerültek a nyertes ajánlattevõk és az általuk megajánlott nyertes termékek is. Ezt a tényt a jelen lévõ ajánlattevõ cégek képviselõi is igazolni tudják.<br>
Elõadta továbbá, hogy a K. É. felé a tájékoztatási kötelezettségüknek [63. § (1) bekezdés] 1999. február 22-én, kérelmezõ felé pedig a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint ugyanezen tájékoztató 1999. február 26-i megküldésével eleget tettek.<br>
Álláspontjuk szerint az eljárást lezáró döntés meghozatalakor az elbírálási szempontok szerinti, összességében legkedvezõbb ajánlatokat nyilvánították nyertesnek.<br>
Az egyéb érdekeltek a tárgyalás berekesztéséig érdemi észrevételt nem tettek.<br>
Az eredményhirdetésen elhangzottak tisztázására a Döntõbizottság nyilatkozattételre hívta fel az eredményhirdetésen jelen lévõ ENERGO Merkur, az ENSTO-ELSTO és a TRAVILL-KER Kft.-ket, akik szintén ellentmondó írásos nyilatkozatot tettek a tisztázandó kérdésre.<br>
A Döntõbizottság a rendelkezésre álló iratok, dokumentumok, írásos és szóbeli nyilatkozatok alapján megállapította, hogy a kérelem részben alapos.<br>
A jogorvoslati kérelem azon része, mely szerint az ajánlatkérõ nem az összességében legelõnyösebb ajánlatot hirdette ki nyertesnek, nem alapos. A Döntõbizottság a fontossági sorrendben megadott értékelési szempontok figyelembevételével összehasonlította a 10; 20 és 35 kV-os túlfeszültség-korlátozókra tett ajánlatokat a BOWTHORPE, a RAYCHEM és a kérelmezõ által megajánlott Ferraz termékek vonatkozásában.<br>
A termék minõsége, mûszaki, technológiai megfelelõsége értékelésénél mind a 25 – ajánlattevõk által megadott – paramétert összevetve arra a következtetésre jutott a Döntõbizottság, hogy mind a három terméknél az ENSTO-ELSTO Kft. terméke rendelkezett az összességében legelõnyösebb mutatókkal, a TRAVILL-KER Kft.-é a második legjobb, míg kérelmezõ a harmadik volt e rangsorban.<br>
A bekerülési összköltséget értékelve megállapítható, hogy kérelmezõ árajánlata volt a legkedvezõbb, ami abban mutatkozott meg, hogy a BOWTHORPE terméknél –0,3–(+3,0)%-kal, míg a RAYCHEM-nél 22,1–35,4%-kal volt kedvezõbb, 100%-nak tekintve a kérelmezõ árajánlatát. Ebbõl levezetve az is megállapítható, hogy amennyiben mindhárom terméket kérelmezõtõl vásárolná ajánlatkérõ, akkor 5 186 995 Ft-os eltérés 4,5%-os csökkenést eredményezhetett volna a 113 557 050 Ft-os beszerzési értékbõl.<br>
A jótállást tekintve a két nyertes 5 évet jelölt meg, míg kérelmezõ csak 12 hónapot (1 évet) a megajánlott terméknél.<br>
A referenciákat egyenértékûnek tekintette a Döntõbizottság mindhárom ajánlattevõnél, nem fogadva el az ajánlatkérõ azon indokolását, hogy magyarországi referencia hiányában hátrább rangsorolta a kérelmezõt, ugyanis a felhívás 13. pontjában nem kötötte ki ajánlatkérõ, hogy elõnyben részesíti a hazai forgalmazást a megajánlott terméknél.<br>
Az értékelési szempontoknál kifejtetteket figyelembe véve a Döntõbizottság álláspontja szerint ajánlatkérõ az összességében legelõnyösebb ajánlatot választotta ki a 10; 20 és 35 kV-os túlfeszültség-korlátozóknál.<br>
Ez akkor is helytálló, ha a jogorvoslati eljárás keretében tartott tárgyaláson elhangzott ajánlatkérõi nyilatkozatból megállapítható, hogy a 25 mûszaki paramétert tartalmazó adatok közül az értékeléskor ajánlatkérõ négyet, nevezetesen a maradékfeszültséget, a hosszúhullám-terhelhetõséget, a fajlagos energiaelnyelõ-képességet, valamint a szigetelõanyagát és kúszóútját kritikus alapelemként vizsgálva – önkényesen kiválasztva azokat – súlyozva értékelte.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást – különösen mûszaki és minõségi követelmények – adni. E rendelkezés azt is meghatározza, hogy milyen szabályok figyelembevételével kell a beszerzés tárgyával kapcsolatos követelményeket meghatározni.<br>
A Kbt. egyes tételes rendelkezésének keretet adó alapelvi szintû 24. §-a pedig kimondja, hogy az ajánlatkérõnek biztosítania kell a közbeszerzési eljárás menetében az esélyegyenlõséget és a verseny tisztaságát az ajánlattevõk számára. A hivatkozott két rendelkezésbõl következik, hogy az ajánlatkérõ az esélyegyenlõség biztosítása által emelt korlátok között szabadon határozhatja meg a beszerzés tárgyával kapcsolatos valamennyi igényét, hiszen õ tudja, hogy pontosan milyen szolgáltatásra, illetve termékre van szüksége. A hivatkozott rendelkezésekbõl következik az is, hogy valamennyi ajánlatot tevõ számára biztosítani kell, hogy az ajánlat tárgyával kapcsolatos valamennyi ajánlatkérõi igényt megismerhesse. Az ajánlatkérõ a dokumentáció részét képezõ adatlapon kérte megjelölni a megajánlott termék 25 paraméterét, de az általa értékeléskor fontosnak ítélt négy szempontot nem közölte ajánlattevõkkel.<br>
A megajánlott 120 kV-os túlfeszültség-korlátozók közül is az összességében legelõnyösebbet választotta ki ajánlatkérõ a Döntõbizottság álláspontja szerint.<br>
A fentieket is figyelembe véve megállapította a Döntõbizottság, hogy ajánlatkérõ nyertesekre vonatkozó döntése a négy súlyozottan értékelt paraméter ellenére is helyes volt, ezért a jogorvoslati kérelem ezen része megalapozatlan.<br>
A jogorvoslati kérelem eredményhirdetése jogellenességére vonatkozó része alapos, mert a Döntõbizottság megállapította a nyertesnek hirdetett TRAVILL-KER Kft. írásos nyilatkozata alapján, hogy ajánlatkérõ nem teljeskörûen ismertette az ajánlattevõk nevét.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ az ajánlatok elbírálására vonatkozó döntését nyilvánosan hirdeti ki.<br>
A Döntõbizottság álláspontja szerint nem elegendõ a nyertes termék ismertetése az eredményhirdetéskor, hanem minden esetben meg kell nevezni az azt megajánló ajánlattevõ nevét is, ahogy azt a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti tájékoztató 5. pontja is kötelezõen elõírja.<br>
Azt, hogy e kötelezettségét ajánlatkérõ nem teljeskörûen tette meg, a fentebb hivatkozott írásos nyilatkozaton túl, ajánlatkérõ 1999. február 1-jei jegyzõkönyve is alátámasztja, mert a 20 kV-s termékre vonatkozó döntésénél összehasonlítás szerepel a RAYCHEM és BOWTHORPE gyártmányok között, aminek alapján az utóbbi beszerzését javasolja az értékelést végzõ bizottság, de nem jelöli meg annak ajánlattevõjét.<br>
A Döntõbizottság álláspontja szerint nem várható el az eredményhirdetésen jelen lévõ minden ajánlattevõtõl, hogy ismerje egy termék szállítóját. Ez egyértelmû tény lehet ajánlatkérõnek, annál is inkább, mert az ajánlatokat ismeri, viszont kérelmezõ nem tekinthet be a mai gyakorlat szerint más cégek ajánlataiba. Azokból csak a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében kötelezõen ismertetendõ adatokat, nevezetesen az ajánlattevõk nevét, székhelyét, a kért ellenszolgáltatást és a vállalt teljesítési határidõt ismerheti meg jogszerûen. Fentiekre tekintettel alaposan sérelmezte kérelmezõ a hiányos eredményhirdetést.<br>
A kérelem ellenére nem alkalmazott bírságot a Döntõbizottság ajánlatkérõvel szemben, mivel a nyertesekre vonatkozó döntés helytálló volt. Az igazgatási szolgáltatási díj megfizetésére azért kötelezte a Döntõbizottság ajánlatkérõt, mert megállapította a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértését ajánlatkérõ terhére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) és g) pontjai szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 31.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>