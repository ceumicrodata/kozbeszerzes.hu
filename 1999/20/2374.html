<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2374)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.9./12/1999.<br>
Üi.: dr. Csitkei Mária<br>
Telefon: 375-9693<br>
<br>
Tárgy: a HospNET Kft. és társai jogorvoslati kérelme a Fõvárosi Önkormányzat Uzsoki Utcai Kórháza közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi<br>
HATÁROZAT-ot:<br>
<br>
A HospNet Egészségügyi, Informatikai Kft. (4025 Debrecen, Hatvan u. 58.), a Nádor Rendszerház Kft. (1141 Budapest, Kõszeg u. 26.), a Kventa Kft. (1067 Budapest, Podmaniczky u. 37.) és a Lab-Com Kft. (1118 Budapest, Számadó u. 10.) kérelmezõk jogorvoslati kérelmét – melyet a Fõvárosi Uzsoki Utcai Kórház (1145 Budapest, Uzsoki u. 29.) ajánlatkérõnek a kórház integrált informatikai rendszere korszerûsítése tárgyú közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél beadásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 1998. november 18-án megjelent 46-os számában a rendelkezõ részben megjelölt munka elvégzésére. Az ajánlatok benyújtásának határideje a hirdetmény közzétételét követõ naptól számított 41. nap, 1998. december 29-e volt. A felhívás szerint részajánlatot nem lehetett tenni, többváltozatú ajánlatot azonban igen. A teljesítési határidõ: 1999. június 30.<br>
Ajánlatkérõ az ajánlati felhívását 1998. november 18-án módosította, a módosítás a K. É. 1998. november 25-én megjelent 47-es számában lett közzétéve. A módosítás alapján az ajánlattételi határidõ – annak közzétételét követõ naptól számított 41. nap – 1999. január 5-e lett.<br>
A módosítás szerint részajánlatot is lehetett tenni, a teljesítési határidõ pedig 1999. július 31-re változott.<br>
A felhívás 13. pontjában foglaltak szerint ajánlatkérõ az ajánlatokat az összességében legelõnyösebb ajánlat szempontja szerint bírálja el, az elbírálási szempontok fontossági sorrendje a következõ:<br>
<br>
1. a szakmai követelményeknek minél jobb megfelelés (adatbiztonság, konvertálás, oktatás),<br>
<br>
2. az ajánlatkérõ tevékenységének lefedettsége, teljes körû integritás biztosítottsági szintje,<br>
<br>
3. ajánlati ár,<br>
<br>
4. a megajánlatott hardver és szoftver megfelelõ minõsége, korszerûsége, mûszaki színvonala,<br>
<br>
5. szakirányú referenciák, az ajánlattevõ szakmai, gazdasági és mûszaki alkalmassága,<br>
<br>
6. teljesítési határidõ (részfolyamatokra bontva),<br>
<br>
7. garanciális feltételek,<br>
<br>
8. rendszerkövetési biztosítékok és feltételek a garanciális idõszak után.<br>
A felhívás 15. pontjában ajánlatkérõ közölte, hogy a Budapest Fõváros Közgyûlése 3/1998. (II. 17.) sz. rendeletében foglaltak alapján a nyertes ajánlattevõvel a szerzõdést az eredményhirdetést követõ 15 nap elteltével köti meg.<br>
Az ajánlati dokumentáció V. pontjában ajánlatkérõ rögzítette a kórház számítógépes hálózatának jelenlegi állapotát, a VI. pontban pedig meghatározta a szolgáltatás tárgyát, a mûszaki elõírásokat, minõségi és mennyiségi követelményeket.<br>
Az ajánlatok 1999. január 5-i bontásáról jegyzõkönyv készült, miszerint a felhívásra 12 cég nyújtott be ajánlatot: a kérelmezõk (4), a Cordata Telecom Kft., a Polygon Informatikai Kft., a Radiant Rt., a Siemens Rt., az SMS Eü. Inf. Rendszerek Kft., a Szintézis Computer Kft., az Unicom Stúdió és az Unisoftware Rendszerház.<br>
Az ajánlatoknak a bírálóbizottság által történt értékelésérõl január 13-án, 14-én és 15-én jegyzõkönyv készült, melyekben szerepeltek az ajánlatok fõbb adatai, az egyes ajánlatok elõnyei, hátrányai. A január 14-i jkv.-ben részletes indokolással alátámasztva megállapítást nyert, hogy a legjobb ajánlatot a Szintézis Kft. adta. A január 15-i jkv.-ben a bizottság tagjai javaslataként rögzítést nyert, hogy elsõ helyezettként a Szintézis Kft., második helyezettként pedig a Cordata Telecom Kft. ajánlata kerüljön kihirdetésre, ue. napon 14.00 órakor ajánlatkérõ a bizottság tagjainak javaslatával egyezõen hirdette ki az eljárás eredményét.<br>
Az eredményhirdetésen jelen voltak a kérelmezõk képviselõi, akik kérték a döntés indokolását. Ajánlatkérõ január 25-én kelt levelében a döntését az elbírálási szempontok alapján megindokolta.<br>
Ajánlatkérõ döntése ellen a kérelmezõk január 27-én jogorvoslati kérelmet terjesztettek elõ a Döntõbizottsághoz. Sérelmezték, hogy olyan ajánlat lett a nyertes, amelyhez képest legalább négy másik ajánlat alacsonyabb árat tartalmazott. Közölték, hogy információik szerint a nyertes ajánlattevõ élesben mûködõ komplex kórházi informatikai referenciát nem mutatott be.<br>
Kérték az eljárást lezáró döntés megsemmisítését.<br>
A Döntõbizottság ideiglenes intézkedést elrendelõ határozatával a szerzõdéskötést megtiltotta, mert az elbírálási szempontok súlyozását is figyelembe véve nem látta megnyugtatóan megállapíthatónak azt, hogy a nyertes ajánlattevõ jóval magasabb ajánlati árát megfelelõen kompenzálta-e az általa megajánlott mûszaki tartalom.<br>
Ajánlatkérõ az 1999. február 1-jén kelt észrevételében elõadta, hogy a döntése jogszerû volt, az ajánlatokat az ajánlati felhívásban közölt elbírálási szempontok alapján bírálta el. A nyertes ajánlattevõ új teljes körû kórházi információs rendszerrel, a hardver korszerûségével, a szoftver magas orvosszakmai, lekérdezési, üzemeltetési színvonalának megajánlásával az összességében legelõnyösebb ajánlatot tette.<br>
Az egyéb érdekeltek közül a Siemens Rt. és a Cordata Telecom Kft. beadványa érdemi észrevételt nem tartalmazott. A Radiant Rt. a február 4-én kelt észrevételében kifogásolta, hogy ajánlatkérõ nem az õ ajánlatát minõsítette nyertesnek, álláspontja szerint az általa ajánlott 5 GL rendszer számít a legmodernebbnek, és csak egyedül cége rendelkezik B2 biztonsági kategóriás fejlesztési rendszerrel.<br>
A jogorvoslati eljárásban a felek és egyéb érdekeltek tárgyalás tartását nem kérték.<br>
A Döntõbizottság a rendelkezésre bocsátott iratok és a felek írásbeli nyilatkozatai alapján megállapította, hogy a kérelmezõk jogorvoslati kérelme nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az 59. § (1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján az elbírálási szempontok szerinti legkedvezõbb ajánlatot tette.<br>
Ajánlatkérõ az ajánlatok elbírálási szempontjait, azok fontossági sorrendjét és súlyozását a saját igényeinek, elvárásainak tükrében szabadon állapíthatja meg, ugyanis ajánlatkérõ tudja eldönteni, hogy a beszerzés tárgyát illetõen számára mik a legfontosabb követelmények, elvárások. A törvény e tekintetben az ajánlatkérõ részére csak azt a korlátot állítja fel, hogy ezen elbírálási szempontokat az ajánlatok értékelésénél egységesen, következetesen kell alkalmaznia valamennyi ajánlatra.<br>
Ajánlatkérõ az ajánlatok értékelésénél az elbírálási szempontok fontossági sorrendjének megfelelõ, súlyozott pontozási rendszert alkalmazott. Az elsõ elbírálási szempontra 25, a másodikra 20, a harmadikra 15, a negyedikre 12, az ötödikre 10, a hatodikra 8, a hetedikre 6, a nyolcadikra 4 maximum pontszámot adott. Ajánlatkérõ számára tehát az elsõ két elbírálási szempontban meghatározott követelmények – az adatbiztonság, a konvertálás, oktatás, integritás – olyan nagy mértékben bírtak jelentõséggel, hogy az adható 100 összpontszámból az ezen követelményeknek kiválóan megfelelõ ajánlatok 45 pontot érhettek el, a kérelmezõk által sérelmezett ajánlati árbani különbség csak maximum 15 ponttal befolyásolhatta az értékelést.<br>
A nyertes ajánlattevõ ajánlati ára: 82 037 688 Ft, a kérelmezõké pedig:<br>
HospNet Kft.	75 826 906 Ft<br>
Nádor Rendszerház	52 130 866 Ft<br>
Kventa Kft.	85 694 558 Ft<br>
Lab-Com Kft.	68 826 852 Ft<br>
Az elsõ két elbírálási szemponthoz képest az értékelést csak 1/3 részben befolyásoló harmadik elbírálási szempontot nézve úgy tûnik, hogy a Kventa Kft. ajánlati ára kivételével a kérelmezõk által megajánlott ár alacsonyabb volt, mint a nyertesé. Azonban a nyertes ajánlat mûszaki tartalmával való – kizárólag csak mennyiségi – egyezõség érdekében alkalmazott árkorrekció alapján megállapítható:<br>
A HospNet Kft. fenti ajánlati ára nem tartalmazza a szoftvertámogatást. Ennek összege évi szinten kb. 11 M Ft.<br>
A Lab-Com Kft. fenti ajánlati árát a kiegészítõ orvos-szakmai és gazdasági modulok havi bérleti díja miatt kb. 5 M Ft-tal emelni kell, mivel ajánlatkérõnél 36 hónapig a modulok bérleti díja fel fog merülni.<br>
A Nádor Rendszerház estén az orvosszakmai és gazdasági szoftverek (néhány kivétellel) "0"-ás áron vannak szerepeltetve, tehát csak az illesztési díjak képezik az árajánlat tárgyát. Mivel szinte kizárólag csak illesztéssel ajánlotta megoldani a rendszerfejlesztést, az általa ajánlott szolgáltatás tárgya mûszaki tartalmában mennyiségileg is jóval a többi ajánlat alatti, ily módon tudta az alacsony árat elérni.<br>
A Döntõbizottság megállapította, hogy ajánlatkérõ a még így is fennálló magasabb ajánlati ára ellenére is megalapozottan minõsítette nyertesnek a Szintézis Computer Kft. ajánlatát.<br>
Az elsõ elbírálási szempont, az adatbiztonság, konvertálás és oktatás tekintetében ugyanis a nyertes ajánlata volt a legelõnyösebb. Oracle-8 adatbáziskezelõ rendszert ajánlott meg Delphi fejlesztõrendszer környezetben, a legkönnyebb, leghatékonyabb konvertálási lehetõségeket biztosítva ezzel mind az új, mind pedig a régi szakmai modulok illesztésére. Kiscsoportos formában 40 órás továbbképzést ajánlott meg, ez az oktatási mód hatékonyabb a többi ajánlatban szereplõ kisebb óraszámú, nagyobb létszámú oktatásnál.<br>
A második elbírálási szempont, az integritás körében az ajánlatkérõ tevékenységének lefedettségét, valamint annak biztosítottsági szintjét kell tekintetbe venni. A nyertes ajánlattevõ és a kérelmezõk ajánlata ebbõl a szempontból közel azonos színvonalú volt.<br>
A negyedik elbírálási szempontból a nyertes ajánlattevõ ajánlata volt a legmagasabb szintû, tekintettel a szervergép minõségére (IBM Netfinity 7000M10), és az IBM-kompatíbilis DTK PC számítógépekre.<br>
A további bírálati szempontokból az ajánlatok között lényeges különbség nincs. Összegzésként megállapítható, hogy ajánlatkérõ döntése – az elbírálási szempontok sorrendjére és súlyozására tekintettel – megalapozott volt.<br>
A Döntõbizottság a Radiant Rt. észrevételében foglaltakra tekintettel vizsgálat tárgyává tette a Radiant Rt. ajánlatát is, azonban az összehasonlításba annak kirívóan magas árára – 121 079 055 Ft – tekintettel nem vonta be, miután az ajánlat nem befolyásolta volna a nyertes és a kérelmezõk ajánlata közötti rangsort.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. §-</a>a biztosítja.<br>
<br>
Budapest 1999. február 12.<br>
<br>
Dr. Csitkei Mária s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>