<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2376)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.32/13/1999<br>
Tárgy: a Közbeszerzések Tanácsának tagja által kezdeményezett jogorvoslati eljárás a Magyar Honvédség Központi Honvédkórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Honvédség Központi Honvédkórház (1134 Budapest, Róbert Károly krt. 44., képviseli: dr. Buda György jogügyi fõelõadó, dr. Gémesi Brigitta ügyvéd, a továbbiakban: ajánlatkérõ) a Központi Honvédkórház pesti és budai részlegén (összesen kb. 40 000 m2 területen) végzendõ takarítási szolgáltatás biztosítása tárgyú közbeszerzési eljárása ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2), a 33. § (1) és (2), valamint a 40. § (1) és (4) bekezdését, ezért megsemmisíti ajánlatkérõnek a K. É. 1. számában, 1999. január 6-án megjelent ajánlati felhívását és az azt követõ valamennyi döntését. A jogorvoslati eljárásban költségigény nem merült fel.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1. számában, 1999. január 6-án ajánlati felhívást tett közzé nyílt eljárás lefolytatására. A közbeszerzési eljárás lefolytatásával ajánlatkérõ a Honvédelmi Minisztérium Beszerzési Hivatalát (1475 Budapest, Pf. 163) bízta meg. Az ajánlati felhívás 3. a) pontja szerint a beszerzés tárgya és mennyisége: "a Központi Honvédkórház pesti és budai részlegén (összesen: kb. 40 000 m2) területen végzendõ takarítási szolgáltatás biztosítása."<br>
A teljesítés helyeként a kórház pesti és budai részlegét jelölte meg. Az ajánlati felhívás szerint rész- és többváltozatú ajánlattételre ajánlatkérõ lehetõséget nem biztosított. A teljesítés határideje a felhívás 4. pontja szerint 1999. április 1-jétõl 1999. december 31-ig terjedõ idõszakra szólt. A 9. pontban a pénzügyi ellenszolgáltatás feltételeit rögzítette, amely szerint az ajánlatkérõ az ellenszolgáltatást a vállalkozók által kiállított számlák alapján, a számla kézhezvételétõl számított 60 napon belül egyenlíti ki. A felhívás 11. pontja az ajánlattevõk pénzügyi, gazdasági és mûszaki alkalmasságának igazolási módjait határozta meg. Így többek között a közbeszerzés tárgyával megegyezõ, egészségügyi intézmények részére nyújtott elõzõ három év legjelentõsebb szolgáltatásainak ismertetését kérte.<br>
Az ajánlati felhívás "Egyéb információk" pontjában többek között ajánlatkérõ elõírta, hogy az ajánlati dokumentáció megvásárlása és a helyszíni bejárás az ajánlattétel feltétele. A helyszíni bejárás idõpontját a dokumentáció tartalmazza, amelyrõl készült jegyzõkönyv az ajánlatkérõ címén megtekinthetõ. A bejárás napját megelõzõ 4. nap 13.00 óráig lehet a dokumentációt megvásárlóknak a helyszíni bejáráson való részvételüket írásban vagy faxon jelezni.<br>
Ajánlatkérõ 100 000 Ft+áfa értékben dokumentációt is bocsátott az ajánlattevõk rendelkezésére, mely az alábbi elválaszthatatlan részekbõl állt: I. Alapvetõ információk; II. A szerzõdéses feltételek; 1. sz. melléklet: Minõsítési kérdõív; 2. sz. melléklet: Takarítástechnológia meghatározása területenkénti bontásban; 3. sz. melléklet: Takarítástechnológiára vonatkozó elõírások; 4. sz. melléklet: Teljesítésigazolás (minden takarítási területen); 5. sz. melléklet: Kimutatás a szolgáltatás tárgyát képezõ területekrõl.<br>
A dokumentációt megvásárló cégek a következõk voltak: Glanc Kft., Piepenbrock Kft., Mister P. Kft. és a B+N Referencia Kft.<br>
Ajánlatkérõ az elsõ helyszíni bejárást 1999. február 1-jén tartotta a kórház pesti részlegén. Ezen, az errõl készült jegyzõkönyv tanúsága szerint valamennyi dokumentációt megvásárló cég részt vett.<br>
A második helyszíni bejárásra a kórház budai részlegén 1999. február 5-én került sor, ahol már a B+N Kft. nem képviseltette magát, mivel ugyanezen a napon tartották a kft.-nél a minõsítõ auditot. Ezért a kft. ügyvezetõje levélben fordult a HM Beszerzési Hivatalához a helyszíni bejárásra való részvételi kötelezettségük felmentése iránt.<br>
A B+N Kft. még az ajánlattételi idõszakban, de a második helyszíni bejárást megelõzõen az ajánlati dokumentációval kapcsolatban a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerinti kiegészítõ tájékoztatást kért a HM Beszerzési Hivatalától. A tájékoztatásra vonatkozó kérdései a beszerzés tárgya és mennyisége egyértelmû pontos meghatározására irányultak. Mivel a B+N Kft. a dokumentációval kapcsolatos információkat ajánlatkérõtõl nem kapta meg, 1999. február 15-én kelt levelében bejelentette, hogy ajánlatát nem nyújtja be a közbeszerzési eljárásban, és a dokumentáció árának visszatérítését kérte.<br>
Az ajánlattételi határidõig – 1999. február 16. – ajánlatot nyújtottak be a Glanc Kft., a Mister P. Kft. és a Piepenbrock Kft. Az ajánlatok bontására az ajánlati felhívásban megjelölt idõpontban került sor, melyrõl a lebonyolító szervezet jegyzõkönyvet készített.<br>
1999. február 18-án a Közbeszerzések Tanácsának elnöke hivatalból eljárást kezdeményezett a Döntõbizottságnál. A kezdeményezõ irat szerint az ajánlatkérõ a felhívásban, illetõleg a dokumentációban nem határozta meg megfelelõen a beszerzés tárgyát és mennyiségét. A rögzített mûszaki paraméterek alapján egyenlõ eséllyel megfelelõ ajánlatot tenni nem lehet. A kezdeményezõ szerint jogszabálysértõ ajánlatkérõnek a dokumentáció fizetési feltételekre vonatkozó azon rendelkezése is, mely a számla kiegyenlítésének idõpontját 60 napban jelöli meg.<br>
Indítványozta, hogy a Döntõbizottság ideiglenes intézkedés alkalmazása mellett vizsgálja meg a felhívást és a dokumentációt teljes terjedelmében abból a szempontból, hogy az megfelel-e a Kbt. elõírásainak.<br>
A Döntõbizottság a rendelkezésre álló iratokból megállapította, hogy a közbeszerzés tisztasága megsértésének veszélye fennáll, ezért 1999. február 18-án kelt D.32/3/1999. számú határozatával a közbeszerzési eljárást felfüggesztette.<br>
Ajánlatkérõ érdemi ellenkérelmében a jogorvoslati eljárás megszüntetését kérte, mivel álláspontja szerint az ajánlati felhívás és a dokumentáció meghatározásakor a jogszabályok szerint járt el. A dokumentáció mellékleteibõl meg lehet állapítani a beszerzés tárgyát és mennyiségét, azonkívül helyszíni bejárási lehetõséget biztosított azzal a céllal, hogy az ajánlattevõk pótolják azokat a hiányzó adatokat, amelyeket a dokumentáció nem rögzített. Álláspontja szerint az ajánlatkérõtõl nem lehet olyan adatmennyiség meghatározását elvárni a dokumentációban, amely vele szemben méltánytalan költséget és munkamennyiséget eredményezne. A dokumentációban meghatározta a takarítandó területek nagyságát, amelybõl az ajánlattevõk kiszámíthatják, hogy milyen nagyságú ablakfelületrõl van szó, a helyszíni bejáráson pedig visszaellenõrizhették volna számításaikat.<br>
A 60 napos fizetési határidõ kikötésére a kórház a tb-alapból történõ finanszírozás egészségügyi jogszabályainak elõírása – 1992. évi LXXXIV. törvény, 103/1995. (VIII. 25.) Kormányrendelet és a HM Pénzügyi és Számviteli Fõigazgatóságával fennálló utalványozási rendje – miatt kényszerül. Hivatkozott még a Ptk. 397. § (1) bekezdésére, mely szerint jogszabály kivételt tehet a vállalkozási díj esedékessége körében, valamint a szerzõdéskötési szabadság elve alapján nem jogsértõ a 60 napos fizetési határidõ kikötése.<br>
Az egyéb érdekelt ajánlattevõk közül a Piepenbrock Kft. álláspontja szerint a felhívásból és a dokumentációból, valamint a helyszíni bejáráson a beszerzés tárgya és mennyisége azonosítható volt és a Kbt. szabályainak megfelelõen került meghatározásra. A 60 napos fizetési határidõt ajánlatkérõ egészségügyi jogszabályok adta kereteken belül állapította meg, így ezen kikötése – álláspontja szerint – nem jogsértõ.<br>
A B+N Referencia Kft. írásbeli észrevételében elõadta, hogy a dokumentáció nem tartalmazott elégséges információt a beszerzés tárgyával és mennyiségével kapcsolatban. Ezért fordult közvetlenül ajánlatkérõ megbízottjához további információk megadása végett. Mivel erre nem került sor, végül arra az elhatározásra jutott, hogy egyenlõ eséllyel megfelelõ ajánlatot nem tudna benyújtani, ezért elállt ajánlattételi szándékától.<br>
A Döntõbizottság a rendelkezésre álló iratokból, az ajánlatkérõ és az egyéb érdekeltek képviselõinek tárgyaláson elhangzott nyilatkozataiból megállapította, hogy az ajánlatkérõ megsértette a Kbt. rendelkezõ részben megjelölt paragrafusait.<br>
A Kbt. az ajánlati felhívás, a dokumentáció és tájékoztatás, illetve a mûszaki leírás címû fejezeteiben a felhívás és a dokumentáció elkészítésére a következõ elõírásokat tartalmazza. A Kbt. 33. § (1) bekezdése szerint az ajánlati felhívás tartalmát – a 2. sz. mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A (2) bekezdés elõírja, hogy az ajánlatkérõ a felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását. A 37. § (1) bekezdése értelmében, ha az ajánlatkérõ a megfelelõ ajánlattételhez dokumentációt készít, a részletes szerzõdési feltételeket a dokumentáció tartalmazza. A 40. § (1) bekezdése alapján az ajánlatkérõ köteles a beszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. Az ajánlatkérõ dokumentáció hiányában az ajánlati felhívásban, dokumentáció készítése esetén pedig ebben köteles a közbeszerzés tárgyára vonatkozó részletes mûszaki leírást megadni. Az ezt követõ bekezdésekben a Kbt. szabályozza, hogy a mûszaki leírást milyen módon köteles az ajánlatkérõ megadni. A (2) bekezdés szerint a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg. Ettõl az ajánlatkérõ csak a (3) bekezdésben meghatározott esetekben térhet el. A (4) bekezdés szerint azonban az eltérés okát ez esetben is fel kell tüntetni az ajánlatkérõnek az ajánlati felhívásban vagy a dokumentációban.<br>
Az ajánlatkérõ ajánlati felhívását formailag az elõzõekben hivatkozott 2. sz. melléklet szerint készítette el. Tartalmában az ajánlati felhívás 11. pontja a mûszaki alkalmasság igazolását nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének megfelelõen írja elõ. A (2) bekezdés a) pontja szerint az ajánlattevõ szerzõdés teljesítéséhez szükséges mûszaki alkalmasságának igazolása történhet az elõzõ három év legjelentõsebb szállításainak, szolgáltatásainak ismertetésével. Ezzel szemben az ajánlati felhívás 11. pontja további megszorító feltételt tartalmaz, amikor kizárólag az egészségügyi intézmények részére nyújtott referenciára korlátozza a mûszaki alkalmasság igazolhatóságát. A dokumentáció minõsítési kérdõív II. fejezet 3. pontja ezt ugyan kibõvíteni látszik, azonban ez a felhívást jogszerûvé nem teszi. A Kbt. 33. § (2) bekezdése az ajánlati felhívásba rendeli meghatározni az alkalmassági követelményeket, amelytõl a dokumentáció sem térhet el. Az ajánlattevõk elsõdlegesen információt a felhívásból nyernek, az itt közölt feltételek alapján döntik el, hogy alkalmasak-e a szerzõdés teljesítésére, megfelelnek-e az ajánlatkérõ által elõírt feltételeknek. A nem megfelelõnek tekintett ajánlattevõ nyilvánvalóan már a 100 000 Ft-ért árusított dokumentációt sem fogja megvásárolni. Ajánlatkérõ a mûszaki alkalmasságot nem a Kbt. 44. § (2) bekezdésében elõírt módon határozta meg az ajánlati felhívásban, erre figyelemmel megsértette a Kbt. 33. § (2) bekezdését.<br>
A teljesítés határidejét a felhívás 4. pontja 1999. április 1.–1999. december 31. közötti idõpontban határozza meg, míg a dokumentáció I. 4. pontja kétszer egy évre "az opció lehetõségét biztosítja". Ez tartalmilag azt jelenti, hogy az 1999. december 31-ig kötött szerzõdést – amennyiben a szolgáltatással kapcsolatban a szerzõdés idõtartama alatt kifogás nem merül fel – az ajánlatkérõ külön közbeszerzési eljárás lefolytatása nélkül meghosszabbíthatja további két évre. A dokumentáció II. 1. pontja mindezektõl eltérõen a teljesítés határidejét 1999. március 1-tõl 1999. december 31-ig határozza meg.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint a teljesítési határidõt ugyancsak az ajánlati felhívásban kell meghatározni, amelytõl a dokumentáció nem térhet el. A Kbt. nem tilalmazza az egy évnél hosszabb idõre kötött szerzõdéseket, azonban szerzõdés csak az ajánlati felhívásban meghatározott idõtartamra köthetõ, az itt meghatározottaktól eltérõ idõpontot és idõtartamot a dokumentáció sem tartalmazhat.<br>
A beszerzés tárgyának és mennyiségének ajánlati felhívás 3. a) pontjában történõ meghatározása nem kifogásolható. Miután dokumentáció is készült, ettõl részletesebb mûszaki leírást adni ebben az ajánlatkérõ nem volt köteles. A hivatkozott törvényi rendelkezések alapján ugyanis kétségtelen, hogy mûszaki leírást az ajánlati felhívásban vagy a dokumentációban kell megadni. Az eljárás alapját képezõ ügyben dokumentáció készült, így a részletes mûszaki leírás a dokumentációban közreadható volt.<br>
Az ajánlatkérõ által rendelkezésre bocsátott dokumentáció azonban nem tartalmazott olyan részletezettségû mûszaki leírást, amely alapján az ajánlattevõk a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésének megfelelõen egyenlõ eséllyel megfelelõ ajánlatot tehettek volna. A felhívás 3. a) pontja a beszerzés tárgyát és mennyiségét összesen 40 000 m2 területen végzendõ takarítási szolgáltatás biztosításában határozta meg. A szolgáltatásra ajánlatot épületenkénti és osztályonkénti bontásban (I. 5., I. 8.) kellett megadni, az egyes helyiségek folyamatos takarítása mellett az esetenkénti nagytakarításra, a felújítási munkákat követõ takarításra vonatkozóan, a takarításhoz szükséges személyi és tárgyi feltételek biztosításával együtt. A 2. sz. melléklet területenkénti bontásban meghatározta a takarítástechnológiát. A területenkénti bontás: I. betegszobák, ápolási osztályok; II. kezelõk, kötözõk, vizsgálóhelyiségek és fizikoterápia; III. fürdõk, mosdók, WC-k, ágytálkiöntõk, szennyestároló helyiségek; IV. iroda, orvosi szoba, közösségi helyiségek (öltözõk, tévészoba stb.); V. közlekedõk, folyosók; VI. lépcsõ, lépcsõház, liftek; VII. intenzív osztály, szülõszoba, újszülött osztály, Rooming in; VIII. patológia, központi laboratórium és bakteorológia; IX. boncterem (elõkészítõ- és hûtõkamra nélkül); X. tálalókonyhák. Az 5. sz. melléklet ugyancsak tartalmazott egy kimutatást a tisztítandó területekrõl épületenkénti bontásban, feltüntetve: az ápolási terület, az intenzív osztály, a diagnosztika, az irodák, elõcsarnokok, folyosók, lépcsõk, vizesblokkok, raktár, sterilizáló és konyha négyzetméterben meghatározott alapterületét. További adatokat a dokumentáció nem tartalmazott. A 2. és 5. sz. mellékletben meghatározott adatok egymásnak ellentmondanak, figyelemmel arra, hogy a dokumentáció területenkénti és osztályonkénti bontásban kérte az árajánlatot megadni. Ezen két melléklet tartalmának összevetésébõl nem állapítható meg, hogy a takarítási technológiában elkülönítetten meghatározott egyes területi egységeknek (I–X.) pontosan mennyi az alapterülete,<br>
 ugyanis az 5. sz. mellékletben foglalt táblázatos kimutatás nem követi a fenti bontást. Így többek között nem választhatók szét, illetve nem követhetõk az ápolási és a járóbeteg-ellátási területek pontos m2-alapterülete. Ugyanígy nem derül ki, illetve nem számítható ki pontosan az 5. sz. mellékletben szereplõ adatokból az sem, hogy mekkora a tisztítandó ablakkeret hossza, a tisztítandó csempefelület nagysága, a tisztítandó árnyékolófelület nagysága, a mobil és padlószõnyeg-felület nagysága stb.<br>
Ezek az adatok és információk az ajánlatadás idõpontjában nem álltak ajánlattevõk rendelkezésére. Ajánlatkérõ a helyszíni bejárást kívánta felhasználni arra, hogy a dokumentációt ezen adatokkal az ajánlattevõk saját felméréseik alapján kibõvítsék, pótolják. A mûszaki leírás hiányosságaira az ajánlati dokumentációt megvásárló egyik ajánlattevõ, nevezetesen a B+N Referencia Kft. kifejezetten fel is hívta ajánlatkérõ figyelmét. 1999. február 5-én írt levelében további tájékoztatást kért arra hivatkozva, hogy ajánlatát további adatok szolgáltatása nélkül elkészíteni nem tudja. Kérte többek között kezelõk, kötözõk, vizsgálóhelyiségek, ablaküveg stb. négyzetméterben, ablakkeret folyóméterben történõ megadását. Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése ellenére további tájékoztatást nem adott, azt jelezte, hogy a felmérés az ajánlattevõ dolga a helyszíni bejáráson.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése és 40. § (1) bekezdése alapján a részletes mûszaki leírás elkészítése, az ehhez szükséges adatok felmérése az ajánlatkérõ kötelezettsége, az adatokat olyan részletességgel köteles az ajánlattevõ rendelkezésére bocsátani, hogy az alapján egyenlõ eséllyel megfelelõ ajánlatot lehessen tenni. A helyszíni bejárás célja nem az, hogy a beszerzés tárgyával szemben támasztott követelményeket ajánlatkérõ helyett az ajánlattevõk határozzák meg, illetve egészítsék ki. A Kbt. 38. § (4) bekezdése a helyszíni bejárás megtartásához nem fûzi azt a következményt, hogy ez esetben az ajánlatkérõ mentesül a részletes mûszaki leírás elkészítése alól. A helyszíni bejárás tartásának következménye, hogy az ajánlatkérõnek erre figyelemmel kell az ajánlattételi határidõt meghatároznia, illetve módosítania.<br>
Ajánlatkérõ azzal a magatartásával, hogy nem határozta meg megfelelõen a beszerzés tárgyával és mennyiségével kapcsolatos követelményeit, megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) és 40. § (1) bekezdését. Azzal a magatartásával pedig, hogy az ajánlati felhívásban nem jelölte meg, hogy a mûszaki leírás elkészítése során milyen indok alapján tért el a 40. § (2) bekezdésétõl, a 40. § (4) bekezdését sértette meg.<br>
Az ajánlatkérõ az ajánlati felhívás 9., illetve a dokumentáció II. 4. pontjában kikötötte, hogy a pénzügyi ellenszolgáltatást a teljesítést követõen kiállított számla kézhezvételétõl számított 60 napon belül egyenlíti ki, átutalással. Ennek vállalása a felhívás és a dokumentáció szerint kötelezõ volt. Ennek következtében azt az ajánlattevõt, aki méreteinél, gazdasági erejénél fogva 60 napos fizetési határidõt vállalni ajánlatában nem tudott, az ajánlatkérõ kizárta a közbeszerzési eljárásban való részvételbõl. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének rendelkezése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Amely ajánlat nem ily módon kerül elkészítésre, a Kbt. 52. § (2) bekezdésének d) pontja szerint érvénytelen. Azzal, hogy a 60 napos fizetési határidõt érvénytelenséget eredményezõ feltételként írta elõ az ajánlatkérõ, a Döntõbizottság álláspontja szerint megsértette a Kbt. 24. § (2) bekezdését, amely kimondja, hogy az ajánlatkérõnek biztosítania kell az esélyegyenlõséget az ajánlattevõk számára. Kétségtelen tény, hogy az ajánlatkérõnek nemcsak joga, de kötelezettsége is arra törekedni, hogy számára az adott körülmények között a legkedvezõbb ajánlatot fogadja el. Ennek során azonban a törvény által emelt korlátok között kell maradnia, érvényre juttatva a Kbt. preambulumában meghatározott célkitûzéseket. Az ellenszolgáltatás teljesítésére vonatkozó feltételeket is oly módon kell meghatároznia, hogy a versenybõl indokolatlanul egyes ajánlattevõket ne zárjon ki. Az ajánlattevõk kizárását nem eredményezõ módon is érvényre lehet juttatni azt a törekvést, hogy az ajánlattevõk az ajánlatkérõi igényeknek leginkább megfelelõ fizetési feltételeket vállaljanak. Az összességében legelõnyösebb ajánlat elbírálási szempontjai között a kedvezõ fizetési feltételek meghatározhatók. Ily módon nem kizárt a versenyben történõ részvétel, az ajánlattevõknek pedig lehetõsége nyílik, hogy az esetlegesen kedvezõtlenebb fizetés<br>
i feltételeiket az ajánlat egyéb elemeinek elõnyeivel, más elbírálási szempontok alapján kedvezõbbé tegyék az ajánlatkérõ számára.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) pontjában biztosított jogkörében eljárva a Kbt. 88. § (1) bekezdésének c), d) pontja szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 31.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>