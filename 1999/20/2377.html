<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2377)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.31/31/1999.<br>
<br>
Tárgy: BAU-KOOP Kft. jogorvoslati kérelme Kerecsend Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BAU-KOOP Nemzetközi Generálkivitelezõ Kft. (3060 Pásztó, Alkotmány u. 208., a továbbiakban: kérelmezõ) kérelmének, melyet Kerecsend, Demjén, Egerszalók, Egerbakta, Egerszólát Önkormányzatok (képviseli: Gémes László polgármester, 3396 Kerecsend, Fõ u. 55., a továbbiakban: ajánlatkérõk) közös szennyvíztisztító telep és a társult települések szennyvízcsatorna-hálózatának építése tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel az 59. § (1), a 61. § (1) bekezdését, valamint a 85. § d) pontját.<br>
Egyebekben a kérelmet a Döntõbizottság elkésettség és megalapozatlanság miatt elutasítja.<br>
A megállapított jogsértések miatt a Döntõbizottság az ajánlatkérõkkel szemben egyetemlegesen 5 000 000 Ft, azaz ötmillió forint bírságot szab ki.<br>
Ezen túlmenõen Kerecsend Község Önkormányzatát 100 000 Ft, azaz egyszázezer forint pénzbírsággal is sújtja.<br>
Ajánlatkérõk a bírság összegét egyenlõ arányban megosztva (1 000 000-1 000 000 Ft), és ezen felül Kerecsend Község Önkormányzata a 100 000 Ft bírságot a határozat kézhezvételétõl számított 15 napon belül a Közbeszerzések Tanácsa 10032000-01720361-00000000 sz. számlájára kötelesek befizetni.<br>
A Döntõbizottság kötelezi továbbá az ajánlatkérõket, hogy kérelmezõ részére a határozat kézhezvételétõl számított 15 napon belül egyetemlegesen 30 000 Ft, azaz harmincezer forint igazgatási szolgáltatási díjat fizessenek meg egyenlõ arányban megosztva.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõk megbízásából Kerecsend Község Önkormányzata mint gesztor 1998. augusztus 26-án elõminõsítési eljárásra részvételi felhívást tett közzé a K. É. 1998. évi 34. számában (5005) két létesítmény, nevezetesen: I. 650 m3-es szennyvíztisztító telep, valamint II. az öt társult település (Kerecsend, Demjén, Egerszalók, Egerbakta és Egerszólát) szennyvízcsatorna-hálózatának kivitelezése tárgyában.<br>
A részvételi felhívás 3. c) pontja szerint a beruházásra kompletten, valamint részajánlatként külön az I-es és külön a II-es számú létesítményre is lehetett ajánlatot tenni. Az 5. pont szerint nem volt követelmény a közös ajánlattevõk részére gazdasági társaság létrehozása. A 10. pontban határozták meg, hogy az ajánlatok elbírálásánál az összességében legelõnyösebb ajánlatot kívánják kiválasztani a fontossági sorrendben megadott alábbi hét szempont alapján: <br>
– kedvezõbb pénzügyi konstrukció ajánlása és abban való közremûködés,<br>
– elõnyösebb fizetési feltételek mellett mûszaki elõteljesítéssel való vállalkozás,<br>
– referenciák a szennyvízépítés területén,<br>
– mûszaki szakmai alkalmasság, a beruházás megoldásához alkalmazni kívánt géppark és eszközök,<br>
– ajánlati ár,<br>
– mûszaki tartalom,<br>
– referenciák.<br>
A 11. pont szerint abban az esetben lehetett többváltozatú ajánlatot tenni, ha a változatok mûszaki tartalma a rendelkezésre bocsátott tervdokumentációval azonos értékû.<br>
A felhívásban közzétett határidõig 20 db részvételi jelentkezés érkezett, melyeket az ajánlatkérõ ajánlattételre alkalmasnak minõsített, majd ezt követõen az 1998. október 5-én kelt levéllel értesítette a jelentkezõket az elõminõsítés eredményérõl azzal, hogy az ajánlati dokumentációt 1998. október 12–13-án lehet átvenni Kerecsend Község Polgármesteri Hivatalában 100 000 Ft+áfa ellenében.<br>
Az elõminõsítési eljárás eredményérõl szóló hirdetmény a K. É. 1998. október 28-i, 43. számában jelent meg (6605). Az ajánlati dokumentációt az alkalmasnak minõsített cégek átvették. E dokumentáció 2. pontjának hatodik bekezdésében rögzítették, hogy az ajánlatok felbontásától számított 30 napon belül azokat elbírálják, és hogy eredményhirdetésre az ajánlattevõk külön meghívót kapnak. A hetedik bekezdés azt tartalmazza, hogy a nyertes ajánlattevõ visszalépése esetén a második legkedvezõbb ajánlattevõnek minõsített ajánlattevõvel kötnek szerzõdést. A 13. bekezdés szerint a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdése szerint köteles ajánlattevõ megfelelõ felelõsségbiztosítást kötni.<br>
A dokumentáció 3. pontjának harmadik bekezdésében ajánlatkérõ arról adott tájékoztatást, hogy a 2 041 571 E Ft-ra tervezett beruházási összegbõl a Vízügyi Alaptól tervezett 75 000 E Ft és az KKA Alaptól tervezett 460 978 E Ft támogatást még nem ítélték meg, tehát ez a felhívás közzétételekor még nem állt ajánlatkérõ rendelkezésére.<br>
Az egyéb feltételeket tartalmazó 5. pont harmadik bekezdésében kérte ajánlatkérõ, hogy ajánlattevõk a pénzügyi konstrukciójukban részletesen fejtsék ki elképzeléseiket és csatolják számításaikat, valamint az ehhez kapcsolódó szerzõdéstervezeteket.<br>
A 9. pont szerint az ajánlattételi határidõ 1998. november 27. volt.<br>
Ajánlatkérõ 1998. október 27-én konzultációs értekezletet tartott, ahol több ajánlattevõ is rákérdezett – többek között – a hiányzó pályázati összegek (Vízügyi és KKA Alap) elnyerésének realitására is. Erre azt a választ kapták, hogy "A pályázatokról még nem tudnak semmi biztosat", kedvezõ híreik vannak, "Nyilván bíznak abban, hogy megkapják a támogatásokat, egyébként nem írták volna ki a pályázatot". E konzultáción jelen volt kérelmezõ képviseletében Szuma László is.<br>
Az ajánlattételi határidõig 15 ajánlat érkezett. Eszerint ajánlatot tett kérelmezõ, közösen az Érd és Térsége Víziközmû Kft.-vel, OMS Hungária Kft., Swietelsky Kft., PURÁTOR Kft., Contur Bau Kft., Tengely-Közmû Kft., Betonút Rt., SADE M.M Kft., Olajterv Kft., KÉV-METRÓ Kft., ALTERRA Kft., Hídépítõ Rt., KEVIÉP Kft., DIAMIT Rt. és az EGUT Rt.<br>
Ajánlatkérõ az 1998. december 21-én kelt levelében értesítette az ajánlattevõket, hogy az ajánlati kiírásban vállalt 30 napos elbírálási határidõt a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) és (2) bekezdése alapján 60 napra, vagyis 1999. január 26-ra módosítja, tekintettel a szakmai értékelõmunkára, valamint az elbírálást lényegesen érintõ KKA pályázati döntés elhúzódására.<br>
Az ajánlatkérõ települések polgármestereibõl álló közbeszerzési bizottság 1999. január 26-án a 15 db ajánlat áttekintése és értékelése után egyhangú szavazással úgy döntött, hogy a közbeszerzési eljárás nyertese, mint legkedvezõbb ajánlatot tevõ, a Swietelsky Kft., míg az azt követõ legkedvezõbb ajánlatot pedig a PURÁTOR Kft. tette mindkét létesítménynél.<br>
Nyilvános eredményhirdetést nem tartottak, hanem a döntést hozó bizottság megbízta a döntéskor jelen lévõ bonyolító képviselõjét, hogy az elbírálás eredményérõl 8 napon belül írásban értesítse a pályázókat, ami meg is történt 1999. február 2-án. Az eljárás eredményének közzétételérõl az 1999. február 3-án kelt levélben intézkedtek a K. É. szerkesztõbizottsága felé. A szerzõdést a nyertessel 1999. március 2-án megkötötte ajánlatkérõ.<br>
Kérelmezõ törvényes határidõben jogorvoslati kérelmet nyújtott be a Döntõbizottsághoz, melyben kifogásolja ajánlatkérõ azon jogsértõ magatartását, miszerint a részvételi felhívás közzétételekor nem rendelkezett a közbeszerzési eljárás lefolytatásához szükséges fedezettel, mivel a Központi Környezetvédelmi Alap támogatását nem nyerte el ajánlatkérõ.<br>
Sérelmezte azt is, hogy az 1999. január 31-én faxon és késõbb postai úton megküldött tájékoztatást kérõ levelükre nem válaszolt, tehát a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdésében foglalt tájékoztatási kötelezettségének sem tett eleget ajánlatkérõ. Kifogásolta továbbá, hogy az ajánlatkérõ a Kbt. 61. § (1) bekezdése és az ajánlati felhívásban foglaltakkal ellentétben nem tartott nyilvános eredményhirdetést, csak az 1999. február 2-án kelt levélben értesítette az ajánlattevõket az eredményrõl, melyet 1999. február 4-én vettek kézhez.<br>
Álláspontja szerint jogsértést követett el ajánlatkérõ azzal is, hogy második helyezett is kihirdetésre került annak ellenére, hogy azt az ajánlati dokumentációban nem kötötték ki.<br>
Kérte ideiglenes intézkedéssel a szerzõdés megkötésének megtiltását, továbbá jogsértés megállapítását, bírság kiszabását, az eljárást lezáró döntés megsemmisítését és ajánlatkérõ költségekben marasztalását.<br>
A kérelemre megtartott tárgyaláson nem vett részt, de levélben kérte annak távollétében történõ megtartását a benyújtott kérelmének változatlan fenntartása mellett.<br>
A Döntõbizottság ideiglenes intézkedést nem hozott, mert annak törvényi feltételei a kérelem benyújtásakor nem álltak fenn.<br>
Ajánlatkérõ írásos észrevételében kérte az alaptalan kérelem elutasítását.<br>
Álláspontja szerint az ajánlati felhívásban a rendelkezésükre álló forrásokról korrekt módon tájékoztatták az ajánlattevõket. Ezt azzal is alátámasztotta, hogy a kérelmezõ ügyvezetõje az 1998. december 14-i levelében úgy nyilatkozott, hogy a beruházás 50%-os támogatottsági szintje mellett is vállalná saját kockázata terhére a kivitelezõi feladatokat, így tisztában volt a beruházás finanszírozási helyzetével. Elismerte, hogy nyilvános eredményhirdetést nem tartottak. A második helyezett megnevezésével nem követtek el jogsértést, mert azt a dokumentációban kikötötték. Írásos észrevételüket a tárgyaláson változatlanul fenntartotta, azzal kiegészítve, hogy a szerzõdést a nyertesnek kiválasztott Swietelsky Kft.-vel 1999. március 2-án megkötötték mindkét létesítményre az ajánlati felhívásnak, illetve a nyertes ajánlatnak megfelelõen. Ajánlatkérõ úgy nyilatkozott a tárgyaláson, hogy a közbeszerzési eljárás kezdetekor hiányzó támogatásokról a tárgyalás napjáig semmilyen tájékoztatást nem kaptak az azt nyújtó alapoktól. Ugyanakkor vállalta azt is, hogy a Döntõbizottság részére pótlólag megküldi a tárgybani közbeszerzési eljáráshoz tartozó iratokat, amit már a jogorvoslati eljárás kezdetén kellett volna becsatolnia, nevezetesen az alapokkal kapcsolatos levelezéseket, értesítéseket, a vízjogi létesítési engedélyre vonatkozó határozatot és az üggyel érintett önkormányzati rendeleteket a közterület-használatról. Ezen iratok között becsatolta ajánlatkérõ a Környezetgazdálkodási Intézet 1998. december 30-án kelt levelét is, melyben közölték Kerecsend község önkormányzatával, hogy "a pályázatban foglalt Kerecsend, Demjén, Egerszalók, Egerbakta és Egerszólát közös szennyvízelvezetõ és -tisztító rendszere megnevezésû fejlesztés a Központi Környezetvédelmi Alapból támogatásban nem részesíthetõ."<br>
Demjén, Egerszalók, Egerszólát és Egerbakta községek önkormányzatai mint ajánlatkérõk érdemi észrevételt nem tettek, de írásban felhatalmazták Kerecsend község polgármesterét, hogy a jogorvoslati eljárás során õket képviselje.<br>
Az ügyben érintett felek közül az EGUT Rt. egyetértett a jogorvoslati kérelemben írtakkal és kérte tárgyalás megtartását. A Swietelsky Kft. írásos nyilatkozatában kifejtette, hogy ajánlatkérõ korrekt tájékoztatást adott ajánlattevõknek a közbeszerzési eljárás során. Álláspontja szerint nem követett el jogsértést ajánlatkérõ, mert az ajánlatok bontásakor közölte, hogy az eredményrõl írásban tájékoztatja ajánlattevõket, a dokumentációban pedig kikötötte, hogy a második legkedvezõbb ajánlatot tevõt is kiválasztja, illetve ismerteti.<br>
Más ajánlattevõ nem tett érdemi észrevételt.<br>
A Döntõbizottság a rendelkezésre álló iratok, dokumentumok, ajánlatok, írásos és szóbeli nyilatkozatok alapján megállapította, hogy a kérelem részben alapos, részben elkésett, illetve alaptalan.<br>
A kérelem azon része, amely a beruházás fedezethiányára vonatkozik, elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár. A Döntõbizottság kétséget kizáróan megállapította, hogy kérelmezõ már legkésõbb 1998. október 13-án átvette az ajánlati felhívás dokumentációját, melyben ajánlatkérõ tájékoztatta az ajánlattételre alkalmasnak minõsített feleket a fedezet hiányáról. Ezt követõen az 1998. október 27-i konzultáción is közölte ajánlatkérõ, hogy nem ítélték még meg az Útalap- és KKA-támogatást, így az eljárás kezdeményezésére nyitva álló törvényes – jogvesztõ – határidõt kérelmezõ elmulasztotta.<br>
A fenti idõpontot figyelembe véve már a 60 napos objektív határidõ is eltelt a jogorvoslati kérelem benyújtásakor, így hivatalból történõ eljárás megindítása sem volt lehetséges.<br>
Nem alapos a jogorvoslati kérelem azon része, mely a közbeszerzési eljárásban második legkedvezõbb ajánlatot tevõ megjelölésére vonatkozik, mert az ajánlati dokumentáció 2. pontjának hetedik bekezdésében közölte ajánlatkérõ, hogy "A nyertes ajánlattevõ visszalépése esetén a második legkedvezõbb ajánlatot tevõnek minõsített ajánlattevõvel köt szerzõdést."<br>
A Döntõbizottság az ajánlatokat és a dokumentációt részletesen megvizsgálta, az abban írtakat összevetve megállapította, hogy ajánlatkérõ az ajánlatok értékelésekor a kellõ figyelmet elmulasztva érvénytelen ajánlatokat is elbírált. Az ajánlati felhívás (részletes versenytárgyalási kiírás) dokumentációjának az egyéb feltételeket tartalmazó 5. pontja harmadik bekezdésében elõírta ajánlatkérõ, hogy az ajánlattevõk a "pénzügyi konstrukciójukban részletesen fejtsék ki elképzeléseiket és csatolják számításaikat és az ehhez kapcsolódó szerzõdéstervezeteket". E követelmény meglétét ajánlatkérõ nem vizsgálta. Megállapította a Döntõbizottság, hogy a kért szerzõdéstervezeteket csak négy ajánlattevõ csatolta, nevezetesen a PURÁTOR Kft., a DIAMIT Rt., az OMS Hungária Kft. és a Tengely-Közmû Kft. A nyertesnek minõsített Swietelsky Kft. ajánlata a kért szerzõdéstervezeteket nem tartalmazza. Erre való tekintettel az ajánlata érvénytelen, azt az eljárás során ki kellett volna zárni és nem vehetett volna részt az értékelésben, mert a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 53. § (2) bekezdése úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Figyelembe véve a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>át, mely szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi, ajánlatkérõnek a figyelmes értékelés alapján érvénytelenné kellett volna nyilvánítani a Swietelsky Kft. ajánlatát, és ebbõl következõen nem köthetett volna vele szerzõdést mint nyertesnek minõsített ajánlattevõvel. A Kbt. 52. § (2) bekezdésétõl eltérést a törvény nem enged meg, ilyen rendelkezést nem tartalmaz.<br>
Azt is megállapította a Döntõbizottság, hogy a nyertesnek minõsített ajánlat érvényessége esetén sem a legkedvezõbb ajánlat volt, de ennek részletes indokolására a fentiekre tekintettel már szükségtelen kitérni a Döntõbizottság álláspontja szerint, tekintettel a 25. §-ra.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdése kimondja, hogy az ajánlatok elbírálására vonatkozó döntést nyilvánosan kell kihirdetni, és erre az ajánlattevõket – több más szerv és személy mellett – meg kell hívni. Az ajánlati dokumentáció 2. pontjának hatodik bekezdése – a fenti jogszabályhelynek megfelelõen – azt tartalmazza, hogy az ajánlatok elbírálására az ajánlatok felbontásától számított 30 napon belül kerül sor, és az "eredményhirdetésre az ajánlattevõk külön meghívót kapnak". Az ajánlatkérõ – a tárgyaláson tett nyilatkozatával is elismerten – nem tartott nyilvános eredményhirdetést. Ezzel bizonyítottan megsértette a Kbt. 61. § (1) bekezdését. Az ajánlatkérõ szabálytalanságát nem menti az sem, hogy az ajánlatok bontásáról készített jegyzõkönyvben az szerepel, hogy az ajánlattevõk írásban kapnak értesítést az eredményrõl, de arról szó sem esik, hogy nem lesz nyilvános eredményhirdetés. Ugyanígy nem történt említés a nyilvános eredményhirdetésrõl az ajánlatok elbírálásának határidõ-módosításáról szóló értesítõ levélben sem. De ha történt volna ilyen tájékoztatás, az is ellentétes lenne a Kbt. fent hivatkozott elõírásaival.<br>
A Döntõbizottság a jogorvoslati eljárás keretében azt is megállapította, hogy ajánlatkérõk megbízásából eljáró Kerecsend Község Önkormányzata mint gesztor a kitûzött tárgyaláson való felhívásnak nem tett eleget, mert az eljárás kezdetén bekért iratok közül hiányzó iratokat a tárgyalást követõ harmadik napig sem teljeskörûen juttatta el a Döntõbizottsághoz. Nevezetesen a vízjogi létesítési engedélyre vonatkozó határozatot csak ismételt – telefonon történõ – sürgetésre küldték meg. Azt is megállapította a Döntõbizottság, hogy nem valós adatot közölt a tárgyaláson ajánlatkérõk meghatalmazott képviselõje, mert a Döntõbizottság konkrét kérdésére úgy válaszolt, hogy "a továbbra is hiányzó támogatásról semmilyen tájékoztatást nem kaptak az arra jogosult szervektõl, az továbbra is úgy van, ahogy az az eljárás elején volt". Ezzel szemben a tárgyalást követõ harmadik napon becsatolták a Döntõbizottsághoz a Környezetgazdálkodási Intézet fentebb hivatkozott, 1998. december 30-i levelét, melyben értesítették õket, hogy a Központi Környezetvédelmi Alapból támogatásban nem részesíthetõ a tervezett fejlesztés.<br>
A fentebb kifejtettek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 85. §-a szerinti bírsággal sújtotta Kerecsend Község Önkormányzatát és a Kbt. 88. § (1) bekezdésének d), f) és g) pontjai szerinti jogkövetkezményeket alkalmazta az öt település önkormányzatával mint ajánlatkérõkkel szemben. A bírság kiszabásánál a Döntõbizottság figyelembe vette a súlyos jogszabálysértés mellett azt a tényt is, hogy az önkormányzatok alulfinanszírozottak, ezért az 5 000 000 Ft, mely a beszerzési érték mintegy 0,24%-a csak, messze alulmarad a Kbt. 88. § (4) bekezdésében foglalt 30%-os felsõ határral, ami a bírság kiszabásánál megengedett.<br>
A jogorvoslati kérelem elkésett és megalapozatlan részét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján elutasította a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. április 9.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos	 közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>