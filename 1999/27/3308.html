<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3308)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.63/10/1999<br>
<br>
Tárgy: a Zalai Általános Építési és Vállalkozó Rt. jogorvoslati kérelme Balatonszemes Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Orsós Ferenc jogtanácsos (8900 Zalaegerszeg, Kossuth L. u. 11.) által képviselt Zalai Általános Építési és Vállalkozó Rt. (8900 Zalaegerszeg, Kossuth L. u. 11., a továbbiakban: kérelmezõ) jogorvoslati kérelmének, melyet Balatonszemes Önkormányzat ((8636 Balatonszemes, Bajcsy-Zs. u. 23., a továbbiakban: ajánlatkérõ) "négy tantermes iskola, tornacsarnok, aula építése" tárgyú közbeszerzési eljárása ellen nyújtott be, helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért az ajánlatkérõvel szemben 15 000 000 Ft, azaz tizenötmillió forint bírságot szab ki.<br>
A Bau-Vertikál Kft. (5000 Szolnok, Szapáry út 14.) ellen benyújtott jogorvoslati kérelmet a Döntõbizottság elutasítja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. január 6-i számában nyílt eljárás lefolytatására ajánlati felhívást tett közzé Balatonszemesen négy tantermes iskola, tornacsarnok és aula építésére. A felhívás szerint a tornacsarnok felépítésének határideje 1999. augusztus 15., az iskoláé pedig 2000. augusztus 1. A felhívás alapján az ajánlatok elbírálási szempontjai fontossági sorrendben a következõk:<br>
– leinformálható referenciák,<br>
– pénzügyi, gazdasági alkalmasság,<br>
– mûszaki alkalmasság,<br>
– a legkedvezõbb ár,<br>
– a kivitelezésre vállalt többletjótállás ideje,<br>
– kivitelezési idõtartam,<br>
– késedelmes teljesítés esetére vállalt kötbér mértéke.<br>
Az ajánlattételi határidõig – 1999. február 16-ig – 2 ajánlattevõ nyújtott be ajánlatot, kérelmezõ egy alapajánlatot, a Bau-Vertikál Kft. pedig egy alap- és egy alternatív ajánlatot.<br>
Ajánlatkérõ az ajánlatokat elbírálta, majd március 11-én eredményt hirdetett, a Bau-Vertikál Kft. alternatív ajánlatát fogadta el nyertesnek.<br>
Az eljárást lezáró döntés ellen kérelmezõ jogorvoslati kérelmet nyújtott be a Döntõbizottsághoz 1999. március 19-én. Kérelmében sérelmezte, hogy ajánlatkérõ nem a legelõnyösebb ajánlatot hirdette ki nyertesnek.<br>
A benyújtott kérelem alapján indult jogorvoslati eljárásban a Döntõbizottság D.43/8/1999. számú, 1999. április 8-án kelt határozatával a kérelemnek helyt adott. Megállapította, hogy a legkedvezõbb ajánlatot nem az ajánlatkérõ által nyertesként kihirdetett Bau-Vertikál Kft. tette. Határozata indokolásában rámutatott, hogy ajánlatkérõ az ajánlati felhívásban meghatározott elbírálási szempontok fontossági sorrendjét – azzal, hogy az egyes szempontokhoz nem azok fontossága szerinti csökkenõ mértékû pontszámot rendelt – megváltoztatta. Utalt arra, hogy az ajánlatkérõ döntése helyességét ez a tény önmagában véve is kétségessé teszi. Ennek ellenére a Döntõbizottság – figyelmen kívül hagyva az ajánlatkérõ által meghatározott értéktartományokat – a bírálati szempontok fontossági sorrendjének megfelelõen elvégezte az ajánlatok tartalom szerinti összehasonlítását. Értékelésének eredményeként megállapította, hogy a kérelmezõ tette az összességében legelõnyösebb ajánlatot. Ennek következtében megállapította, hogy ajánlatkérõ nem a legelõnyösebb ajánlatot tevõt hirdette ki nyertesnek, a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértésével. Erre való tekintettel ajánlatkérõ eljárást lezáró döntését megsemmisítette.<br>
A Döntõbizottság határozatának megváltoztatását a bíróságtól egyik fél sem kérte.<br>
A határozat kézhezvételét követõen ajánlatkérõ ismét összehívta értékelõbizottságát, és ismételten elvégezte az ajánlatok értékelését. Nyertesnek ugyancsak a Bau-Vertikál Kft.-t hirdette ki 1999. április 17-én, vele a szerzõdést ugyanezen a napon megkötötte.<br>
Kérelmezõ 1999. április 22-én jogorvoslati kérelmet terjesztett elõ ajánlatkérõ újabb döntése ellen. Sérelmezte, hogy ajánlatkérõ ismételten nem az összességében legelõnyösebb ajánlatot fogadta el. Hivatkozott arra, hogy a Döntõbizottság D.43/8/1999. számú határozatában megállapította, hogy kérelmezõ tette a legkedvezõbb ajánlatot, ennek ellenére vele a szerzõdést nem kötötték meg. Ehelyett ajánlatkérõ újraértékelte az ajánlatokat, melynek során ismételten azt hirdette ki nyertesnek, akirõl a Döntõbizottság hivatkozott számú határozatában megállapította, hogy nem tekinthetõ ajánlata a legjobbnak. Kérte az ajánlatkérõ újabb döntésének megsemmisítését, ajánlatkérõ kötelezését a szerzõdés vele való megkötésére, valamint a Bau-Vertikál Kft. eltiltását a közbeszerzési eljárásokban való részvételtõl, a hatósági igazolásai valótlanságára hivatkozva.<br>
Ajánlatkérõ ellenkérelmében a jogorvoslati kérelem elutasítását kérte megalapozatlanságra hivatkozva. Állítása szerint a Döntõbizottság D.43/8/1999. számú határozatának megfelelõen járt el. Az elbírálási szempontokhoz új pontszámokat rendelt, amelyek tükrözik a fontossági sorrendet, és e pontszámok alapján értékelte újra az ajánlatokat. Hivatkozott arra, hogy számára kérelmezõ ajánlata semmiképpen sem volt elfogadható, miután az ár szempontjából meghaladta költségvetési fedezetét. Nem tekinthettek el attól a lényeges körülménytõl, hogy a kérelmezõ árajánlata mintegy 32 M Ft-tal drágább volt.<br>
A Döntõbizottság megállapította, hogy az ajánlatkérõ ellen benyújtott jogorvoslati kérelem megalapozott.<br>
A tárgyi közbeszerzési eljárásban mindössze kettõ ajánlattevõ nyújtott be ajánlatot. A korábban lefolytatott jogorvoslati eljárásban a Döntõbizottság D.43/8/1999. számú határozatában megállapította, hogy a benyújtott ajánlatok közül a Bau Vertikál Kft. alternatív ajánlata az elbírálás szempontjai szerint nem a legkedvezõbb. Döntését a Döntõbizottság az ajánlatok tartalmi összehasonlítására alapította. Ennek körében valamennyi értékelési szempontból vizsgálat tárgyává tette az ajánlatok tartalmát.<br>
Az 1., 3. és 6. elbírálási szempontból kérelmezõ ajánlatát a Döntõbizottság jobbnak, míg a 2., 5. és 7. elbírálási szempontból egyenértékûnek értékelte. Kizárólag a 4. szempontból értékelte jobbnak a nyertes ajánlattevõ ajánlatát.<br>
Az ajánlatkérõ az újraértékelés során ettõl eltérõ tartalmú döntést hozott, és értékelése szerint az 1., 4. és 6. szempontból kedvezõbb a nyertes ajánlata, a 2., 5. és 7. szempontból egyenlõ, míg a 3. szempontból kérelmezõ ajánlata a kedvezõbb. Az ajánlatkérõ második értékelése során gyakorlatilag felülbírálta a Döntõbizottság D.43/8/1999. számú határozatában foglaltakat.<br>
Az ajánlatkérõnek az az érvelése nem megalapozott, hogy nem a határozat felülbírálata, hanem annak végrehajtása körében maradva – súlyozott pontszámokat alkalmazva – értékelte újra az eljárást lezáró döntésének megsemmisítését követõen az ajánlatokat. A Döntõbizottság ugyanis az ajánlatok tényleges tartalma alapján, pontszámoktól függetlenül állapította meg, hogy kérelmezõ tette az összességében legelõnyösebb ajánlatot. Ennek következtében ajánlatkérõ az ajánlatok újraértékelése során sem hozhatott ettõl eltérõ döntést, figyelemmel arra, hogy a Döntõbizottság határozatának megváltoztatására a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése kizárólag a bíróságot hatalmazza fel.<br>
Kétségtelen tény, hogy a kérelmezõ ajánlata több mint 10%-kal magasabb árajánlatot tartalmaz a nyertes ajánlatnál. Azonban kizárólag erre tekintettel a nyertes még akkor sem tekinthetõ a legkedvezõbb ajánlatot tevõnek, ha egyébként az ajánlatkérõnek kérelmezõ ajánlata a költségfedezet hiánya miatt elfogadhatatlan. Ez a tény ugyanis a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének d) pontja alapján az eljárás eredménytelenségét vonja maga után, mivel az egyik ajánlat a bírálat szempontjai szerint nem tekinthetõ a legkedvezõbbnek, a legkedvezõbb ajánlat pedig nem elfogadható az ajánlatkérõ számára annak ajánlati ára miatt.<br>
A Döntõbizottság megállapította, hogy ajánlatkérõ az elbírálás szempontjai szerint a D.43/8/1999. számú határozatban foglalt indokolásnak megfelelõen nem a legelõnyösebb ajánlatot minõsítette nyertesnek. Ezzel a magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését. Erre tekintettel a Döntõbizottság megállapította ajánlatkérõ jogsértését és bírságot alkalmazott.<br>
Kérelmezõ kérelmével ellentétben a Döntõbizottságnak az eljárást lezáró döntés megsemmisítésére módja nem volt, figyelemmel arra, hogy idõközben a felek a munka elvégzésére 1999. április 17-én szerzõdést kötöttek. A Ptk. rendelkezései szerint a jogszabályba ütközõ vagy a jogszabály megkerülésével kötött szerzõdés semmis, ennek megállapítására azonban – ha a felek ezt önként nem teszik – kizárólag a bíróság jogosult.<br>
A bírság kiszabása körében a Döntõbizottság figyelemmel volt arra, hogy az ajánlatkérõ a tárgyaláson tett elõadása szerint elõre látta jogellenes döntésének következményeit, döntése meghozatalakor eleve maximum 5 M Ft bírság kiszabásával számolt.<br>
A Döntõbizottság nem adott helyt a nyertes ajánlattevõ elleni jogorvoslati kérelemnek, miután a közbeszerzési eljárásokból történõ eltiltás alapjául szolgáló jogsértés nem volt megállapítható. Az ajánlat érvénytelensége nem szolgálna az eltiltás alapjául, a hamis adatszolgáltatásra pedig nem került sor a nyertes ajánlattevõ részérõl.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés a), d), f) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 28.<br>
<br>
Dr. Csitkei Mária s. k.	Dr. Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>