<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3310)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.62/8/1999<br>
<br>
Tárgy: Topido Kft. jogorvoslati kérelme az MH Vas Megyei Hadkiegészítõ Parancsnokság közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Topido Kft. (9700 Szombathely, Vörösmarty út 31., továbbiakban: kérelmezõ) jogorvoslati kérelmét, melyet a Magyar Honvédség Vas Megyei Hadkiegészítõ Parancsnokság (9701 Szombathely, Deák F. u. 76., Pf. 180., képviseli dr. Flór Mihály ügyvédjelölt, 8900 Zalaegerszeg, Kossuth L. u. 7., továbbiakban: ajánlatkérõ) "200 fõ Vas Megyei állandó lakosú sorköteles C és BC kategóriájú gépjármûvezetõ-képzése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1999. március 10-én megjelent 10. számában ajánlati felhívást tett közzé 200 fõ Vas Megyei állandó lakosú sorköteles "C" és "BC" kategóriájú gépjármûvezetõ-képzése tárgyában nyílt eljárás formájában.<br>
A teljesítés határideje a felhívás 3. a) pontja szerint 1999. április 30.–1999. december 15. közötti idõszak. Az ajánlattételi határidõ 1999. április 20-a volt.<br>
Az ajánlattételi határidõig ajánlatot nyújtott be a Ritmo Kft. és kérelmezõ. Az ajánlattételi határidõt követõen kérelmezõ nyújtott be jogorvoslati kérelmet a Döntõbizottsághoz. A jogorvoslati kérelmében sérelmezte, hogy ajánlatkérõ a beszerzés tárgyára vonatkozó képzést a Ritmo Kft.-nek adott megbízás alapján már a közbeszerzési eljárás megindítását megelõzõen megkezdte, ugyanis a Ritmo Kft. több olyan tanfolyamot indított az elmúlt idõszakban, melyeken jelentõs létszámú sorköteles vett részt. A kérelméhez mellékelt egy 131 nevet és címet tartalmazó listát a sorkötelesekrõl, akiknek a képzése tudomása szerint folyamatban van. A jogsértõ esemény tudomásra jutásának pontos idõpontját 1999. április 12-ben jelölte meg kérelmezõ, amikor a névjegyzéket egy címzés és feladó nélküli borítékban, a postaládájában találta.<br>
Tárgyaláson nyilatkozott, hogy az ajánlatkérõ a közbeszerzési eljárást idõközben lefolytatta és a Ritmo Kft. ajánlatát hirdette ki nyertesnek. Az ajánlatkérõ eljárást lezáró döntését tudomásul vették, azt nem sérelmezik. Kérte a Döntõbizottságtól ideiglenes intézkedés alkalmazását, a jogsértés tényének megállapítását, a Ritmo Kft. közbeszerzési eljárásban való részvételtõl történõ eltiltását.<br>
Az ajánlatkérõ érdemi észrevételében a jogorvoslati kérelmet, mint megalapozatlant kérte elutasítani. Indoklásként elõadták, hogy a Ritmo Kft.-vel 1998. december 11-én kötöttek szerzõdést 85 fõ sorköteles gépjármûvezetõ-képzésére, ez a képzés 1999. június 30-ig tart. Ez ideig 35 fõ sorköteles képzése fejezõdött be, a többiek képzése még folyamatban van.<br>
A beszerzés tárgya 7497 E Ft volt, így ez a beszerzés a közbeszerzésekrõl szóló 1995. évi XL. törvény (továbbiakban: Kbt.) hatálya alá nem tartozott. A gépjármûvezetõ-képzés ellenértéke is 1998. december végén a Ritmo Kft.-nek kifizetésre került. A Ritmo Kft.-vel kötött szerzõdést és a pénzügyi teljesítésrõl szóló bizonylatot az ajánlatkérõ a Döntõbizottság rendelkezésére bocsátotta.<br>
Tárgyaláson nyilatkoztak, hogy a kérelmezõ által becsatolt névjegyzék ezen szerzõdés mellékletét képezte.<br>
Az ajánlatkérõ becsatolta a jelen közbeszerzési eljárás eredményeként a Ritmo Kft.-vel 1999. április 26-án kelt szerzõdést és az ahhoz kapcsolódó névjegyzéket.<br>
A Ritmo Kft. észrevételében elõadta, hogy az ajánlatkérõvel 1998. december 11-én kötött szerzõdés alapján végzi folyamatosan 1999. június 30-ig bezárólag a sorkötelesek gépjármûvezetõ-képzését.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
Az ajánlatkérõ és a Ritmo Kft. között létrejött 1998. december 11-én kelt megállapodásban a beszerzés értéke nem érte el azt az értékhatárt, mely esetén a közbeszerzési eljárás lefolytatása kötelezõ lett volna. Ennek vizsgálata azonban nem is képezheti jelen eljárás tárgyát, hiszen a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Kérelmezõ által sem vitatottan a Ritmo Kft. és ajánlatkérõ között 1998. december 11-én kötött szerzõdés alapján vannak olyan sorkötelesek, akiknek a képzése ez évre áthúzódott.<br>
A becsatolt szerzõdésbõl egyértelmûen megállapítható, hogy a képzést 1999. június 30-ig kell a Ritmo Kft.-nek befejezni. Ebbõl következõen a Ritmo Kft. jogosan iskolázott be ez év tavaszán sorköteleseket gépjármûvezetõ-képzésre.<br>
Az ajánlatkérõnek azt a nyilatkozatát, mely szerint a kérelmezõ által becsatolt névjegyzék az 1998. december 11-én kötött megállapodás melléklete, kérelmezõ nem cáfolta.<br>
A Döntõbizottság a jelen közbeszerzési eljárás eredményeként megkötött szerzõdéshez kapcsolódó névjegyzék és a kérelmezõ által becsatolt névjegyzék összevetése eredményeként megállapította, hogy az azonos neveket nem tartalmaz.<br>
A fentiekbõl egyértelmûen arra a megállapításra jutott a Döntõbizottság, hogy a rendelkezésre álló bizonyítékok nem alapozzák meg azt a kérelmezõi állítást, mely szerint az ajánlatkérõ a közbeszerzési eljárás lefolytatását megelõzõen az eljárás tárgyát képezõ szolgáltatás teljesítésére megbízást adott.<br>
A Döntõbizottság ideiglenes intézkedést – törvényi feltételek hiányában – nem alkalmazott az eljárás során.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet, mint megalapozatlant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 20.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>