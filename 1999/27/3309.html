<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3309)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.65/11/1999<br>
<br>
Tárgy: a Junior Vendéglátó Rt. jogorvoslati kérelme a Budapest Fõváros XVII. kerületi Polgármesteri Hivatala közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., a továbbiakban: kérelmezõ) jogorvoslati kérelmére, melyet a Budapest Fõváros XVII. Kerületi Polgármesteri Hivatal (1173 Budapest, Pesti út 165., a továbbiakban: ajánlatkérõ) "az önkormányzat fenntartásában lévõ közoktatási, valamint szociális intézmények közétkeztetési feladatainak ellátása" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (3) bekezdését, ezért megsemmisíti az ajánlati felhívást és az ajánlatkérõ ezt követõen hozott valamennyi döntését.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Budapest Fõváros XVII. Kerületi Polgármesteri Hivatal 1999. március 10-én nyílt közbeszerzési eljárásra tett közzé felhívást a K. É. 10. számában (1027). A beszerzés tárgya és mennyisége: az önkormányzat fenntartásában lévõ közoktatási, valamint szociális intézmények közétkeztetési feladatainak ellátása, 17 óvoda, 14 általános iskola és gimnázium, 7 gondozási központ étkeztetési feladatait kellett ellátni a felhívás szerint naponta átlagosan: 3800 adag reggeli, 6600 adag ebéd, 3700 adag uzsonna, 21 adag vacsora szolgáltatása.<br>
Az ajánlatokat a felhívás megjelenésétõl számított 40. nap (április 20.) 10.00 óráig kellett tenni. A bontási jegyzõkönyv tanúsága szerint 6 ajánlat érkezett. Az ajánlatok bontására a Polgármesteri Hivatal hivatalos helyiségében került sor a meghirdetett idõpontban. A bontáskor ismertették az ajánlattevõ nevét, címét, az ajánlattevõ képviselõjének nevét, a beadott ajánlatok példányszámát, illetve, hogy az ajánlati biztosíték befizetésre került-e.<br>
Kérelmezõ 1999. április 23-án benyújtott jogorvoslati kérelmében sérelmezte, hogy az ajánlatkérõ az ajánlatok bontásakor nem ismertette a szolgáltatás tárgyáért kért ellenszolgáltatást. Ennek elmaradása miatt állítása szerint sérült a közbeszerzés tisztasága. Kérte, hogy a Döntõbizottság ideiglenes intézkedés alkalmazása mellett állapítsa meg a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésének megsértését.<br>
Az ajánlatkérõ a jogorvoslati kérelemre tett nyilatkozatában a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésének megsértését elismerte.<br>
Egyéb érdekeltek közül a Nyugat-magyarországi Kereskedelmi, Vendéglátó és Szolgáltató Rt., a Platán 3 Kereskedelmi, Vendéglátó és Szolgáltató Kft., az Elamen Rt. nyilatkozata szerint a jogorvoslati kérelmet megalapozottnak, míg a Pensio-17 Kft. képviselõje azt megalapozatlannak tartja.<br>
A Döntõbizottság a rendelkezésére álló iratanyag alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
Ajánlatkérõ – általa sem vitatottan – a hivatkozott rendelkezésben rögzített adatok közül az ellenszolgáltatás összegét nem ismertette. A jogsértés tényét elismerte, az ismertetés elmaradásának részletesebb indokát nem adta.<br>
Minderre tekintettel a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését. Miután az ajánlatok bontása és az adatok ismertetése meghatározott idõpontban végrehajtandó, egyszeri és megismételhetetlen cselekmény – annak pótlása utólagosan nem lehetséges –, a Döntõbizottság a Kbt. 88. § (1) bekezdés c) pontjában meghatározott jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 11.<br>
<br>
Gaga Albert s. k.	Hámori András s. k.<br>
közbeszerzési biztos	közbeszerzési biztos<br>
<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>