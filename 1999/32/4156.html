<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4156)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.82/14/1999<br>
<br>
Tárgy: Magyar Egészségügyi Szakmai Egyesület jogorvoslati kérelme Jász-Nagykun-Szolnok Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Hargitai László (1126 Budapest, Böszörményi út 16/B) ügyvéd által képviselt Magyar Egészségügyi Közbeszerzési Szakmai Egyesület (1137 Budapest, Katona J. u. 9–11. továbbiakban: kérelmezõ) Jász-Nagykun- Szolnok Megyei Önkormányzat (5000 Szolnok, Kossuth L. u. 2. továbbiakban: ajánlatkérõ) "egészségügyi gép-mûszer berendezés szállítása, telepítése és helyszíni üzembe helyezése" tárgyú közbeszerzési eljárása ellen benyújtott jogorvoslati kérelmét a Döntõbizottság érdemi vizsgálat nélkül elutasítja.<br>
A határozat ellen jogorvoslatnak helye nincs.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 1999. március 3. napján megjelent 9. számában nyílt közbeszerzési eljárásra szóló felhívást tett közzé egészségügyi gép-mûszer berendezés szállítása, telepítése és helyszíni üzembe helyezése, 7 db mûtõnek és kiszolgáló egységeinek, 14 ágyas intenzív osztályának, sürgõsségi betegfelvételi egységének felszerelésére. Ajánlatot nyújtottak be 1999. április 13-áig, az ajánlattételi határidõig az alábbiak: Kortex Kft., Allegro Kft., Pikosystem Kft., Medline Kft., Számít Szövetkezet, Afamia Trade Kft., Omker Rt.<br>
Az ajánlatkérõ 1999. május 13-án megtartott eredményhirdetésen Kortex Kft.–Allegro Kft. 2. számú közös ajánlatát hirdette ki nyertesnek. 1999. május 14. napján nyújtott be jogorvoslati kérelmet a Döntõbizottsághoz a Magyar Egészségügyi Szakmai Egyesület, aki támadta az ajánlatkérõ közbeszerzési eljárást lezáró döntését.<br>
A Döntõbizottság 1999. május 15-én kelt levelében felhívta kérelmezõt, hogy jelölje meg, mennyiben sérti vagy veszélyezteti jogos érdekét az ajánlatkérõ döntése.<br>
Kérelmezõ 1999. május 18-án Döntõbizottsághoz érkezett beadványában elõadta, hogy az ajánlatkérõ eljárásában vélt törvénysértések sértik az egyesület alapszabályában megfogalmazott céljaikat – az egészségügyi közbeszerzések területén szakmai és etikai szempontok, követelmények érvényesülését –, másrészrõl három tagjuk, az OMKER Rt., a Számít Szövetkezet és a Medline Kft., akik egyébként ajánlattevõként részt vettek az eljárásban, érdekét sértette az ajánlatkérõ eljárást lezáró döntése, mely szerint a nyertes ajánlatának érvénytelenné minõsítését elmulasztotta. A Döntõbizottság rendelkezésére bocsátotta alapszabályát, valamint az egyesület tagjainak névsorát.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására -– ha a Kbt. másképpen nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 3. § (4) bekezdése szerint a közigazgatási szerv eljárásában ügyfél az a magánszemély, jogi személy vagy jogi személyiséggel nem rendelkezõ más szervezet, melynek jogát vagy jogos érdekét az ügy érinti.<br>
A Döntõbizottság elõtti jogorvoslati eljárásban az ügyfelek körét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése határozza meg, mely szerint kérelmet az ajánlatkérõ, az ajánlattevõ, vagy az olyan egyéb érdekelt nyújthat be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A Döntõbizottság a rendelkezésre álló iratokból megállapította azt, hogy kérelmezõ ügyfélképességgel nem rendelkezik. Az egyesület nem volt ajánlatkérõ, sem ajánlattevõ.<br>
A lefolytatott közbeszerzési eljárásban meghozott döntés nem sértheti jogát, jogos érdekét az egyesületnek akkor, amikor a becsatolt alapszabály, valamint tagokról készült listából megállapítható, hogy azok az ajánlattevõk, akiknek kezdeményezésére jogorvoslati eljárás megindult (OMKER Rt., Számít Szövetkezet és a Madline Kft.) maguk is részt vettek a közbeszerzési eljárásban, illetõleg maga az ajánlatkérõ önkormányzat kórháza – aki részére a beszerzés történik – is tagja az egyesületnek.<br>
Az alapszabály 4. pontja, mely kimondja, hogy az egyesület célja az egyesület nevében szereplõ szakmai tevékenységgel kapcsolatban szakmai és etikai szempontok, követelmények érvényesítése, az ilyen tevékenység folytatásával kapcsolatos szabályok véleményezése, szakmai érdekképviselet sem indokolja ezen eljárásban az ügyféli képességet. Az alapszabály elõbb hivatkozott pontja is annyit rögzít, hogy az egyesület céljának elérése érdekében az egyesület szakmai vélemények megfogalmazásával segíteni igyekszik a jogalkotást, a szakmai ismeretek terjesztését; szakmai fórumokat szervez, tagjai és azok társadalmi környezete körében a fenti szakmai szempontok és követelmények tudatosítását szolgálja.<br>
Mindezekre tekintettel, tehát jelen közbeszerzési eljárásra vonatkozóan kérelmezõ Magyar Egészségügyi Közbeszerzési Szakmai Egyesület jogát, jogos érdekét nem sérti az ajánlatkérõ eljárása, azaz közbeszerzési eljárást lezáró döntése. Így a jogorvoslati kérelmet a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése szerint érdemi vizsgálat nélkül hivatalból elutasította.<br>
Az Áe. 42. § (1) bekezdése szerint a közigazgatási szerv mind az ügy érdemében, mind az eljárás során eldöntendõ kérdésekben határozatot hoz. Ugyanakkor ma a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint csak az ügy érdemében hozott határozat ellen teszi lehetõvé a bírósági felülvizsgálatot. E rendelkezés alapján így a határozat ellen jogorvoslatnak helye nincs. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. május 31.<br>
<br>
Dr. Deli Betty s. k.<br>
közbeszerzési biztos<br>
<br>
Hámori András s. k.<br>
közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>