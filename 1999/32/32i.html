<html><head><title> 
FELHÍVÁS
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FELHÍVÁS

</b></h2><FONT size=3><i><u>
</i></u>
<br>
A Közbeszerzések Tanácsa felhívja az ajánlatkérõk figyelmét, hogy a közbeszerzésekrõl szóló 1995. évi XL. törvényt (a továbbiakban: Kbt.) módosító 1999. évi LX. törvény ez év szeptember 1-jén lép hatályba, rendelkezéseit a szeptember 1-jét követõen megkezdett beszerzésekre kell alkalmazni.<br>
A Kbt. 4. § (2) bekezdése alapján a közbeszerzés megkezdésén az ajánlati, illetve részvételi felhívást tartalmazó hirdetmény közzétételének idõpontját kell érteni.<br>
A Közbeszerzési Értesítõ nyomdai elõkészítésének idõtartamára tekintettel az 1995. évi XL. törvény mellékletei szerint összeállított új ajánlati és részvételi felhívások augusztusi közzétételét csak a Közbeszerzési Értesítõ Szerkesztõbizottságához augusztus 11-ig eljuttatott felhívások vonatkozásában tudja a Szerkesztõbizottság vállalni. Az ezután eljuttatott felhívások közzétételére csak szeptember 1-je után kerülhet sor, így ezekre és az ezekhez készített dokumentációk összeállítására már a módosított Kbt. szabályai vonatkoznak.<br>
A 128/1995. (X. 20.) Korm. rendelet 6. § (2) bekezdése alapján hiánypótlásra visszaküldött ajánlati és részvételi felhívások augusztusi közzétételét a Szerkesztõbizottság csak az augusztus 17-ig visszajuttatott felhívások vonatkozásában tudja vállalni. Amennyiben a hiánypótlás válasz megküldésére ezen idõpontig nem kerül sor, akkor a felhívások már csak szeptember 1-je után jelenhetnek meg, tehát ezekre szintén az 1999. évi LX .törvénnyel módosított Kbt. rendelkezései az irányadók.<br>
A fent meghatározott határidõk alatt minden esetben a Szerkesztõbizottság általi kézhezvétel idõpontját kell érteni.<br>
Tájékoztatjuk az ajánlatkérõket, hogy a szeptember 1-je elõtt megkezdett eljárások eredményérõl készített tájékoztatók közzétételére az 1995. évi XL. törvény 5. számú melléklete szerint kerülhet sor szeptember 1-je után is.<br>
Felhívjuk szíves figyelmüket, hogy a Közbeszerzési Értesítõ 35. száma kivételesen kedden, 1999. augusztus 31-én jelenik meg.<br>
Felhívjuk továbbá a jogorvoslati eljárást kezdeményezõ kérelmezõk figyelmét, hogy szeptember 1-jétõl a kérelemre induló eljárásokban az eljárás megindításakor fizetett 30 000 forint igazgatási szolgáltatási díjat a Közbeszerzések Tanácsának a Magyar Államkincstárnál vezetett számlájára kell befizetni. A díj teljesíthetõ átutalással vagy csekken történõ befizetéssel. A bankszámla száma: MNB 10032000-01720361. A díj átutalásakor az átutalási megbízás közlemény rovatának három utolsó kockájában a 310-es tranzakciós kódot kell feltüntetni. Csekket a Közbeszerzések Tanácsának Titkárságán (a 846. sz. szobában) lehet beszerezni. A csekken szerepelnie kell, hogy az igazgatási szolgáltatási díj befizetése megtörtént. Amennyiben a befizetés nem a Közbeszerzések Tanácsa által készített csekken történik, a csekken fel kell tüntetni a Tanács bankszámlaszámát is. A jogorvoslati kérelemhez csatolni kell az átutalási megbízás vagy a postai csekk igazolószelvények másolatát.<br>
<br>
<br>
A Közbeszerzések Tanácsa Titkárságának közleménye<br>
<br>
A Közbeszerzések Tanácsa Titkársága kéri a tisztelt ajánlatkérõket, hogy a hirdetmények közzétételi díjának átutalásakor az átutalási megbízás közlemény rovata három utolsó kockájában a 310-es tranzakciós kódot szíveskedjenek közölni.<br>
<br>
<br>
A Közbeszerzések Tanácsa Elnökének tájékoztatója<br>
<br>
A közbeszerzésekrõl szóló 1995. évi XL. tv. (a továbbiakban: Kbt.) 46. § (1) bekezdésének b) pontja szerint a közbeszerzési eljárásban nem lehet ajánlattevõ az, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tesz eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
A Kbt. 46. § (2) bekezdés alapján az ajánlattevõnek, illetve a Kbt. 44. § (2) bekezdés d) pontja szerinti személyeknek ajánlatukhoz csatolni kell azon hatósági igazolásokat, melyek igazolják, hogy nem tartoznak a 46. § (1) bekezdés b) pontja hatálya alá.<br>
A csatolandó igazolások 1999. szeptember 1-jéig (a Kbt.-t módosító 1999. évi LX. törvény hatálybalépéséig) az alábbiak:<br>
–– területileg illetékes APEH, mint I. fokú adóhatóság igazolása (az APEH által nyilvántartott adók és a Munkaerõ-piaci Alaphoz tartozó munkaadói és munkavállalói járulék, a rehabilitációs és bérgarancia-hozzájárulás, valamint a gyakorlati képzést nem végzõk szakképzési hozzájárulási kötelezettsége tekintetében),<br>
–– helyi önkormányzat adóigazgatási szerve igazolása (budapesti székhelyû ajánlattevõk esetén a fõvárosi és a kerületi önkormányzattól is csatolni kell igazolást),<br>
–– Vám- és Pénzügyõrség Országos Parancsnoksága igazolása (a VPOP mint adóhatóság által nyilvántartott adó- és illetéktartozások vonatkozásában),<br>
–– a területileg illetékes illetékhivatal igazolása (az illetéktartozások vonatkozásában),<br>
–– APEH területileg illetékes járulékigazgatósága (a társadalombiztosítási járulék vonatkozásában),<br>
–– területileg illetékes munkaügyi központ igazolása (a Munkaerõ-piaci Alaptól felvett támogatás visszafizetése és a szakképzési hozzájárulás teljesítése tekintetében),<br>
–– Országos Atomenergia Hivatal igazolása (a Központi Nukleáris Pénzügyi Alappal szemben fennálló tartozások tekintetében).<br>
Az 1999. szeptember 1-jétõl a közbeszerzési eljárásokban történõ részvételhez szükséges hatósági igazolásokról augusztus hó folyamán újabb tájékoztató kerül közzétételre.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>