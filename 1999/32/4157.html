<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4157)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.66/5/1999<br>
<br>
Tárgy: BAVTRANS Mélyépítõ Kft. jogorvoslati kérelme a Mecsekérc Környezetvédelmi Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
BAVTRANS Mélyépítõ Kft. (7632 Pécs, Tüskeréti út 2., továbbiakban: kérelmezõ) Mecsekérc Környezetvédelmi Rt. (7633 Pécs, Esztergár L. u. 19., továbbiakban: ajánlatkérõ) "Mecsekérc Környezetvédelmi Rt. ércdúsító üzem bontását megelõzõ uránipari technológiai berendezések és kapcsolódó szerelvények kiszerelése, II. ütem tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli érdemi észrevétele, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította meg.<br>
Az ajánlatkérõ a Közbeszerzési Értesítõ 1999. február 10-én megjelent 6. számában nyílt közbeszerzési eljárásra szóló felhívást tett közzé Mecsekérc Környezetvédelmi Rt. ércdúsító üzem bontását megelõzõ uránipari technológiai berendezései és kapcsolódó szerelvények kiszerelése II. ütemben. Az ajánlatkérõ ajánlati dokumentációt készített. A beszerzés tárgya vonatkozásában az ajánlati dokumentáció 1. oldalának l. b) pontjában meghatározta a beszerzés mennyiségét az alábbiak szerint: 39. számú fõépület õrlõ üzemrész részleges fémkiszerelése, 39. számú fõépület lúgzó üzemrész részleges fémkiszerelése, 76. számú mangánüzem és mangánfeladó rendszer teljes fém és villamos kiszerelése, ércdúsító üzem épületbontás II. ütemben szereplõ épületeinek teljes fém és villamos kiszerelése.<br>
Az ajánlatkérõ az ajánlati felhívás és a dokumentációja szerint két szakaszban tett lehetõséget részajánlattételre, az elsõ szakaszban a fõépület õrlõ-épületrész részleges fémkiszerelését írta elõ, melynek beszerzési határidejét 1999. június 30-ikában, míg a második szakaszban a dokumentáció szerint kért további létesítmények fém és villamos kiszerelését írta elõ, melynek befejezési határidejét 1999. augusztus 20-ikában jelölte meg.<br>
Az ajánlati felhívásának 11. pontjában elõírta az ajánlattevõ pénzügyi, gazdasági és mûszaki alkalmasságának igazolására kért adatokat és tényeket, amelyre vonatkozó elõírást , az ajánlati dokumentációjának "Mellékletek" címszó alatt rögzített. Így többek között elõírta, hogy nyilatkozzon arról az ajánlattevõ, hogy az elvégzendõ munka mely részével kapcsolatban kíván harmadik személlyel szerzõdést kötni, továbbá nyilatkozatot azokról az alvállalkozókról, illetve a teljesítésben egyébként résztvevõ személyekrõl, akiket az ajánlattevõ be kíván vonni a közbeszerzés értékének 15%-át meghaladó mértékben a teljesítésbe. Továbbá kérte e körben az ajánlattevõ mûszaki felszereltségének és személyi feltételek ismertetését.<br>
Ajánlati felhívásának 13. pontjában meghatározta az ajánlatok elbírálási szempontjait, az összességében legelõnyösebb ajánlat szempontja szerint kívánja a legkedvezõbb ajánlatot kiválasztani. Meghatározta a szempontokat, azok fontossági sorrendjét is. Az elsõ az ajánlati ár volt, maximum 60 pont, második a mûszaki alkalmasság, különös tekintettel a beszerzés tárgyához hasonló jellegû munkákra és referenciára, harmadik pénzügyi, gazdasági alkalmasság maximum 10 pont.<br>
Továbbá ajánlati dokumentációjának 3. oldalán részletesen felvázolta, hogy az elbírálási szempontokon belül mit kíván értékelni.<br>
A 11. pontban elõírta, hogy egy ajánlattevõ maximum kétváltozatú ajánlatot tehet. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározott körben hiánypótlási lehetõséget biztosított már ajánlati felhívásában.<br>
Az ajánlattételi határidõig 1999. március 23-ig az alábbi ajánlattevõk adták be ajánlatukat: DDGÁZ ÉPSZOLG Kft. I. szakaszra 23 500 E Ft, II. szakaszra 30 000 E Ft; SZERORGTERV Rt. az I. szakaszra 14 395 E Ft, II. szakaszra 24 367 E Ft; SAGRAV Kft. az I. szakaszra 22 344 E Ft, II. szakaszra 25 774 E Ft; valamint a kérelmezõ I. szakaszra 21 800 E Ft, II. szakaszra 31 500 E Ft értékû ajánlatokat nyújtottak be.<br>
Részajánlatot és többváltozatú ajánlatot egyik ajánlattevõ sem tett.<br>
A SZERORGTERV Rt. ajánlatának 3. oldalán nyilatkozta, hogy nyertessége esetén a kivitelezés irányítója cégük mûszaki termelési igazgatója Kiss László, helyszíni irányító Prekopa József, valamint Balogh Farkas József lesz. Ajánlatának 141. oldalán a személyi referenciák címszó alatt ismételten megemlíti, hogy a vállalt munka irányítását a kirendeltségvezetõ Prekopa József végzi, míg a szerelési technológiai és emelési terveket Szatmári István készítette, és a pályázat elnyerése esetén az állományukba vett Balogh Farkas József, illetõleg a vezetése alatt álló volt dolgozók fogják a feladatot elvégezni.<br>
A SAGRAV Kft. ajánlatának 47. oldalán a személyi feltételek ismertetésénél ugyancsak megemlíti Balogh Farkas József nevét mint mûszaki vezetõt.<br>
Az ajánlatok bontását követõen 1999. március 26-án kelt levelével, mely március 29-én érkezett az ajánlatkérõhöz, Balogh Farkas József bejelentette, hogy nincs megállapodás a SZERORGTERV Rt., valamint a SAGRAV Kft. és közte, valamint szándéknyilatkozat sincs arra vonatkozóan, hogy a jelen beszerzés tárgyával kapcsolatban a jövõben együtt kívánnának mûködni.<br>
Ezt követõen ezen levélre tekintettel az ajánlatkérõ a két ajánlattevõt nyilatkozattételre hívta fel az 1999. április 7-én kelt levélben ajánlatkérõ a 57. § (1) bekezdése értelmében a nem egyértelmû kijelentés tartalmának tisztázására Balogh Farkas József mûszaki vezetõ személyével kapcsolatosan.<br>
A SZERORGTERV Rt. 1999. április 7-én fax útján megadta válaszlevelét, melyben kijelentette, hogy 1999 novemberében megállapodtak az I. ütem befejezésekor, hogy amennyiben megnyeri a II. ütem elvégzését is ajánlattevõ, akkor szerelésvezetõként ismét cégük alkalmazásába kerülne.<br>
A munka elvégzésében azonban nem okoz fennakadást Balogh Farkas József kiválása, és felsorolta mindazokat a vezetõket és segédmunkásokat, akiket alkalmazni kíván majd.<br>
A SAGRAV Kft. 1999. április 7-én kelt levelében jelezte, hogy Balogh Farkas József úr nélkül is szükséges szakmai tapasztalatokkal rendelkezõ szakemberekkel is meg tudják oldani a kívánt feladatot.<br>
Az ajánlatkérõ valamennyi ajánlatot elbírálta, és ezt követõen 1999. április 8-án az eredményhirdetésen a SZERORGTERV Rt. ajánlatát fogadta el nyertesnek, a szerzõdést 1999. április 15-én megkötötték.<br>
A kérelmezõ 1999. április 23-án nyújtott be jogorvoslati kérelmet a Döntõbizottsághoz. A módosított jogorvoslati kérelmében kérte, hogy a Döntõbizottság állapítsa meg, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdését tekintettel arra, hogy a nyertes ajánlattevõ, a SZERORGTERV Rt. kirívóan alacsony árat adott, és nem kérdezett rá az ajánlatkérõ a kirívóan alacsony árra, holott ez kötelezettsége lett volna, valamint a 49. § (1) bekezdését, mivel álláspontja szerint az ajánlattevõ az ajánlatát módosította, amikor is a személyi állomány tekintetében Balogh Farkas József személyében változást jelentett be, ez a válaszlevél, amelyet a SZERORGTERV küldött, ajánlatmódosításnak minõsül álláspontja szerint. Az ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint nincs olyan kötelezettsége, hogy az irreálisan alacsony ár vonatkozásában, amennyiben õ nem tartja irreálisan alacsonynak, felvilágosítást kérjen az ajánlattevõtõl. Korábban is munkakapcsolatban állt a SZERORGTERV-vel, és ugyanilyen árkonstrukcióban valósította meg a kért munkát.<br>
Álláspontja szerint ajánlatának pontosítására hívta fel az ajánlattevõt, és ezért nem minõsül ajánlatmódosításnak a Balogh Farkas József úrral kapcsolatos SZERORGTERV-tõl érkezett válaszlevél. Név szerinti megjelölést sem az ajánlati felhívásban, sem a dokumentációban nem kértek azon személyekre vonatkozóan, akik esetlegesen majd részt kívánnak venni a beszerzésben. Személyi feltételek ismertetésénél nem volt követelmény a személy megjelölése.<br>
A SZERORGTERV Rt. a jogorvoslati kérelem elutasítását kérte. Elõadta, hogy a munkálatok már folyamatban vannak és Balogh Farkas József úr helyett Nagy Géza építésvezetõ irányításával végzik a munkálatokat. A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésének második fordulata kimondja, hogy az ajánlatok értékelése során az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát.<br>
A Kbt. tehát azt rögzíti, hogy az alkalmasság vizsgálata a gyakorlatban nem jelenthet mást, mint hogy az ajánlatkérõ értékeli a rendelkezésére álló adatok alapján, hogy az ajánlattevõ úgy pénzügyi, mint mûszaki szempontból alkalmas-e vagy sem a szerzõdés teljesítésére. Az alkalmasság értékelése ugyanúgy, mint az ajánlatok értékelése egy mérlegelési folyamat, az összes kért adat alapján. Jelen esetben az ajánlatkérõ az ajánlattevõk pénzügyi alkalmasságát többek között a mérlegadatai alapján a mûszaki alkalmasságát a referencia, a személyi feltételek, gépi felszereltség értékelése alapján végezte. A személyi feltétel ismertetése körében az ajánlatkérõ a rendelkezésre álló adatok alapján azt kívánta értékelni és a mûszaki alkalmasságot megállapítani, hogy rendelkezik-e olyan személyi állománnyal összességében az ajánlattevõ, amely képessé teszi a szerzõdés teljesítésére. Ennek megítéléséhez kérte ajánlatkérõ bemutatni a személyi feltételeket, tehát azt, hogy ajánlattevõ jelölje meg személyi állományát, név megjelölést nem kérte. Ez a legtöbb esetben nem is releváns, többek között azért sem, mert a munkaerõmozgás egyébként is az ajánlattevõ akaratán kívül esõ körülmény.<br>
Megállapítható volt, hogy a személyi állományát nyertes ajánlattevõ megjelölte, és így a hivatkozott levélre tekintettel a név szerinti változás nem jelentette az ajánlat módosítását, hiszen név megjelölés hiányában is megállapítható az alkalmasság. Az ajánlatkérõ a dokumentáció 1. sz. mellékletében a technikai mûszaki felszereltség bemutatására két pontban írta elõ az ismertetendõket, úgy mint mûszaki felszereltség ismertetése és ebben a részben a szükséglet meghatározása volt a kérdés, míg a "mûszaki alapfelszereltség, saját géppark ismertetése" címszó alatt az ajánlattevõ saját gépparkját kellett bemutatni. A nyertes ajánlattevõ a szükségletet részleteiben kidolgozva meghatározta a költségvetésében pontosan leírta, hogy milyen mûszaki felszereltség kell, mennyi idõre az egyes feladatelemek végrehajtására. A szükséglet meghatározása feladatok végrehajtása szempontjából elengedhetetlen követelmény, míg annak leírása, hogy az ajánlattevõ a saját vagy alvállalkozója közremûködõje vagy megbízottja gépeivel végzik el, nincs relevanciája. A nyertes ajánlatának bemutatkozó részében felsorolta, hogy milyen gépcsoportokkal rendelkezik.<br>
Mindebbõl következõen tehát nem követett el jogszabálysértést az ajánlatkérõ, amikor nem minõsítette ajánlatmódosításnak a nyertes ajánlattevõ válaszlevelét, mely Balogh Farkas Józsefre vonatkozott.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése kimondja, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
Ez a törvényi kötelezettség akkor áll fenn az ajánlatkérõ vonatkozásában, ha maga úgy ítéli meg, hogy a megadott ár kirívóan alacsony. Ekkor köteles a fenti törvényhely szerint magyarázatot kérni.<br>
A Döntõbizottság elfogadta ajánlatkérõ védekezését, nevezetesen, hogy nem volt kirívóan alacsony az ár, hiszen a SZERORGTERV Rt. egyedül az ajánlattevõk közül részletesen munkafázisonként tételes költségvetést adott a dokumentációban foglalt munkálatokra, tehát az ajánlatkérõ abban a helyzetben volt, hogy munkafázisokra lebontva ellenõrizhette tételesen az árajánlatot, így az ajánlati árat módjában volt vizsgálni. Ezen adatokra alapítva nem tartotta kirívóan alacsonynak az árat.<br>
Így minderre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el.<br>
Figyelemmel arra, hogy jogsértés megállapításra nem került, így a rendelkezõ részben foglaltak szerint döntött a felmerült költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 26.<br>
<br>
Dr. Deli Betty s. k.<br>
közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>