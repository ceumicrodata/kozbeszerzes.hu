<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4152)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.73/9/1999<br>
<br>
Tárgy: hivatalból indított jogorvoslati eljárás Tárnok Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Tárnok Nagyközség Önkormányzata (2461 Tárnok, Dózsa György út 150., a továbbiakban: ajánlatkérõ) gravitációs szennyvízcsatorna építése tárgyú közbeszerzési eljárása és a Délbuda Térségi Víziközmû Társulat (2030 Érd, II. Felsõ út 9.) ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.). 24. </a>§ (1)–(2) bekezdéseit és az 59. § (1) bekezdését, ezért eljárást lezáró döntését megsemmisíti. A DTVT megsértette a Kbt. 24. § (1) bekezdését, ezért a Döntõbizottság a DTVT-t négy hónapra a közbeszerzési eljárásoktól eltiltja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fövárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ – 22,5 M Ft összegû céltámogatás odaítélését követõen – a Közbeszerzési Értesítõ 1999. február 24-i számában ajánlati felhívást tett közzé a község egyes utcáiban (Rákóczi út, Vörösmarty u. és kapcsolódó Szabadság, Egyenlõség utcák, Dózsa Gy. út) gravitációs szennyvízcsatorna építésére. Ennek során 2000 fm gerincvezeték, 1113 fm bekötõvezeték és 850 fm aszfaltburkolatú út kerül kivitelezésre.<br>
A felhíváshoz dokumentáció is készült, amely tartalmazta többek között a hatósági engedélyokiratot, a mûszaki tervet, amelyet a Hidrocoop Kft. tervezett. Vezetõ tervezõ Sebesy Dezsõ.<br>
A felhívás szerint az ajánlatkérõ az összességében legelõnyösebb ajánlat értékelési módja alapján, a következõ szempontok szerint: mûszaki, szakmai megbízhatóság; vállalkozói díj mértéke; az ajánlattevõ pénzügyi, gazdasági helyzete; garanciavállalás és az ajánlattevõ által megajánlott kedvezmény, fizetési feltételek ütemezése; értékel.<br>
A beérkezett ajánlatokat 1999. április 6-án bontotta fel ajánlatkérõ. A bontásról jegyzõkönyvet nem készített. A beküldött iratanyag szerint összesen 25 ajánlat érkezett a következõ ajánlattevõktõl: DTVT, Erõgép 2001 Kft., RAF Kft., KÕBER Kft., Komplexép Kft., KAS Bt., NOVO-BAU Kft., KDT VÍZÉP Kft., Futár Kft., Magyar Aszfalt Kft., ALTERRA Kft., OMS-Hungária Kft., DRAIN SYSTEM Kft., Universal Bau Kft., Aqua Bau Kft., Átmérõ Kft., MASZER Rt., SCHKIBT Kft., Betonútépítõ Rt., DRAIN COOP Szövetkezet, ÉPVÍZKÖR Kft., Dél-Pesti T és T Kft., STRABAG Rt., KÖRÉP Kft., Rondella Kft.<br>
Az ajánlatok bontását követõ második napon, 1999. április 8-án a Délbuda Térségi Víziközmû Társulat – a késõbbi nyertes – tárgyalásokat folytatott az Érd és Térsége Víziközmû Kft.-vel a tárnoki ivóvízhálózat üzemeltetõjével. A megbeszélés tárgya Tárnok, Rákóczi F. u. (Benta patak–Dózsa Gy. út közötti szakasz) ivóvízhálózatának felújítási munkái voltak. A megbeszélésrõl jegyzõkönyvet készítettek, amely szerint a Délbuda Térségi Víziközmû Társulat tájékoztatta az ívóvízhálózat üzemeltetõjét, hogy pályázatot adott be a szennyvízcsatorna-hálózat megépítésének kivitelezési munkáira. Az ívóvízhálózat üzemeltetõje jelezte, hogy a pályázat elnyerése esetén a vízhálózat felújítási munkáival is megbízná a DTVT-t. Ezt az ígérvényt arra tekintettel adta, hogy a csatorna-, illetõleg a vízhálózat építési munkáinak egyidejû, egy vállalkozó által történõ elvégzése kifejezetten elõnyös lenne. Ennek körében hivatkozott a korábbi jó együttmûködésre is.<br>
Az ajánlatok értékelést megelõzõen az április 8-ai jegyzõkönyvet az ÉTV Kft. képviselõje eljuttatta az ajánlatkérõ önkormányzat polgármesteréhez, végsõ soron az ajánlatokat értékelõ bizottsághoz.<br>
Az ajánlatok értékelésére ajánlatkérõ öttagú bizottságot hozott létre, amelynek tagja volt Sebesy Dezsõ is. A bizottság április 14-én hozta meg eljárást lezáró döntését. A döntésrõl készített jegyzõkönyv szerint három ajánlat esetében hiányosságokat állapítottak meg, a többi ajánlatot érdemben elbírálták, az 1. helyezett a DTVT-t, 2. az Erõgép 2001 Kft.-t, 3. helyezett a RAF Kft. Ennek megfelelõen az eredményhirdetés 1999. április 15-én megtörtént.<br>
Az eljárást lezáró döntés ellen 1999. április 16-án az Erõgép 2001 Kft. jogorvoslati kérelmet nyújtott be, melyet késõbb visszavont.<br>
Az eljárás megszüntetésével egyidejûleg a Közbeszerzések Tanácsa Elnökének kezdeményezésére a tárgybani ügyben hivatalból indult eljárás. Az indítvány szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. §-</a>ára tekintettel a Kbt. 59. § (1) bekezdését, továbbá az ajánlatkérõ és a nyertes DTVT ajánlattevõ is megsértette a Kbt. 24. § (1) bekezdését. A kezdeményezõ irat szerint ajánlatkérõ az ivóvízhálózat építésére kilátásba helyezett megbízást elõnyként értékelte, és erre, nem pedig az elbírálási szempontokra tekintettel hirdette ki a nyertes ajánlattevõt. A verseny tisztaságát sértette az az ajánlattevõi magatartás, amely további munkákra vonatkozó megbízás kilátásba helyezésével befolyásolta a pártatlan elbírálást. A verseny tisztaságát az ajánlatkérõ is sértette, amikor az eljárást befolyásoló ajánlattevõt nem zárta ki a közbeszerzési eljárásból, illetve, amikor érdekelt személyt vont be az értékelõ bizottságba.<br>
Ajánlatkérõ ellenkérelmében kérte az eljárás megszüntetését elsõdlegesen elkésettség, másodlagosan megalapozatlanság miatt. Állítása szerint a nyertes ajánlat volt számára az összességében legelõnyösebb, ezért eljárást lezáró döntése megfelelt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének. A nyertes kiválasztásánál nem volt tekintettel az április 8-án kelt jegyzõkönyvben megfogalmazott további megbízásra, habár az abban foglalt mûszaki megoldást igen kedvezõnek tartotta. Több ajánlat is tartalmazott az "egyéb kedvezmények" közé sorolható vállalásokat, ezen ajánlatokat érvényesnek tekintette és – figyelmen kívül hagyva ezeket a kedvezményeket – elbírálta. A bíráló bizottságban résztvevõ tervezõ (Sebesy Dezsõ) nem tartozik az összeférhetetlenségi szabályok hatálya alá, mert tervezõi mûvezetõként a tervezõ cég lehet a megbízott, nem pedig a céggel – korábban már megszûnt – alkalmazotti munkaviszonyban álló Sebesy Dezsõ. Álláspontja szerint a szerzõdés a nyertes ajánlattevõvel az eljárást lezáró döntés kihirdetésével egyidõben létrejött.<br>
A nyertes ajánlattevõ nyilatkozatában az eljárás megszüntetését kérte.<br>
Ajánlatkérõ észrevételével megegyezõen a szerzõdést létrejöttnek tekinti. Ajánlata – nézete szerint – a felhívásban elõírt elbírálási szempontok szerint a legkedvezõbb volt. Ajánlatában szereplõ "Ajánlati záradék" nyilvános ismertetésétõl ugyan tiltó nyilatkozatával elzárkózott, azonban a záradék nem tartalmazott olyan felajánlásokat, amelyek sértették a verseny tisztaságát. Az ivóvízvezeték cseréjével kapcsolatos ajánlata valós tényként került megfogalmazásra.<br>
Az egyéb érdekeltek közül észrevételt tett az Erõgép 2001 Kft. és a KAS Bt. A KAS Bt. álláspontja szerint a kezdeményezõ irat szerinti jogsértések megvalósultak, ezért elsõdlegesen kéri, hogy a Döntõbizottság semmisítse meg a teljes közbeszerzési eljárást, és döntésével akadályozza meg, hogy a tervezõi mûvezetõ személyesen részt vegyen az ajánlatok elbírálásában. Másodlagosan kéri az ajánlatok újra történõ elbírálását a felhívásban elõírt szempontok szerint.<br>
Az Erõgép 2001. Kft. szintén kéri a jogsértések megállapítását, a nyertesre vonatkozó döntés megsemmisítését és a nyertes kizárását. Álláspontja szerint saját, eredetileg 2. helyre sorolt ajánlatát kell az eljárás nyertesének tekinteni. Nyilatkozik arról, hogy a szerzõdéskötésig ajánlatát fenntartja.<br>
A Döntõbizottság a rendelkezésére álló iratok és a tárgyaláson elhangzottak alapján a következõket állapította meg.<br>
Az ajánlati felhívás szerint a beszerzés tárgya Tárnok Nagyközség egyes utcáiban gravitációs szennyvízcsatorna építése. A Rákóczi Ferenc utcai ivóvízvezeték cseréje, annak kivitelezési munkái a közbeszerzési eljárásnak nem volt tárgya a felhívás és a dokumentáció szerint. Nem képezhette a közbeszerzési eljárás tárgyát ez a munka azért sem, mert az ivóvízvezetékek fenntartása nem képezi feladatkörét ajánlatkérõnek, az az Érd és Térsége Víziközmû Kft. feladata.<br>
A nyertes ajánlatában, annak 5. oldal 14. pontjában különleges ajánlati feltételeket rögzít. E szerint "pályázatunkhoz a kiírást meghaladó egyedi feltételeket és vállalásokat tartalmazó ajánlati záradékot csatolunk. Ennek nyilvános ismertetéséhez nem járulunk hozzá". A hivatkozott ajánlati záradék 6. pontja utal arra "várhatóan társulatunk végzi – nyertessége esetén – a Rákóczi úton lévõ ivóvízvezeték és bekötések teljes cseréjét – a hozzá tartozó útburkolatrész felújításával együtt – az ÉTV megbízása alapján.<br>
Ez azzal jár, hogy a csatornával egyidejûleg – késõbbi útbontás és forgalomkorlátozás nélkül – elkészülne a burkolatban lévõ közmûvek teljes kiépítése".<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. A felhívás meghatározta a bírálat szempontjait. A rendelkezésre álló iratanyagból megállapítható azonban, hogy ajánlatkérõ nem erre, hanem az ún. "titkos záradék"-ban foglaltakra, valamint a területén végzett munkákról szerzett személyes tapasztalataira tekintettel nyilvánította nyertesnek a DTVT-t.<br>
A kérelemre indult eljárásban ajánlatkérõ maga is arra hivatkozik, hogy "figyelembe vettük azt is ... a Rákóczi úton a csatornaépítés túloldalán lévõ forgalmi sávban meglévõ ivóvízvezeték kicserélésével (házi bekötésekkel együtt) megoldható az útpálya másik felének is a helyreállítása, ami az építés folyamán teljes felújításra szorulna. Ezzel megoldódik hosszú idõre a Rákóczi út tárgybani szakaszának útburkolat-helyreállítása is." Az értékelésrõl készített táblázat is tartalmazza az erre való hivatkozást, mint olyan elõnyt, amelyet az értékelés során figyelembe vettek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A rendelkezésre álló iratanyagból kétséget kizáróan megállapítható, hogy az értékelés nem az elbírálási szempontjai szerint történt, így nem lehet az eljárás nyertese a DTVT. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>további feltételként támasztja a nyertes ajánlat kiválasztásával szemben azt is, hogy az feleljen meg az ajánlati felhívásban és a dokumentációban meghatározott feltételeknek. A nyertes ajánlat ezeknek a feltételeknek nem felelt meg, miután a beszerzés tárgyát nem képezõ mûszaki létesítményekre vonatkozó ajánlati elemet vont be ajánlatába.<br>
Nem vitatható el annak célszerûsége vagy indokoltsága, hogy az ivóvízhálózat, illetõleg a csatorna megépítése egyidejûleg történjen a felbontási munkák miatt. Az ezzel kapcsolatos egyeztetéseket azonban az ajánlatkérõnek a közbeszerzési eljárás elõkészítése során kellett volna lefolytatnia, a közbeszerzési eljárás feltételeit pedig ennek figyelembevételével kellett volna meghatároznia. Az ily módon meghatározott feltételek a dokumentációban, illetõleg az ajánlati felhívásban mindenki számára nyilvánossá tehetõ lett volna az egyenlõ versenyfeltételek biztosítása mellett. A munkák idõbeli összehangolása sem jelent kizárólagosságot arra, hogy a munkák csak egy kivitelezõ által végezhetõk el.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve a nyilvánosságát. A 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A Döntõbizottság megállapította, hogy a nyertes ajánlattevõ az ajánlatok értékelése során, illetõleg ezt megelõzõen is olyan megbeszéléseket folytatott, és ennek eredményeként olyan "megállapodás"-t kötött harmadik személlyel, amelynek kifejezetten az volt a célja, hogy a csatorna megépítésére vonatkozó közbeszerzési eljárás eredményét meg nem engedhetõ módon befolyásolja. Az ún. "titkos záradék"-ban foglaltak, illetve az április 8-ai jegyzõkönyvben rögzítettek nem értékelhetõk másként, csak olyan eszközként, amellyel az ajánlattevõ az ajánlatkérõ pártatlan értékelését befolyásolta. Ezzel a magatartásával az ajánlattevõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését.<br>
Az ajánlatkérõ is megsértette a verseny tisztaságához és az esélyegyenlõséghez fûzõdõ alapelvet azzal, hogy nem hárította el magától az ajánlattevõnek az értékelés befolyásolására irányuló törekvését.<br>
A dokumentáció és az 1999. március 25-ei helyszíni konzultáció jegyzõkönyve szerint az ajánlattevõknek kötelezõ volt az ajánlatukban vállalni, hogy a kiviteli terveket készítõ tervezõvel kössék meg a tervezõi mûvezetésre vonatkozó szerzõdést a teljes ár 1%-ának megfelelõ ellenérték fejében. A tervezõi mûvezetõ feladata, hogy ellenõrizze, a kiviteli terveknek megfelelõen készül-e a létesítmény. A terveket a Hidrocoop Kft. készítette, akinek ügyvezetõ igazgatója a tervek készítésének idején Sebesy Dezsõ volt. Jelenleg Sebesy Dezsõ az ajánlatkérõ alkalmazottja, a bíráló bizottság tagja. A bíráló bizottság tagjaként, illetve mint a leendõ tervezõi mûvezetõ mûködése összeférhetetlen. Nem várható el ugyanis az objektív elbírálás attól, aki az ajánlati ár nagyságától függõen fogja tervezõi mûvezetõi díjazását kapni. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdésére tekintettel a bíráló bizottság összeállítása sérti a Kbt. 24. § (1) bekezdését.<br>
Elõbbiek szerint a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, hogy ajánlatkérõ megsértette a Kbt. 24. § (1)–(2) bekezdéseit, valamint eljárást lezáró döntésével megsértette a Kbt. 59. § (1) bekezdését, a DTVT megsértette a 24. § (1) bekezdését, ezért a Kbt. 88. § (1) bekezdés c), e) és g) pontja szerinti jogkövetkezményt alkalmazta.<br>
A szerzõdés jelen közbeszerzési eljárásban az ajánlati felhívás 15. pontjában foglalt ajánlatkérõi elõírás alapján nem jöhetett létre a döntés kihirdetésével. A felhívás a szerzõdéskötés idõpontját az eredmény kihirdetésétõl számított 10 napon belül határozta meg. A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1)–(2) bekezdése szerint ebben az esetben a szerzõdés az eredmény kihirdetésével nem jön létre. A Döntõbizottság ideiglenes intézkedése mellett pedig a szerzõdéskötésre nem kerülhetett sor, így a Döntõbizottság a fentiekben írt jogkövetkezményeket alkalmazhatta.<br>
<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 4.<br>
<br>
Kalmárné Diósy Ildikó s. k.<br>
közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>