<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4293)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.124./16/1999<br>
<br>
Tárgy: Az Avantgarde Kft. jogorvoslati kérelme a Fõvárosi és Pest Megyei Nyugdíjbiztosítási Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Avantgarde Építõ és Szerelõipari Kft. (2700 Cegléd, Kossuth tér 4. képviseli: dr. Kispéter Zsolt ügyvéd, 2700 Cegléd, Nefelejcs út 31. a továbbiakban: kérelmezõ) kérelme alapján lefolytatott jogorvoslati eljárás során, melyet a Fõvárosi és Pest Megyei Nyugdíj-biztosítási Igazgatóság (1081 Budapest, Fiumei út 19/A, képviseli: dr. Balogh Mária jogügyi fõosztályvezetõ a továbbiakban: ajánlatkérõ) a Ceglédi kirendeltség épületének átalakítása és bõvítése tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdéseit, az 52. § (2) bekezdés d) pontjára tekintettel az 52. § (1), valamint 59. § (1) bekezdését, ezért a Döntõbizottság ajánlatkérõvel szemben 5 000 000 Ft, azaz ötmillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat és 5000 Ft, azaz ötezer forint ügyvédi költséget fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. április 7-én ajánlati felhívást tett közzé a K. É. 14. számában (1563) nyílt eljárás megindítására a Ceglédi kirendeltség épületének átalakítása és bõvítése tárgyában. A felhívás 4. pontja szerint a teljesítés határideje: 1999. december 31. A felhívás 5/c. pontja alapján ajánlatkérõ dokumentációt bocsátott ajánlattevõk rendelkezésére 50 000 Ft/áfa befizetése ellenében. A 11. pontban írta elõ ajánlatkérõ, hogy az ajánlattevõk a pénzügyi, gazdasági és mûszaki alkalmasságuk igazolására a következõ adatokat és tényeket kötelesek ajánlatukhoz csatolni: "Az eljáráson való részvétel feltétele a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés szerinti pénzintézeti nyilatkozat csatolása az ajánlattevõ fizetõ- és hitelképességérõl, a mûszaki alkalmasság igazolása a 44. § (2) bekezdés a)–d) pontjai szerint és a Kbt. 46. § (2) bekezdése szerinti hatósági igazolások és nyilatkozatok hiánytalan csatolása. (Ezen nyilatkozatok és hatósági igazolások részletes felsorolását a megvásárolt dokumentáció is tartalmazza.)<br>
–– a 15%-ot meghaladó közbeszerzési érték estén az alvállalkozóknak is csatolniuk kell az elõzõekben felsorolt hatósági igazolásokat és nyilatkozatokat."<br>
A dokumentáció 2. számú melléklete kilenc pontban sorolta fel az ajánlatok érvényességéhez szükséges hatósági igazolások jegyzékét az alábbiak szerint:<br>
<br>
1. Az ajánlattevõ nyilatkozata a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésének elõírása szerint.<br>
<br>
2. Illetéktartozásról igazolás az illetékhivataltól.<br>
<br>
3. APEH-igazolás az adótartozásról.<br>
<br>
4. APEH Megyei Járulékigazgatóságtól járuléktartozásról igazolás.<br>
<br>
5. Iparûzési adóról igazolás (Budapest V., Bárczy u. 1–3.)<br>
<br>
6. Vámigazolás a területileg illetékes Vám- és Pénzügyõrségtõl.<br>
<br>
7. Munkaerõ-piaci Alaptól igazolás (Budapest V., Roosevelt tér 7–8.)<br>
<br>
8. Központi Nukleáris Pénzügyi Alap (Budapest, Margit krt. 85. Országos Atomenergiai Hivatal).<br>
<br>
9. Székhely/telephely szerinti illetékes önkormányzati adóhatósági igazolás.<br>
Az ajánlati felhívás 13. pontjában közölte ajánlatkérõ, hogy az összességében legelõnyösebb ajánlatot kívánja kiválasztani a következõ fontossági sorrendben megadott – hat – elbírálási szempont szerint:<br>
<br>
1. a vállalt szolgáltatások minõsége,<br>
<br>
2. az ajánlati ár,<br>
<br>
3. a kedvezõbb határidõ vállalása,<br>
<br>
4. a fizetési feltételek,<br>
<br>
5. a garanciák, biztosítékok,<br>
<br>
6. igazolt referenciák.<br>
A dokumentációt megvásárlók részére 1999. április 15-én ajánlatkérõ helyszíni bejárás és konzultációs lehetõséget biztosított. E konzultáción öt cég képviseltette magát, ezért a felvetõdött nyolc kérdést és az arra vonatkozó válaszokat tartalmazó jegyzõkönyvet ajánlatkérõ mind a nyolc pályázó részére megküldte.<br>
E jegyzõkönyvben a hatodik kérdésre adott válasz utolsó mondatánál azt rögzítették, hogy "Az olcsóbb megoldások esetén is hangsúlyos a minõség biztosítása".<br>
A dokumentációt megvásárló nyolc pályázó közül az 1999. május 19-én 10.00 órai határidõig hét ajánlat érkezett a kérelmezõtõl, a Nagykörû Községi Önkormányzat GESZ-tõl, a HAJLÉK Kft.-tõl, a BAU-VERTIKÁL Kft.-tõl, a MASZER Rt.-tõl és a KATA Építõipari Szövetkezettõl. A bontási eljárás megnyitásakor, melyen közjegyzõ is jelen volt, a bizottság elnöke elõzetesen tájékoztatta a megjelenteket, hogy hiánypótlásra nincs lehetõség. A közjegyzõi jegyzõkönyv tanúsága szerint a bizottság mind a hét ajánlatot alakilag érvényesnek fogadta el. Ugyanezen jegyzõkönyvben rögzítették azt is, hogy a hét ajánlattevõ közül csak a Nagykörû Községi Önkormányzat GESZ kíván 15% feletti alvállalkozót bevonni a teljesítésbe, az ÉVER Bt. személyében, aki szintén becsatolta a megkívánt igazolásokat. Ajánlatkérõ 1999. június 4-én egy kétlapos értékelést készített 6 db melléklettel, melyet a 10 fõs értékelõ bizottság minden tagjának megküldött a döntéselõkészítõ ülést megelõzõen. Ezen értékelés elsõ mondatában rögzítették, hogy "A felhívásra hét érvényes pályázat érkezett". Ugyanitt közölték a bizottság tagjaival azt is, hogy: "A módosított tervezõi költségbecslés: nettó 105 000 E Ft. A tervezett beruházás reálisan ebbõl az összegbõl &plusmn;10%-os eltéréssel megvalósítható. Ezért a részletes értékelésnél a 120 000 E Ft alatti ajánlatokkal foglalkoztunk." Ezt követõen I.–IV. fejezetben rögzítették a tételes összehasonlítás szempontjait, az értékelési szempontok súlyozására kialakított pontrendszert, a tervezõi észrevételeket és az ajánlatok rangsorolását.<br>
A bírálóbizottság döntéselõkészítõ ülésén abban állapodott meg, hogy "a pontozási táblát a kiírásnak megfelelõ szempontok súlyozásának megfelelõen módosítani kell."<br>
Ezt követõen ajánlatkérõ az értékelõ anyag II. részében szereplõ "értékelési szempontok és ezek súlyozására kialakított pontrendszert 1999. június 9-én átdolgozta, és még aznap megküldte a bizottság tagjainak, akik azt 1999. június 10-én kelt válaszukban alkalmasnak tartották egyetértõleg a bizottság álláspontjának kialakítására, illetve döntésének alátámasztására. E vélemények alapján ajánlatkérõ képviselõje javaslatot készített a döntésre jogosult részére olyan tartalommal, hogy a közbeszerzési eljárás nyertesének a Nagykörû Községi Önkonnányzat GESZ-t javasolják, míg az azt követõ másodiknak a HAJLÉK Kft.-t, és a harmadik legkedvezõbb ajánlatnak pedig a BAU-VERTIKÁL Kft.-t kihirdetni. Az arra jogosult olyan döntést hozott 1999. június 10-én, hogy a Nagykörû Községi Önkormányzat Gazdasági Ellátó Szervezetével (GESZ) kötik meg a szerzõdést. E döntést az 1999. június 15-én megtartott nyilvános eredményhirdetésen ismertették a jelen lévõ ajánlattevõkkel.<br>
Ajánlatkérõ az eljárás eredményérõl szóló tájékoztatót 1999 . június 17-én megküldte a K. É. Szerkesztõségének, majd 1999. június 29-én a szerzõdést megkötötte a nyertesnek kihirdetett ajánlattevõvel. Kérelmezõ 1999. június 16-án jogorvoslati kérelemmel fordult a Döntõbizottsághoz, melyben kérte az ajánlatkérõ eljárást lezáró döntésének megsemmisítését, az igazgatási szolgáltatási díjban és az ügyvédi munkadíjban történõ marasztalását. Kérte továbbá ideiglenes intézkedéssel a szerzõdéskötés megtiltását és az ügyben tárgyalás tartását.<br>
A kérelmére megtartott tárgyaláson – tekintettel a megkötött szerzõdésre kérelmét pontosítva a döntés megsemmisítés helyett bírság kiszabását kérte ajánlatkérõvel szemben. Kérését azzal indokolta, hogy ajánlatkérõ nem az összességében legelõnyösebb ajánlatot hirdette ki nyertesnek, mert törvénysértõ módon járt el a bírálatnál. Indoklásában – szóban a tárgyaláson – azt is nyilatkozta, hogy az elsõ értékelési szempontból mind a hét pályázat azonos kellett, hogy legyen, mert mindegyik a kiírásnak megfelelõen a teljes szolgáltatásra tett ajánlatot. A második értékelési szempont, azaz az ajánlati ár vonatkozásában a mintegy 16 M Ft-tal kedvezõbb árat ajánlottak meg a nyertesnél. Álláspontjuk szerint nem fogadható el ajánlatkérõ azon értékelése, hogy a kalkulált tervezõi díjnál alacsonyabb árat érvényesíteni kívánó ajánlattevõ ajánlatát negatívan pontlevonással – értékelték, mert az nem egyezik meg a Kbt. alapszellemével sem, mivel az olcsóbb, de mûszakilag megfelelõ ajánlat nem értékelhetõ negatívan.<br>
Kifogásolta továbbá a többi bírálati szempont alapján végzett ajánlatkérõi értékelést is.<br>
A Döntõbizottság az eljárás során ideiglenes intézkedést nem alkalmazott, mert annak törvényi feltételei a jogorvoslati kérelem beadásakor rendelkezésére álló adatok alapján nem álltak fenn.<br>
Ajánlatkérõ írásos észrevételében és a tárgyaláson szóban kérte az alaptalan jogorvoslati kérelem elutasítását és kérelmezõ költségekben marasztalását. Álláspontja szerint az ajánlatokat a hirdetményben közzétett értékelési szempontok és az ezek mérésére kialakított pontrendszer szerint bírálták el. A súlyozott pontok a fontossági sorrendet is tükrözték a bírálatkor. A felhívásukra hét érvényes ajánlat érkezett. Azoknál az ajánlatoknál, amelyeknél kisebb, vagy olykor nagyobb mértékben is eltértek a dokumentációban meghatározott feltételektõl, ezt a körülményt az értékelésnél negatívumként vették figyelembe. Többször is határozottan úgy nyilatkoztak, hogy érvénytelenség címén nem zártak ki egy ajánlatot sem az értékelésbõl.<br>
Véleményük szerint – kihangsúlyozva ezt az értékelésnél is – az az ajánlattevõ, aki a tervezõ által megjelölt nettó 105 M Ft-os becsült költségvetéstõl le, vagy felfelé eltért, azt pontlevonással értékelték. Az alacsonyabb árat azért, mert feltételezésük szerint ez a minõség rovására mehet csak, a pozitív eltérés pedig indokolatlan. A tárgyaláson úgy nyilatkoztak, hogy a KOVÉPSZER Kft. és a KÁTA Építõipari Szövetkezet ajánlata is érvényes volt – azokat nem zárták ki –, de azért nem értékelték az ajánlatukat és nem is rangsorolták, mert a bontást követõen megállapították, hogy magas árajánlatot tettek.<br>
Az ügyben érdekelt további ajánlattevõk érdemi észrevételt nem tettek.<br>
A Döntõbizottság a rendelkezésére álló dokumentumok, iratok, szóban és írásban elõterjesztett nyilatkozatok alapján megállapította, hogy ajánlatkérõ megvalósította a határozat rendelkezõ részében írt jogsértéseket.<br>
A Kbt. III. fejezete az eljárás általános szabályai között rendelkezik az eljárás alapelveirõl.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban az egyes eljárási cselekmények, az ajánlatok értékelése során hozott döntés tekintetében az ajánlatkérõ köteles biztosítani a verseny tisztaságát.<br>
Ugyanezen törvényhely (2) bekezdése úgy rendelkezik, hogy az ajánlatkérõnek biztosítani kell az esélyegyenlõséget az ajánlattevõk számára.<br>
Ajánlatkérõ azzal a magatartásával, hogy többször is elismerten mind a hét ajánlatot érvényesnek tekintette, de ennek ellenére az értékelésbõl kizárta a KOVEPSZER Kft. és a KÁTA Építõipari Szövetkezet ajánlatát, azt részletesen nem értékelte, és ennek következtében nem rangsorolta, súlyosan megsértette a verseny tisztasága és az esélyegyenlõség alapelveit. A Döntõbizottság álláspontja szerint ezen generálklauzulaként is mûködõ alapelveket önhatalmúlag nem hagyhatja figyelmen kívül az ajánlatkérõ, és nem dönthet úgy az ajánlatok értékelésének kezdetén, hogy az egyébként érvényes, de magasabb árajánlatot tartalmazó ajánlatokat nem értékeli részletesen annál is inkább, mert ajánlatkérõ az összességében legelõnyösebb ajánlatot kívánta kiválasztani. Ezen szempont alkalmazásánál pedig az ár csak egy értékelési szempont volt a hat közül. A verseny tisztasága sérült azzal, hogy ajánlatkérõ meg sem kísérelte összehasonlítani e két mellõzött ajánlatot az összes értékelési szempont figyelembevételével. Az esélyegyenlõség elvét is sértette ezzel ajánlatkérõ, mert a legapróbb lehetõséget sem biztosította a fenti két ajánlattevõnek, hogy ajánlataik megméressenek és összevetésre kerülhessenek a többi ajánlattal. Ennek következtében azt sem tudhatnák meg, hogy reálisan miért rangsorolták esetleg õket a "sereghajtók" közé, mivel ezt meg sem tette ajánlatkérõ. Amennyiben éltek volna ezen ajánlattevõk a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésében írt kérelem lehetõségével, akkor ajánlatkérõnek utólag kellett volna elvégeznie ajánlataik részletes értékelését ahhoz, hogy közölje velük az elutasításuk – nem kizárásuk – indokait a Kbt. 6. számú mellékletének 3. pontja szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Ugyanezen törvényhely (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság az ajánlatkérõ által becsatolt eredeti ajánlatok vizsgálata során kétséget kizáróan megállapította, hogy ajánlatkérõ sem a bontáskor, sem az eredményhirdetésig tartó értékelési eljárás során nem észlelte, hogy a nyertesnek kihirdetett ajánlat érvénytelen. Maga az ajánlatkérõ követelte meg a dokumentáció 2. számú mellékletében a 4. sorszám alatt az APEH Megyei Járulék-igazgatóságától a járuléktartozásról szóló igazolás becsatolását, és a felhívás 11. pontjában kötötte ki azt is, hogy a 15%-ot meghaladó közbeszerzési érték esetén az alvállalkozóknak is csatolniuk kell azt. A nyertesnek hirdetett ajánlattevõ alvállalkozójának, az ÉVER Bt.-nek ezen igazolása hiányzik az ajánlatból, tehát az ajánlata érvénytelen. A saját maga által is megerõsített cogens Kbt.-rendelkezést hagyta figyelmen kívül ajánlatkérõ akkor, amikor a Nagykörû Községi Önkormányzat Gazdasági Ellátó Szervezetének ajánlatát nem nyilvánította érvénytelennek. Mivel a hivatkozott Kbt.-rendelkezések szerint az érvénytelen ajánlat nem lehet a legkedvezõbb, így a nyertes sem, ezért annak benyújtójával sem köthetett volna szerzõdést ajánlatkérõ. Ebbõl fakadóan ajánlatkérõ a Kbt. 52. § (1) bekezdésén túl megsértette a Kbt. 59. § (1) bekezdését is, mely kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság azt is megállapította az eljárás során, hogy amennyiben nem lenne érvénytelen a nyertesnek kihirdetett ajánlat, akkor sem lehetett volna az összességében legelõnyösebb. A Döntõbizottság is összehasonlította a "nyertes" és kérelmezõ ajánlatát. Ennek ugyan nincs relevanciája a megállapított jogsértés szempontjából, de kétséget kizáróan bebizonyosodott, hogy az elsõ szempontból a két ajánlat azonosnak tekinthetõ, a második, negyedik, ötödik és hatodik szempontból kérelmezõ ajánlata jobb volt. Csak a harmadik, azaz a vállalt teljesítési határidõ vonatkozásában tekinthetõ jobbnak a nyertesnek kihirdetett ajánlat a kérelmezõénél.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és g) pontjai szerint jogkövetkezményeket alkalmazta a 88. § (4) bekezdésének utolsó mondatára és az (5) bekezdésre is figyelemmel. E hivatkozott rendelkezések szerint a bírság mértéke a közbeszerzés értékének legfeljebb harminc százaléka lehet, illetve az (1) bekezdésben szereplõ intézkedéseket a Döntõbizottság együttesen is alkalmazhatja. A kiszabott bírság figyelemmel a szerzõdésben szereplõ nettó 103 millió forintra – nem éri el az öt százalékot sem.<br>
A Döntõbizottság azért nem kötelezte ajánlatkérõt a kért 5 M Ft-os ügyvédi munkadíj megtérítésére, mert maga a kérelmezõ jogi képviselõje nyilatkozott úgy a tárgyaláson, hogy a polgári peres eljárásban szokásos per- (beszerzési) érték 5%-át kéri megtéríteni. Mivel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni, így a polgári peres eljárásban szokásos gyakorlatot a Döntõbizottság nem követheti. Tekintettel arra, hogy jogi képviselõ nem igazolta a jelen jogorvoslati eljárással felmerült költségeit, ezért a Döntõbizottság a rendelkezõ részben írt ügyvédi munkadíj megtérítésére kötelezi ajánlatkérõt összhangban a Fõvárosi Bíróság közigazgatási perekben alkalmazott gyakorlatával. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. július 15.<br>
<br>
Dr. Bíró László s. k.<br>
közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>