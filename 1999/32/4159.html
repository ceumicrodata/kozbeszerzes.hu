<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4159)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.57/7/1999.<br>
<br>
Tárgy: Magyar Gépjármûimportõrök Egyesülete jogorvoslati kérelme az Északkelet-magyarországi Autópálya Fejlesztõ és Üzemeltetõ Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bihari Tibor (1056 Budapest, Belgrád rkp. 13–15.) ügyvéd által képviselt Magyar Gépjármûimportõrök Egyesülete (1134 Budapest, Dózsa Gy. út 53. továbbiakban: kérelmezõ), Dr. Hingyi György (1042 Budapest, Királyhida u. 11.) ügyvéd által képviselt Északkelet-magyarországi Autópálya Fejlesztõ és Üzemeltetõ Rt. (1027 Budapest, Csalogány u. 47–49. továbbiakban: ajánlatkérõ) "az M3-as autópálya Gödöllõi és Káli Üzemmérnöksége üzemeltetési és fenntartási tevékenységhez szükséges gépállomány szállítás" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a fenti közbeszerzési eljárásban keletkezett iratok, a Döntõbizottság D.224/97. számú iratai, valamint a felek tárgyaláson tett szóbeli nyilatkozatai alapján az alábbi tényállást állapította meg.<br>
Az ajánlatkérõ a Közbeszerzési Értesítõ 1997. szeptember 17. napján megjelent 36. számában nyílt közbeszerzési eljárásra szóló felhívást tett közzé az M3-as autópálya Gödöllõi és Káli Üzemmérnöksége üzemeltetési és fenntartási tevékenységéhez szükséges gépállomány leszállítására az alábbi csoportok szerint:<br>
–– Különféle eszközhordozó gépjármûvek (29 db)<br>
–– Különféle útfenntartási célgépek és különleges jármûvek (20 db)<br>
–– Különféle útfenntartó szerelékek és berendezések (58 db)<br>
Az ajánlati felhívás 3. c) pontjában ajánlatkérõ elõírta, hogy a gépállomány csoportonként a fenti A, B, és C pont szerinti bontásban részajánlat tehetõ. Gépállomány csoporton belül részajánlat-tételi lehetõséget nem biztosított. Az ajánlati felhívásához részletes ajánlati dokumentációt is készített, melyet az ajánlati felhívás közzétételét követõ 25. napig lehetett megvásárolni, illetõleg átvenni. Az ajánlat elkészítését, benyújtását megelõzõen kérdéseket tettek fel az ajánlatkérõ részére, melyet az ajánlatkérõ az 1997. október 17. napján kelt válaszlevelében még ezen a napon valamennyi ajánlattevõnek közvetlenül megküldött 19 pontban összefoglalva.<br>
Ezen kérdések között 12-es pontban szerepelt az a kérdésfeltevés, hogy gépállomány csoportokon belül tehetõ-e részajánlat, illetve az "A" gépcsoport 4–5. tételre kiemelhetõ-e a kategóriából, és külön 4. gépcsoportként kerülhet-e kiírásra. Erre ajánlatkérõ válaszként az alábbiakat közölte: "Csoporton belüli részajánlat nem adható, az ajánlat csak a versenykiírási dokumentációban megadott csoportosításban, tehát az ott felsorolt A, B, C kategóriánkénti bontásban adható. Az ajánlatkérõ az A, B, C, gép-, illetve eszközcsoportokat úgy állította össze, hogy azonos funkciójú, azonos feladatra alkalmas gép, illetve eszköz egy csoportba kerüljön. A kiíró a fenti csoportokon belül egy-egy szállítóval – az értékelési szempontokat kielégítõ felelõs szállító kíván szerzõdéses viszonyban állni".<br>
A Renault Trucks Hungária Kft. 1997 . október 21-én kelt levelében kérelmezõhöz fordult, melyben jelezte, hogy az ajánlatkérõ nem biztosította a csoportokon belüli részajánlattétel lehetõségét, és kérte, hogy az egyesület kezdeményezzen jogorvoslati eljárást a Közbeszerzési Döntõbizottság elõtt. Az ajánlattételi határidõig 1997. október 28. napjáig három ajánlat érkezett: a Renault Trucks Hungária Kft.-é, a IM LANG Bt.-é és az MB-Autó Magyarország Kft.-é.<br>
Ezt követõen az ajánlatkérõ 1997. november 24-én eredményt hirdetett, amikor is a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára hivatkozással a közbeszerzési eljárást eredménytelenné nyilvánította, hiszen nem érkezett megfelelõ ajánlat. Még ezt megelõzõen a kérelmezõ jogorvoslati kérelmet nyújtott be a Döntõbizottsághoz 1997. október 29. napján.<br>
A Döntõbizottság a D.224/1997. számú határozatával a jogorvoslati kérelmet elkésettség címén elutasította.<br>
Ezen határozatot kérelmezõ keresettel támadta, és a Fõvárosi Bíróság 8.K. 30026/1997/2. számú ítéletével a fenti számú határozatot hatályon kívül helyezte, és a Döntõbizottságot új eljárás lefolytatására kötelezte.<br>
A Döntõbizottság ezt követõen a fenti számon ismételten a jogorvoslati eljárást megindította.<br>
A kérelmezõ a jogorvoslati kérelmét fenntartotta. Kérte, hogy a Döntõbizottság állapítsa meg, hogy az ajánlatkérõ közbeszerzési eljárása során jogsértést követett el, valamint a felmerült 30 000 Ft igazgatási szolgáltatási díj megfizetésére kérte kötelezni ajánlatkérõt. Indokaként elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt alapelvi rendelkezést, az esélyegyenlõség elvét, mivel indokolatlanul leszûkítette a lehetséges ajánlattevõk körét azzal, hogy gépállománycsoportokon belül részajánlat-tételi lehetõséget nem engedélyezett. Továbbá sérelmezte, hogy a részajánlattételt tisztázandó ajánlatkérõi válaszadás elhúzódása miatt csak igen rövid idõ, 4 munkanap állt az ajánlattevõk rendelkezésére az ajánlatok végleges kidolgozására. Ajánlatkérõ a jogorvoslati kérelem elutasítását kérte alaptalanságra hivatkozással. Álláspontjuk szerint nem követtek el jogsértést, hiszen az ajánlatkérõ szabadon határozhatja meg, hogy milyen módon biztosít részajánlat-tételi lehetõséget. Idõközben újabb eljárást folytattak, ahol ennek megfelelõen a kérelmezõ kívánalmának megfelelõen részajánlat-tételi lehetõséget biztosítottak, ami befejezõdött, és a szállítás is megtörtént.<br>
Egyéb érdekeltként a Renault Trucks Hungária Kft. elõadta, hogy az ajánlatkérõ új közbeszerzési eljárást írt ki, így orvosolta, és figyelembe vette a korábbi eljárásban felmerült esélyegyenlõséggel kapcsolatos problémákat, ezért magukra nézve okafogyottnak tekintik a jogorvoslati kérelmet.<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a bizottság eljárása kérelemre vagy hivatalból indul. A Kbt. 79. § (3) bekezdése szerint a kérelmezõ az ajánlatkérõ, az ajánlattevõ vagy egyéb olyan érdekelt nyújthatja be, akinek jogos érdekét az e törvénybe ütközõ tevékenység vagy mulasztás sérti vagy veszélyezteti. Jelen esetben a kérelmezõ a Magyar – Gépjármûimportõrök Egyesületének alapszabályában rögzített célja "A Magyarországon mûködõ gyári kizárólagos gépjármûimportõrök érdekeinek feltárása és képviselete az állami szervek és hatóságok elõtt". Mindebbõl az alapszabályi rendelkezésbõl következik, hogy az egyesület nem egyik vagy másik tagszervezetének a képviselõjeként, meghatalmazottjaként jár el, hanem a saját nevében indíthat jogorvoslati eljárást.<br>
A Döntõbizottság ezt követõen azt vizsgálta, hogy mint kérelmezõnek a vélt jogsértõ esemény mikor jutott a tudomására. Általa is elõadottak értelmében,<br>
–– melyet ajánlatkérõ sem vitatott – 1997. október 20-án az egyik tagszervezete (Renault Trucks Hungária Kft.) értesítette a jogorvoslati kérelemben megfogalmazott jogsértésrõl, így ezt szem elõtt tartva a jogorvoslati kérelemét a szubjektív 15 napos határidõn belül 1997. október 29-én terjesztette elõ.<br>
A jogorvoslati kérelem vizsgálatának eljárásjogi akadálya nem volt, így ezt követõen a Döntõbizottság érdemben megvizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban a meghatározott feltételekhez, az ajánlattevõ pedig az ajánlatához kötve van. Ebbõl a törvényi szabályozásból következik tehát, hogy az ajánlatkérõ nemcsak jogosult, hanem köteles is pontosan meghatározni a közbeszerzés tárgyával kapcsolatos valamennyi igényét, hiszen õ tudja pontosan és konkrétan azt, hogy milyen specifikációkkal rendelkezõ termékre van szüksége. A Kbt. 37. § (1) bekezdése meghatározza, hogy, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésére bocsátásának módját, határidejét, annak beszerzési helyét és pénzügyi feltételeit.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. Ugyanezen törvény (5) bekezdése kimondja, hogy az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetéseket okozna. A fenti törvényi szabályozás szem elõtt tartásával a Döntõbizottság megállapította, hogy az ajánlatkérõ a fenti rendelkezéseknek megfelelõen készítette el ajánlati felhívását, illetõleg az ehhez kapcsolódó ajánlati dokumentációját, ahol részletesen, pontosan meghatározta, hogy mit kíván beszerezni, annak mûszaki specifikációját is megadta. Természetesen az ajánlatkérõt az igényeinek és elvárásainak meghatározása során nem illeti meg korlátlan szabadság. Az ajánlatkérõi szabadságnak a Kbt. 24. § (2) bekezdésében meghatározott alapelv – az esélyegyenlõség elve, melyet a Kbt. több konkrét rendelkezése is alátámaszt – korlátot szab. Az ajánlati felhívás tartalmára vonatkozó Kbt. 33. § (1) bekezdése is alátámasztja a fentiekben hivatkozott alapelveket, amikor kimondja, hogy az ajánlatkérõ az ajánlati felhívás tartalmát úgy köteles meghatározni, hogy annak alapján az ajánlattevõk egyenlõ eséllyel megfelelõ ajánlatokat tudjanak tenni, és ugyanezt támasztotta alá a fenti törvényhely is. Ezen rendelkezések értelmében az ajánlatkérõ az esélyegyenlõség biztosítása által emelt keretek között jogosult igényeihez, feladataihoz igazodóan a beszerzés tárgyával kapcsolatos mûszaki követelményeit meghatározni, ily módon neki csak ezen alapelv szem elõtt tartásával kellett ajánlati felhívását, illetõleg dokumentációját megalkotni, és nem volt köteles figyelembe venni a kérelmezõ által hivatkozott gazdasági szempontokat, követelményeket, amelyek a piac szereplõinek személyéhez kötõdik.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint az ajánlattevõ – a dokumentáción kívül – további tájékoztatást kérhet írásban az ajánlattételi határidõ lejárta elõtt legkésõbb 10 nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni. Ugyanezen törvény (2) bekezdése szerint a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb 6 nappal megadni.<br>
A becsatolt iratokból megállapítható volt, hogy az ajánlattétel határideje 1997. október 28. napja volt. Az ajánlatkérõ az 1997. október 17. napján kelt írásbeli válaszát a becsatolt postakönyv tanúsága szerint még ezen a napon ajánlott küldeményként postára adta minden kérdést feltevõ érdekeltnek. Így a törvényben megállapított hatnapos határidõt betartotta.<br>
Erre tekintettel a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a kérelmet alaptalanság címén elutasította.<br>
Jogsértés megállapításra nem került, így a költségek viselésérõl a Döntõbizottság a rendelkezõ részben foglaltak szerint határozott. A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 14.<br>
<br>
Dr. Deli Betty s. k.<br>
közbeszerzési biztos<br>
<br>
Hámori András s. k.<br>
közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>