<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4879)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.126/9/1999.<br>
<br>
Tárgy: az SCI-Network Rt. jogorvoslati kérelme a Légiforgalmi és Repülõtéri Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az SCI-Network Rt. (1148 Budapest, Fogarasi út 10–14., képviseli: dr. Tuller András ügyvéd, 1055 Budapest, Balassi B. u. 25. fszt. 5., a továbbiakban: kérelmezõ) jogorvoslati kérelmét, amelyet a Légiforgalmi és Repülõtéri Igazgatóság (1675 Budapest-Ferihegy Pf. 53, képviseli: dr. Lõrincz Ernõ jogtanácsos, a továbbiakban: ajánlatkérõ) 1 db X.25/X.75 hálózati kapcsolóeszköz beszerzése tárgyában lefolytatott közbeszerzési eljárása ellen nyújtott be, elkésettség miatt elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 8. számában 1999. február 24-én részvételi felhívást tett közzé a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> a) pontja szerint tárgyalásos eljárás lefolytatására. Szállítási szerzõdés keretében 1 db X.25/X.75 hálózati kapcsolóeszközt kívánt a Ferihegyi Repülõtér ATS Irányítóközpontként megjelölt teljesítési helyre tárgyalásos eljárási formában beszerezni. A részvételi felhívásban rész- és többváltozatú ajánlattétel lehetõségét nem biztosította.<br>
Meghatározta a részvételi jelentkezés határidejét, a résztvevõk pénzügyi, gazdasági és mûszaki alkalmassága igazolására kért adatok körét, továbbá azt, hogy az alkalmasnak minõsített jelentkezõket az ajánlatkérõ közvetlenül, dokumentáció megküldése mellett hívja meg a tárgyalásra. A részvételi felhívásban kérelmezõt mint kiválasztott résztvevõt közvetlenül megjelölte az ajánlatkérõ. A részvételi felhívásban elõírta még, hogy az ajánlatfelkérõ levél kézhezvételét követõ 10 munkanapon belül kell a tárgyalás alapját képezõ ajánlatokat a felhívásban megadott címre eljuttatni. A részvételi jelentkezési határidõig – 1999. március 22. – kérelmezõn kívül az Innet Kft., a Radiant Rt., a BCN Kft. és a DeTe Line Bp. Kft. nyújtotta be részvételi jelentkezését. Ezt követõen ajánlatkérõ megvizsgálta a jelentkezõk pénzügyi, gazdasági és mûszaki alkalmasságát és megállapította, hogy a kérelmezõ, a Radiant Rt. és az Innet Kft. jelentkezése megfelel a részvételi felhívás feltételeinek. A BCN Kft. és a DeTe Line Kft. jelentkezése hiányosan tartalmazta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) és f) pont szerinti nyilatkozatokat a Kbt. 46. § (1) bekezdés b) pont szerinti igazolásokat, ezért õket ajánlattételre már nem hívta fel.<br>
Az ajánlatok benyújtása idõpontjáig – 1999. április 20. – kérelmezõn kívül a Radiant Rt. nyújtotta be ajánlatát. Ajánlatkérõ az ajánlattevõk képviselõinek jelenlétében nyilvánosan felbontotta az ajánlatokat és ismertette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatokat, valamint közölte, hogy a jelentõs árkülönbségre tekintettel 1999. május 4-én tárgyalni fog velük.<br>
Ajánlatkérõ egyes mûszaki kérdések tisztázására 1999. április 23-án kérdéseket intézett a Radiant Rt.-hez, és az 1999. május 7-i tárgyaláson abban állapodtak meg, hogy 1999. május 13-án 15.00-ig faxon eljuttatja a Radiant Rt. a mûszaki kérdésekhez adandó válaszait. Ajánlatkérõ kérelmezõvel 1999. május 4-én, május 10-én tárgyalt.<br>
A nyilvános eredményhirdetésre 1999. június 14-én került sor, ahol ajánlatkérõ a Radiant Rt. nettó 21 861 776 Ft összegû ajánlatát hirdette ki nyertesnek.<br>
Kérelmezõ 1999. június 17-én nyújtott be jogorvoslati kérelmet a Döntõbizottsághoz, amelyben kérte ideiglenes intézkedésként a közbeszerzési eljárás felfüggesztését, illetve a szerzõdés megkötésének megtiltását, továbbá a jogsértés megállapítását és az eljárással kapcsolatos igazgatási szolgáltatási díj megfizetését.<br>
Álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át azáltal, hogy a dokumentáció mûszaki specifikáció 3. pontjában kizárólag az ott meghatározott típusú berendezésre kért ajánlatot. Ezzel szemben a nyilvános eredményhirdetésen arra a következtetésre jutott, hogy a nyertes nem a specifikációban megjelölt típusú berendezésre adott ajánlatot. Ezt alátámasztotta a nyertes ajánlati ára és az a tény, hogy kizárólagos forgalmazási megállapodást ebben a közbeszerzési eljárásban a berendezés kizárólagos forgalmazójával csak õ kötött. Sérelmezte továbbá, hogy mivel az ajánlatkérõ kizárta az alternatív ajánlattételt és a mûszaki specifikáció nem volt egyértelmû, lehetetlenné tette számára, hogy kedvezõbb árfekvésû berendezésre adjon ajánlatot, amire egyébként lehetõsége lett volna. A jogsértõ esemény tudomásra jutásának idõpontját a fentiekre való tekintettel a nyilvános eredményhirdetés idõpontjában jelölte meg.<br>
A Döntõbizottság a benyújtott jogorvoslati kérelem alapján ideiglenes intézkedést nem alkalmazott, mivel annak törvényi feltételei nem álltak fenn.<br>
Ajánlatkérõ érdemi észrevételében a jogorvoslati kérelem elutasítását kérte.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>nem sérülhetett, mivel a dokumentációban megjelölt típusú berendezést a Kbt. 40. § (5) bekezdésére figyelemmel csak a tárgy jellegének egyértelmû meghatározása érdekében nevezte meg. Elfogadott más típusú berendezést is, amely teljesítette a mûszaki specifikációban elõírt követelményeket. A nyertes ajánlattevõ által megajánlott ASCOM gyártmányú AXS 6000 típusú kapcsolószekrény megfelelt a dokumentáció követelményének és mûszaki elvárásainak. Kérelmezõ sem az ajánlattételi idõszakban, sem a tárgyaláson a dokumentáció mûszaki specifikációjával kapcsolatban tisztázó kérdéseket nem intézett hozzá, a telefoni úton történõ kérdésfelvetés csak az általa ajánlott berendezéscsalád kiépítésére, és az ezzel összefüggõ opciós szolgáltatásokra irányult. Többváltozatú ajánlattételre a közbeszerzési eljárásban lehetõséget nem adott.<br>
A Radiant Rt. észrevételében tájékoztatta a Döntõbizottságot, hogy ajánlatkérõhöz a dokumentációval kapcsolatban az ajánlattételi idõszakban pontosító kérdéseket intézett, és az általa megajánlott svájci gyártmányú kapcsolóberendezést a válaszok ismeretében ajánlotta meg a tárgyalásos eljárásban.<br>
Mivel kérelmezõ az általa ajánlott típusú készülék kizárólagos forgalmazójával megállapodást kötött, már az eredményhirdetés idõpontja elõtt rendelkezhetett azon információval, hogy a Radiant Rt. nem Northern Telecom típusú kapcsolószekrényre tett ajánlatot a közbeszerzési eljárásban.<br>
Ajánlatkérõ a nyertes ajánlattevõvel a szállítási szerzõdést 1999. június 22-én megkötötte.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy a jogorvoslati kérelem elkésett.<br>
Ajánlatkérõ 1999. április 2-án ajánlatfelkérõ levelet küldött kérelmezõnek, a Radiant Rt.-nek és az Innet Kft.-nek. Az ajánlatfelkérõ levél mellékletét képezte a dokumentáció, amely 1. a pályázatok tartalmi követelményei, 2. szállítási szerzõdés tervezete, mûszaki specifikáció X.25/X.75 adathálózati kapcsoló (Node) beszerzéséhez, 1., 2. ábra címû részeket tartalmazott. Kérelmezõ a tárgyaláson elhangzott nyilatkozatából és az iratokból is megállapíthatóan képviselõje útján 1999. április 2-án vette át az ajánlatkérõtõl a felkérõlevelet és a dokumentációt. Az ajánlat 1999. április 22-i benyújtási idõpontjáig telefoni úton felvilágosítást kért az ajánlatkérõtõl, mely a dokumentáció 3. pontjával összefüggésben a Northern Telecom DPN 100/x berendezéscsalád kiépítettségi fokára és az ezzel összefüggõ esetleges opciós szolgáltatásokra irányult.<br>
Kérelmezõ konkrétan nem kérdezett rá arra sem az ajánlattételi idõszakban, sem a konkrét tárgyalásokon, hogy a dokumentáció 3. pontjában megjelölt típusú berendezésre kell-e ajánlatot tenni, vagy más típusú, de mûszaki specifikációjában az elvárt követelményeket teljesítõ berendezést is meg lehet-e ajánlani. A konkrét tárgyalásokon már csak az ajánlati ár csökkentésérõl, módosításáról tárgyalt. Kérelmezõ az ajánlatok bontásakor jelen volt, ahol ismertetésre került a Radiant Rt. nettó 12 239 285 Ft-os ajánlati ára, de a megajánlott kapcsolószekrény típusa nem. Ezt követõen az 1999. június 14-én megtartott nyilvános eredményhirdetésen tudatosult a kérelmezõben, hogy a Radiant Rt. által nettó 21 861 776 Ft ajánlati áron megajánlott, a dokumentáció 3. pontjában megjelölt típusú kapcsolószekrényt ilyen kedvezõ áron nem lehet beszerezni és forgalmazni Magyarországon. Ezért jogsértõ eseményként a dokumentáció 3. pontjában foglaltak nem egyértelmûségét, félreérthetõségét és annak tudomásszerzése idõpontjaként a nyilvános eredményhirdetést jelölte meg.<br>
Ebbõl következõen a Döntõbizottság arra az álláspontra jutott, hogy a kérelmezõ az 1999. április 2-án átvett dokumentáció mûszaki specifikációjával kapcsolatosan nyújtotta be jogorvoslati kérelmét, kizárólag ebben a körben jelölte az általa vélt jogsértõ eseményt és annak tudomásszerzési idõpontját.<br>
A Döntõbizottság álláspontja szerint kérelmezõ a dokumentáció áttanulmányozását követõen a számára nem egyértelmû mûszaki specifikációval összefüggésben pontosító kérdéseket intézhetett volna a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>a szerint ajánlatkérõhöz, nemcsak az ajánlattételi határidõig, hanem a tárgyalások folyamán is. Annál is inkább, mivel tárgyalásos eljárás keretében történt a közbeszerzési eljárás lefolytatása, és a Kbt. 26. § (5) bekezdése szerint kizárólag a beszerzés tárgyához kapcsolódó mûszaki tartalom tekintetében mind az ajánlatkérõnek és ajánlattevõnek szabad tárgyalási lehetõsége van annak pontosítására és módosítására. Kérelmezõ legkésõbb az ajánlatok bontásakor – 1999. április 22. – felismerhette volna, hogy jelen tárgyalásos eljárásban az ajánlatkérõ által megjelölt berendezéstípus csak a beszerzés tárgya jellegének egyértelmû meghatározása érdekében történt. Továbbá a dokumentáció 8. oldal utolsó két bekezdésében és a 3. oldal elsõ bekezdésében ajánlatkérõ utalt rá, hogy a teljes információcsere adatállomány-kiépítettséget csak fokozatosan kívánja megvalósítani. Kérelmezõ tehát az általa megjelölt jogsértõ eseményrõl – azaz a dokumentáció nem egyértelmû specifikációjáról – annak áttanulmányozásakor, de legkésõbb az ajánlatok nyilvános bontásakor tudomást szerzett, felismerhette azt. Ezért a Döntõbizottság nem tudta elfogadni a jogsértõ esemény tudomásszerzés idõpontjaként a nyilvános eredményhirdetés idõpontját.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
Kérelmezõ a jogorvoslati kérelmét 1999. június 17-én nyújtotta be a Döntõbizottsághoz, és abban a dokumentáció nem egyértelmû elõírásaival kapcsolatban megjelölt jogsértõ eseményeket sérelmezi. A Döntõbizottság megállapította, hogy a tudomásszerzési idõponthoz képest kérelmezõ a 15 napos jogvesztõ határidõn túl nyújtotta be kérelmét, ezért elkésett.<br>
A Döntõbizottság továbbá megállapította, hogy a többváltozatú ajánlattétel lehetõségét a K. É.-ben 1999. február 24-én megjelent részvételi felhívásban kizárta ajánlatkérõ, ennek módosítására sem hirdetményben, sem a tárgyalások folyamán nem került sor, így e körben is a jogorvoslati kérelem elkésett.<br>
A Döntõbizottság a fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerinti jogkövetkezményt alkalmazta. A Kbt. 88. § (1) bekezdés g) pontja szerint a jogsértõt lehet kötelezni az eljárási díj és költségek viselésére, ezért a rendelkezõ részben foglaltak szerint a felek költségeiket maguk viselik. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. július 13.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>