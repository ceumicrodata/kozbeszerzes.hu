<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4894)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.101/12/1999<br>
<br>
Tárgy: a Dél-Pesti T és T Kft. jogorvoslati kérelme Tata Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Dél-Pesti T és T Kft. (1202 Budapest, Bessenyei u. 49., a továbbiakban: kérelmezõ) jogorvoslati kérelmét, amelyet Tata Város Önkormányzata (2890 Tata, Kossuth tér 1., képviseli: dr. Martin Mihály ügyvéd, 2800 Tatabánya, Komáromi út 3., a továbbiakban: ajánlatkérõ) Tata szennyvízcsatorna-építés tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 4. számában 1999. január 27-én ajánlati felhívást tett közzé nyílt eljárás lefolytatására Tata város belterületén szennyvízcsatorna-építés vállalkozási szerzõdés keretében történõ megvalósítására. Az ajánlati felhívásban és a részletes mûszaki tervdokumentációban meghatározta a város belterületén lévõ utcák vonatkozásában lefektetendõ csatornavezeték hosszát, valamint az útkezelõk elõírásai szerinti út-helyreállítási munkálatokat és a szükséges forgalomtechnikai terv ajánlattevõk általi elkészítését és jóváhagyatását.<br>
Az ajánlati felhívásban rész- és többváltozatú ajánlattétel lehetõségét nem biztosította. Az ajánlati felhívást 1999. február 24-én a K. É. 8. számában módosította a teljesítési határidõ, az úthelyreállítás, az ajánlattételi határidõ, az elbírálási határidõ és az összességében legelõnyösebb ajánlat bírálati szempontjai tekintetében. A módosítást követõen a bírálati szempontok az alábbiak voltak:<br>
– vállalási ár,<br>
– fizetési feltételek, megajánlott fizetési kedvezmények,<br>
– az ajánlatok kidolgozása, részletezettsége.<br>
A módosított ajánlattételi határidõre – azaz 1999. május 17-ig – a kérelmezõ, az Általános Mélyépítõ Kft., az Egri Építõ Rt., a Fekete Tervezõ Kivitelezõ Kft., a Strabag Hungária Építõ Rt., a Közép Építõ és Szolgáltató Kft. és az Alterra Építõipari Kft. nyújtott be ajánlatot. Az ajánlatok szakértõi értékelését követõen ajánlatkérõ a nyilvános eredményhirdetésen – 1999. május 28-án – a Közmûépítõ Kft. ajánlatát érvénytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) és d) pontja szerint, és az Alterra Építõipari Kft. bruttó 224 975 E Ft összegû ajánlatát hirdette ki nyertesnek.<br>
Ezt követõen, 1999. május 31-én ajánlatkérõ a nyertes ajánlattevõvel a vállalkozási szerzõdést megkötötte.<br>
Kérelmezõ 1999. május 31-én benyújtott jogorvoslati kérelmében kérte a Döntõbizottságtól ajánlatkérõ eljárást lezáró döntésének megsemmisítését, ideiglenes intézkedés meghozatalát, a szerzõdéskötés megtiltását és az eljárási költségekben történõ marasztalását. Álláspontja szerint ajánlatkérõ nem a pályázati kiírással megegyezõen hozta meg döntését. Ajánlata megfelelt az ajánlati felhívás és a dokumentáció feltételeinek, pénzügyi, gazdasági és mûszaki alkalmasságát az ajánlatában megfelelõen igazolta. A dokumentációban megadott utcánként és munkanemenkénti bontásban lényegesen kedvezõbb árajánlatot adott, mint a nyertes ajánlattevõ, továbbá bankhitelbõl biztosította volna a két végszámla benyújtásáig esedékes beruházási munkálatok költségeit.<br>
A Döntõbizottság 1999. május 31-én D.101/4/1999 sz. határozatában a szerzõdéskötés megtiltása ideiglenes intézkedést rendelte el, azonban az érintett felek értesítésekor az ajánlatkérõ és a nyertes ajánlattevõ a szerzõdést megkötötte. Ajánlatkérõ érdemi észrevételében és ellenkérelmében a jogorvoslati kérelem elutasítását kérte alaptalanság miatt. Álláspontja szerint kérelmezõt a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésében foglaltakra tekintettel a kedvezõ ajánlati ára ellenére sem tartja alkalmasnak pénzügyileg, gazdaságilag és mûszakilag a szerzõdés teljesítésére. Ajánlata a referencia, az erõforrások, a garancia idõtartama, a garanciális biztosíték, valamint kidolgozottsága, szakszerûsége tekintetében lényegesen elmarad a többi érvényes ajánlattól. Ezzel szemben a nyertes ajánlattevõ a második legjobb ajánlati ár mellett biztos anyagi-gazdasági hátterével, személyi feltételeivel és eszközállományával, kimagaslóan jó referenciával alkalmas a megfelelõ határidõre a szerzõdés teljesítésére.<br>
A Közép Építõ és Szolgáltató Kft. álláspontja szerint ajánlatkérõ nem az összességében legelõnyösebb ajánlatot hirdette ki nyertesnek, az Alterra Kft. kérelmezõ jogorvoslati kérelmét rosszhiszemû eljárásnak tekinti és a kérelem alaptalanság miatti elutasítását indítványozta.<br>
A Döntõbizottság a rendelkezésére álló iratokból és a tárgyaláson lefolytatott bizonyítási eljárás során megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Ennek során az igazolások eredetiségét is megvizsgálhatja.<br>
A Döntõbizottság megállapította, hogy ajánlatkérõ a módosított ajánlati felhívásban megjelölt bírálati szempontok alapján és azok fontossági sorrendjében vizsgálta meg az ajánlatokat és hozta meg eljárást lezáró döntését.<br>
Kérelmezõ pénzügyi, gazdasági és mûszaki alkalmassága tekintetében a Döntõbizottság az alábbiakat állapította meg.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése alapján köteles vizsgálni az ajánlattevõ pénzügyi, gazdasági és mûszaki alkalmasságát. A pénzügyi, gazdasági és mûszaki alkalmasság meggyõzõ bizonyítása az ajánlattevõ kötelezettsége. Az ebbõl eredõ mulasztások és hiányosságok az ajánlattevõ terhére írandók. Éppen ezért nem marasztalható el az ajánlatkérõ, ha az ajánlatban szereplõ vállalt szerzõdési feltételek és a szerzõdés teljesítését biztosító pénzügyi-gazdasági adatok közötti ellentmondások nem teszik lehetõvé ajánlattevõ alkalmasságának megállapítását. Az alkalmasság igazolására vonatkozó dokumentumokat az ajánlatban kell az ajánlatkérõ számára elõterjeszteni, ezek felhívásra történõ pótlása az ajánlati kötöttségre tekintettel nem lehetséges.<br>
Jelen ügyben kérelmezõ nem bizonyította ajánlatában meggyõzõen pénzügyi, gazdasági alkalmasságát. Az általa meghatározott szerzõdési feltételek között mintegy 130 millió forintos elõfinanszírozást vállalt és részszámlákat nem kívánt érvényesíteni. Ugyanakkor becsatolt mérlegei szerint ez az értékesítési volumen kb. 2-4-szerese a korábbi években teljesített egész évi értékesítésének, tõkeellátottságának, adatai pedig nem valószínûsíthetik, hogy saját erõbõl képes ekkora termelési értéket elõfinanszírozni. Nyilatkozata szerint "külsõ anyagi segítségre még soha nem volt szüksége" (cégbemutatás), pénzintézeti igazolása szerint a bankkal hitelkapcsolatban nem áll. Fentiek alapján ajánlatkérõ kérelmezõnek a szerzõdés teljesítése során szükséges fizetõképességérõl nem gyõzõdhetett meg, õt a teljesítésre pénzügyi, gazdasági szempontból alkalmasnak nem minõsíthette.<br>
Ugyanakkor kérelmezõ mûszaki alkalmasságának megállapítása az ajánlatba csatolt referenciajegyzék, technikai felszereltség, minõségbiztosítási tanúsítvány alapján nem kizárt. Tény, hogy ajánlatkérõ számára a referenciamunkákra vonatkozóan számos tisztázatlan kérdés jelentkezett, azonban elegendõ adatot szolgáltatott kérelmezõ ajánlata ahhoz, hogy ajánlatkérõ az igazolások eredetiségét, valódi tartalmát ellenõrizze közvetlenül kérelmezõ korábbi megrendelõinél.<br>
Ajánlattevõnek egyidejûleg kell alkalmasságát pénzügyi, gazdasági és mûszaki szempontból is igazolnia, ezért elõbbiekre tekintettel ajánlatkérõ helyesen állapította meg az alkalmasság igazolásának hiányát. Ennek megfelelõen pedig jogszerûen utasította el kérelmezõ – egyébként érvényes – ajánlatát.<br>
Fentiekre figyelemmel a Döntõbizottság nem tartotta indokoltnak az ajánlatok összehasonlítását a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése körében, mert kérelmezõ szerzõdés teljesítésére való pénzügyi, gazdasági és mûszaki alkalmasságát ajánlatában meggyõzõen nem tudta bemutatni és igazolni a Kbt. 43. § (2) bekezdése szerint: az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat az ajánlathoz csatolni kell.<br>
Az eljárási költségeket a felek maguk viselik a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének g) pontjára figyelemmel, mivel a jogsértõt lehet kötelezni az eljárási díj és költségek viselésére. A Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. június 30.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>