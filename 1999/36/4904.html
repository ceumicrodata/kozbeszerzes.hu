<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4904)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.135/14/1999<br>
<br>
Tárgy: a Selectrade Számítástechnikai és Szolgáltató Kft. jogorvoslati kérelme a Budapesti Rendõr-fõkapitányság Gazdasági Igazgatósága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Selectrade Számítástechnikai és Szolgáltató Kft. (1106 Budapest, Fehér út 10., a továbbiakban: kérelmezõ) jogorvoslati kérelmének, melyet a Budapesti Rendõr-fõkapitányság Gazdasági Igazgatósága (1139 Budapest, Teve u. 4-6., a továbbiakban: ajánlatkérõ) ajánlatkérõ nevében és képviseletében eljárt a Belügyminisztérium Országos Közbeszerzési Fõigazgatóság (1149 Budapest, Mogyoródi út 43., képviseli: dr. Sebõk Cecília ügyvéd, 1211 Budapest, Táncsics M. u. 62., a továbbiakban: megbízott) a Budapesti Rendõr-fõkapitányság központi és területi szerveinél mûködõ mintegy 4500 db számítástechnikai eszköz átalánydíjas karbantartása és javítása tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, mivel nem az összességében legelõnyösebb ajánlatot hirdette ki nyertesnek, ezért a Döntõbizottság a nyertesre vonatkozó eljárást lezáró döntését megsemmisíti. Ezt meghaladóan a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A Döntõbizottság 1999. június 25-én kelt D.135/3/1999 sz. ideiglenes intézkedést elrendelõ határozatának hatálya jelen határozat kézhezvétele napját követõen megszûnik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 13. számában 1999. március 31-én részvételi felhívást tett közzé tárgyalásos gyorsított eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>e) pontja alapján. A gyorsított eljárás alkalmazásának feltételét a következõképpen indokolta: "A BRFK 1999. évi költségvetési kerete 1999. február hónapban került visszaigazolásra, mellyel egyidejûleg vált ismertté, hogy az évezredváltással kapcsolatos informatikai problémák megoldásához a pénzügyi feltételek nem állnak rendelkezésre, s így 1999. évre is a jelenlegi eszközparkkal kell számolni, ebbõl következõen annak karbantartásáról gondoskodni kell." A közbeszerzési eljárás lefolytatásával a BM Országos Közbeszerzési Fõigazgatóságát bízta meg, közremûködõként a Miniszterelnökség Közbeszerzési és Gazdasági Igazgatósága is bevonásra került.<br>
A részvételi felhívásban átalánydíjas szervizszolgáltatási szerzõdés keretében az ajánlatkérõ központi és területi szerveinél mûködõ mintegy 4500 db számítástechnikai eszköz átalánydíjas karbantartását és javítását jelölte meg.<br>
A teljesítés helye a BRFK központi és területi szerveinek telephelyei, határideje 1999. december 31-ig folyamatosan, a szerzõdés aláírásától kezdõdõen.<br>
Rész- és többváltozatú ajánlattétel lehetõségét nem biztosította ajánlatkérõ a közbeszerzési eljárásban. Ajánlatkérõ a részvételi felhívásban határozta meg a résztvevõk pénzügyi, gazdasági és mûszaki alkalmassága igazolására kért adatokat, továbbá hat fõben határozta meg a megbízni kívánt ajánlattevõk keretszámát.<br>
A részvételi felhívásra 14 cég nyújtotta be részvételi jelentkezését, és az ajánlatkérõ az általa létrehozott 6 tagú bírálóbizottság elõterjesztése alapján 6 részvételi jelentkezõnek küldte meg az ajánlati felhívást is tartalmazó dokumentációt.<br>
Ajánlatkérõ megbízottja az ajánlati felhívásban többek között meghatározta a 15%-ot meghaladó alvállalkozói körre vonatkozó nyilatkozatok, igazolások benyújtási kötelezettségét, az összességében legelõnyösebb ajánlat bírálati szempontjait, annak fontossági sorrendjében, a többváltozatú ajánlattétel lehetõségét, és azt, hogy a tárgyalásokat az ajánlatok felbontásától számított 15 napon belül megkezdi az ajánlattevõkkel.<br>
Kérelmezõ ajánlatkérõ megbízottjához az ajánlatok benyújtását megelõzõen a dokumentációval kapcsolatban pontosító, tisztázó kérdéseket intézett, melyre választ fax útján 1999. május 21-én kapott.<br>
Az ajánlattételi határidõig – 1999. május 26-ig – a kérelmezõ, az Albacomp Számítástechnikai Rt., a Serco Kereskedelmi Szolgáltató Kft., a Számítástechnikai és Ügyvitelszervezõ Rt. és a Wang Global Magyarország Hálózati Szolgáltató Kft. nyújtotta be ajánlatát.<br>
Ajánlatkérõ megbízottja valamennyi benyújtott ajánlatot érvényesnek fogadta el, és nevezett ajánlattevõkkel külön-külön tárgyalásokat folytatott 1999. június 10–11-én.<br>
A tárgyalásokat követõen ajánlatkérõ – a hattagú bírálóbizottság értékelése alapján – 1999. június 24-én nyilvános eredményhirdetésen a Wang Global Kft. nettó 2 370 000 Ft/hó átalánydíjas ajánlatát hirdette ki nyertesnek, a második legkedvezõbb ajánlatot kérelmezõ tette nettó 2 200 000 Ft/hó átalánydíjas ajánlatával.<br>
Kérelmezõ 1999. június 24-én nyújtott be jogorvoslati kérelmet a Döntõbizottsághoz, melyben kérte ajánlatkérõ eljárást lezáró döntése megsemmisítését, amennyiben a szerzõdés létrejött, a jogsértés megállapítását, bírság alkalmazását. Ideiglenes intézkedésként indítványozta a közbeszerzési eljárás során létrejövõ szerzõdés megkötésének megtiltását. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, mert nem az összességében legelõnyösebb ajánlatot hirdette ki nyertesnek. Ajánlata kedvezõbb, így összességében elõnyösebb volt a nyertesnél az ajánlati ár, a mûszaki tartalom, a referenciák, a minõségbiztosítás módja, a mûszaki-technikai felszereltség bírálati szempontból. A nyertes eredeti ajánlata érvénytelennek tekintendõ, mivel a bruttó 5000 Ft alatti és feletti alkatrészlistája nem felelt meg a dokumentáció II. fejezet 3.2. pontjában foglaltaknak.<br>
A nyertes által megajánlott vonalkódos leolvasású nyilvántartási rendszer felajánlása ellentétes a Kbt. alapelvi rendelkezésével, sérti a verseny tisztaságát és esélyegyenlõségét, ugyanis ennek elõnyként történõ elbírálása jogsértõ, mivel nem kapcsolódik közvetlenül a közbeszerzés tárgyához. A jogsértõ esemény tudomásszerzésének idõpontját 1999. június 24-ében jelölte meg.<br>
A Döntõbizottság 1999. június 25-én kelt D.135/3/1999 sz. ideiglenes intézkedéssel a közbeszerzési eljárás során létrejövõ szerzõdés megkötését megtiltotta.<br>
Ajánlatkérõ megbízottja útján tett írásban észrevételt a jogorvoslati eljárásban. Írásbeli ellenkérelmében a jogorvoslati kérelem alaptalanság miatti elutasítását kérte. Elõadta, hogy a bírálati szempontok súlyozásának megfelelõen maximálisan 100 pont volt az elérhetõ részpontszámok összege.<br>
Ennek megfelelõen történt meg az ajánlatok értékelése.<br>
A bírálati szempontok fontossági sorrendjében az alábbi értékelés történt. Az ajánlati árnál kérelmezõ volt a kedvezõbb, ezért a maximális pontszámot kapta. A mûszaki tartalom tekintetében a nyertes ajánlata azáltal kedvezõbb, hogy vonalkódos nyilvántartási rendszert ajánlott meg, mint többletszolgáltatást. Ajánlata érvényes volt a bruttó 5000 Ft alatti alkatrészek tekintetében, a bruttó 5000 Ft feletti alkatrészeket opcionálisan lehetett megajánlani, ezt a bírálatnál nem vizsgálták. A rendelkezésre állásnál valamennyi ajánlattevõ vállalta a 2–4 órán belüli hibaelhárítás megkezdését, de a nyertes a kiemelt helyeken 2 órán belüli csereeszköz biztosítását vállalta, így e szempontból is kedvezõbb az ajánlata. A referencia körében a nyertes ajánlata kedvezõbb, mert rendelkezett rendõrségi referenciával; a minõségbiztosítás módjában a kérelmezõ, mert rendelkezik ISO 9001 minõségbiztosítással; a mûszaki-technikai felszereltségben azonosak az ajánlatok; a pénzügyi, gazdasági és mûszaki alkalmasságnál a kérelmezõ mutatói kedvezõbbek a nyertesnél, így a résszempontokat figyelembe véve a kérelmezõ ajánlata kedvezõbb. A jótállási feltételeknél a nyertes ajánlata kedvezõbb, mivel egységesen 12 hónap jótállást vállalt a fõdarabokra és a cseredarabokra, kérelmezõ viszont a cseredarabokra csak 6 hónap jótállást vállalt. Összességében tehát a nyertes ajánlatát kedvezõbbnek ítélte meg kérelmezõ és a többi ajánlattevõ ajánlatánál.<br>
A jogorvoslati eljárásban érdemi észrevételt a Wang Global Kft. tett.<br>
Álláspontja szerint a mûszaki tartalom, a rendelkezésre állás, a referenciák, a mûszaki-technikai felszereltség, pénzügyi és gazdasági mutatói és a jótállás feltételei vonatkozásában elõnyösebb ajánlatot tett kérelmezõnél.<br>
Ugyanakkor feltételezi, hogy kérelmezõ a szervizellátásra vonatkozó minõségbiztosítási tanúsítvány meglétérõl az Olivetti rendszer vagy szerviz partnerségérõl és az alvállalkozó bevonásáról ajánlatában hamis adatot szolgáltatott, és kérte ennek a jogorvoslati eljárásban történõ vizsgálatát.<br>
A Döntõbizottság a beszerzett iratokból és a tárgyaláson elhangzottakból megállapította, hogy a jogorvoslati kérelem részben alapos.<br>
A Wang Global Kft. (továbbiakban: nyertes) részvételi jelentkezése és a tárgyalás alapjául szolgáló ajánlata érvényes volt a közbeszerzési eljárásban. Ajánlatkérõ a részvételi felhívás 8.1. pontjában elõírta a fizetõképesség megállapítására alkalmas 1997. évi egyszerûsített mérleg- és eredménykimutatás becsatolását. A Döntõbizottság észlelte, hogy nyertes részvételi jelentkezése az Olivetti Hungary Kft. mérlegét tartalmazta, mellyel összefüggésben a Döntõbizottság megállapította, a Fõvárosi Bíróság  mint Cégbíróság 1998. június 30-án Cg.01-09-071867/28. sz. végzésében 1998. június 30-i hatállyal törölte a cégjegyzékbõl az Olivetti Hungary Kft.-t és bejegyezte – névmódosítási kérelme alapján – a Wang Global Kft.-t. Erre figyelemmel került becsatolásra az Olivetti Hungary Kft. 1997. évi mérleg- és eredménykimutatása.<br>
A dokumentáció 3.2. pontja határozta meg, hogy az ajánlattevõk kereskedelmi ajánlatukat a 2. sz. melléklet szerint adják meg. Az ártáblázatban fel kellett tüntetni az átalánydíjon belül ajánlati szolgáltatások leírását és a szolgáltatások végzéséhez szükséges bruttó 5000 Ft érték alatti alkatrészek jegyzékét. A nyertes ajánlata 5/35. oldalár meghatározása azon szolgáltatásokra vonatkozott, melyek az átalánydíjban benne foglaltatnak, továbbá példálózó jelleggel a bruttó 5000 Ft alatti mechanikus és elektronikus alkatrészek cseréjét – kábelek, kisebb értékû áramköri elemek, floppymeghajtó, fogaskerék stb. Ezzel összefüggésben a Döntõbizottság elfogadta ajánlatkérõ és megbízottjának azon érvelését, mely szerint a nyertes vállalta a tárgyaláson, hogy a központosított közbeszerzés érvényben lévõ alkatrészárait és -tételeit alkalmazza a karbantartás és javítási szolgáltatás során. A bruttó 5000 Ft-ot meghaladó szolgáltatások és alkatrészek listáját a nyertes ajánlata 6/35. oldala tartalmazza, ezzel összefüggésben a Döntõbizottság megállapította, hogy a dokumentáció 3.2. pontja opcionálisan kérte feltüntetését az ajánlatban, ezért az ajánlatok érvénytelenségét nem befolyásolhatta. Az ajánlatok értékelésénél és a tárgyalások folyamán az ajánlatkérõ és megbízottja az opcionális szolgáltatást és alkatrészlistát elõnyben nem részesítette egyetlen ajánlattevõnél sem.<br>
Mindezekre tekintettel a jogorvoslati kérelem azon része, amely a nyertes ajánlatának érvénytelenségére vonatkozott, alaptalan, ezért azt a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
Az ajánlati felhívás 13. pontja tartalmazta az összességében legelõnyösebb ajánlat kiválasztásának fontossági sorrend szerinti bírálati szempontjait. A szempontok fontossági sorrendje és az ahhoz rendelt pontértékek a következõk voltak:<br>
<br>
1. ajánlati ár	35 pont<br>
<br>
2. mûszaki tartalom (megajánlott szolgáltatás színvonala, átalánydíjon belül elvégzett feladatok mennyisége)	25 pont<br>
<br>
3. rendelkezésre állás	24 pont<br>
<br>
4. az ajánlattevõ megítélése	10 pont<br>
– referenciák	2,5 pont<br>
– minõségtanúsítás módja	2,5 pont<br>
– mûszaki-technikai felszereltség	2,5 pont<br>
– pénzügyi, gazdasági mutatói	2,5 pont<br>
<br>
5. jótállási feltételek	6 pont<br>
Mindösszesen	100 pont<br>
Az elérhetõ maximális pontszám 100 pont volt.<br>
Az elsõ bírálati szempontnál a tárgyalások eredményét követõen a nyertes ajánlati ára nettó 2 370 000 Ft, pontszáma 32 pont. A kérelmezõ nettó ajánlati ára 2 200 000 Ft, pontszáma maximális 35 pont. Az ajánlati ár szempontjából kérelmezõ ajánlata kedvezõbb ajánlatkérõ és a Döntõbizottság által is elismerten. A nyertes átalánydíja tartalmazza a dokumentáció 3.2. pontjában elõírt karbantartások bruttó 5000 Ft alatti alkatrészek javítását, cseréjének ellenértékét, így az ajánlati ára megfelel a dokumentáció elõbbi követelményének.<br>
Valamennyi ajánlattevõ a dokumentációban megfogalmazott kötelezõ mûszaki tartalmat megajánlotta ajánlatában. Ugyancsak vállalták a már mûködõ számítógépeknél a 2000. év tesztprogramjának az elõírt szoftverrel történõ lefuttatását, és a számítógépek nyilvántartásának elkészítését.<br>
A nyertes további szolgáltatásként felajánlotta a tárgyaláson a vonalkódos leltári rendszer beszerzését. Erre figyelemmel a nyertes a maximális 25 pontot, kérelmezõ 21 pontot kapott ajánlatkérõtõl. A Döntõbizottság álláspontja szerint a vonalkódos leltári rendszer bevezetése és a közbeszerzés tárgyával kapcsolatos – az ajánlatkérõ és megbízottja által – elõírt és felállított követelmények közvetlen összefüggésben nem állnak.<br>
Ajánlatkérõ az ajánlati felhívásában, a dokumentációban és a tárgyalások során nem határozta meg konkrét igényét abban a tekintetben, hogy a jelenleg meglévõ nyilvántartási rendszerét át kívánja alakítani, új alapokra kívánja helyezni. Valamennyi ajánlattevõ nyilatkozott a tárgyalások folyamán, hogy a meglévõ rendszer részét képezõ számítógépparkot felmérik.<br>
Ezzel összefüggésben többletszolgáltatást nem ajánlottak, mivel nem ismerték ajánlatkérõnek a nyilvántartási rendszere átalakítására irányuló igényét és koncepcióját. Ilyen információval esetlegesen csak a nyertes rendelkezhetett, mivel õ volt az ajánlatkérõ számítógépes rendszerének telepítõje és kialakítója. A nyertes vonalkódos rendszer alkalmazására vonatkozó ajánlatáról – tekintettel a tárgyalásos eljárás adta lehetõségre – ajánlatkérõnek módjában állt volna a többi ajánlattevõt is megnyilatkoztatni, ahogyan azt a nyilvántartási rendszerrel is megtette. Ebbõl következõleg közvetve nem érvényesült a többletszolgáltatásra vonatkozó nyilvántartási rendszer bevezetésének az ajánlattevõk közötti esélyegyenlõsége. Erre való tekintettel a mûszaki tartalom vonatkozásában a nyertes és a kérelmezõ ajánlatait a Döntõbizottság egyenértékûnek tekintette.<br>
A rendelkezésre állás bírálati szempontnál a nyertes 23 pontot, kérelmezõ 22 pontot kapott ajánlatkérõtõl.<br>
A nyertes és a kérelmezõ is vállalta a 7x24 órás rendelkezésre állást, és a hibabejelentéstõl számított 2–4 órán belüli hibaelhárítás megkezdését.<br>
A nyertes az átalánydíjas karbantartást csak a rendszergazdáknál hivatali idõn kívül Help-Desk szolgáltatással végzi, kérelmezõ a folyamatos munkavégzésû helyeken munkaidõ után vagy hétvégén végzi. Nyertes 5 napon belül el nem hárítható hibák esetében 5–10 darabos számítógép- és periféria-csereállományt ajánlott fel, amelyeket a kiemelt helyekre 2 órán belül el tud juttatni. A kérelmezõ a 48 órán túl elvégzendõ javítás esetében "forró" raktárkészletébõl 20 darab perifériát tart elkülönítve ajánlatkérõ számára cserekészülékként.<br>
A Döntõbizottság álláspontja szerint e bírálati szempontnál a nyertes ajánlata kedvezõbb, mert a kérelmezõ a tárgyaláson ajánlatát, a csereeszközök biztosítását leszûkítette a perifériákra, azaz a nyomtatókra és a monitorokra, míg a nyertes komplett PC-konfigurációt ajánlott meg.<br>
Az ajánlattevõ megítélése bírálati szempontot ajánlatkérõ további alszempontokkal egészítette ki, minden alszemponthoz 2,5 pontot rendelt, így összesen a maximálisan elérhetõ pontszám e szempontnál 10 pont volt:<br>
– Referenciák alszempontot tovább szûkítette és csökkenõ mértékû pontszámot rendelt hozzá ajánlatkérõ. Így amennyiben ajánlattevõ rendelkezik rendõrségi referenciával: 2,5 pont.<br>
– Központosított közbeszerzés során nyertes ajánlattevõ volt: 2 pont.<br>
– Központi költségvetési szerveknél végzett hasonló szolgáltatás: 1,5 pont.<br>
– Költségvetési szervnél végzett szolgáltatás: 1 pont.<br>
A referenciára a nyertes, mivel rendõrségi referenciával rendelkezett, maximális 2,5 pontot, a kérelmezõ 2 pontot kapott.<br>
A Döntõbizottság a referenciával kapcsolatosan megállapította, hogy azt ajánlatkérõ a részvételi felhívás 8.4. pontjában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint írta elõ a mûszaki alkalmasság körében. Mivel a tárgyalásos eljárásban már csak az ajánlatkérõ által pénzügyi, gazdasági és mûszaki szempontból alkalmas ajánlattevõk vehettek részt, nyújthattak be ajánlatot – és ebbe a körbe a nyertes és a kérelmezõ is beletartozott – a Döntõbizottság álláspontja szerint nem volt indokolt a referenciák szûkítése, így e résszempontból az ajánlatokat azonos értékûnek tekintette. Egyébként a nyertes referenciái a rendõrségén kívül többnyire államigazgatási területre és bankokra, a kérelmezõé központi költségvetési szervekre, valamint a központosított közbeszerzés hatálya alá tartozó szervezetekre vonatkozott.<br>
Minõségbiztosítás módja résszempont további szempontok szerinti bontása és hozzárendelt pontszámai:<br>
– nincs felkészülve, illetve nem nyilatkozott	0 pont<br>
– felkészülés alatt áll	1 pont<br>
– ISO 9001 rendelkezik	2 pont<br>
– ISO 9002 rendelkezik	2,5 pont<br>
A nyertes 0 pontot, kérelmezõ a maximális 2,5 pontot kapott ajánlatkérõ értékelésében. A kérelmezõ ajánlatából megállapítható volt, hogy ISO 9001 és 9002 minõségbiztosítási rendszerrel kérelmezõ rendelkezik, így ajánlatkérõ értékelése e résszempontból a Döntõbizottság szerint is megalapozott volt.<br>
Mûszaki-technikai felszereltség résszempontnál ajánlatkérõ azonosan értékelt, 2,5–2,5 maximális pontot kapott a két ajánlattevõ. Ezzel az értékeléssel a Döntõbizottság is egyetért.<br>
Pénzügyi, gazdasági mutatói résszempontnál a kérelmezõé a maximális 2,5 pont. Ajánlatkérõ a tõkeerõsséget a saját tõke, jegyzett tõke hányadosával és az alábbi mutatószámok mellé rendelt pontszámokkal határozta meg, az 1997. évi mérleg- és eredménykimutatás alapján:<br>
– 1-ig	0 pont<br>
– 1,01–1,50-ig	1 pont<br>
– 1,51–2,00-ig	1,5 pont<br>
– 2,01–2,50-ig	2 pont<br>
– 2,51 felett	2,5 pont<br>
E résszempontnál kérelmezõ ajánlatát elõnyösebbnek ítélte meg ajánlatkérõ. A pénzügyi, gazdasági alkalmasság szempontja alapján választotta ki ajánlatkérõ az ajánlattevõket ajánlattételre, ezért azokat a Döntõbizottság ajánlatkérõvel ellentétben azonos értékûnek tekintette.<br>
Az ajánlattevõ megítélése szempontjából a résszempontokra adott pontszámokat figyelembe véve a kérelmezõ ajánlata kedvezõbb a nyertes ajánlatánál, ajánlatkérõ értékelése megalapozott.<br>
A jótállás feltételei mint utolsó bírálati szempontnál a nyertes maximális 6 pontot, a kérelmezõ 5 pontot kapott ajánlatára.<br>
A Döntõbizottság álláspontja szerint ajánlatkérõ értékelése e szempontnál megfelelõ, mivel a nyertes nem csak a fõdarabokra, hanem a kisebb értékû javításokra is 12 hónap egységes jótállást vállalt, míg a kérelmezõ a kisebb értékû javításokra csak 6 hónap jótállást vállalt.<br>
A Döntõbizottság az ajánlatok összehasonlításából megállapította, hogy az elsõ, második, negyedik bírálati szempontból a nyertes ajánlata nem elõnyösebb a kérelmezõ ajánlatánál és a bírálati szempontok fontossági sorrendjét figyelembe véve az összességében legelõnyösebb ajánlatot nem a nyertes adta. Ajánlatkérõnek a nyertesre vonatkozó eljárást lezáró döntése a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértése miatt jogsértõ. A Kbt. 59. § (1) bekezdése szerint "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A Döntõbizottság kérelmezõ ajánlatában nem állapított meg hamis adatszolgáltatást a minõségtanúsítási rendszer, az Olivetti típusú számítógépek karbantartására vonatkozó kizárólagos szervizpartnerségre és az alvállalkozói nyilatkozattal összefüggésben.<br>
A tárgyalásos eljárás részvételi és ajánlattételi szakaszában részvételi jelentkezõként és ajánlattevõként a rövidített nevén a Selectrade Computer Kft. nyújtotta be részvételi jelentkezését és ajánlatát. A Kbt. szerinti nyilatkozatokból, cégkivonatokból és mérlegkimutatásból ez a tény egyértelmûen megállapítható.<br>
Az ISO 9001 minõségbiztosítási rendszerrel rendelkezõ kérelmezõnek ajánlata elsõ oldalán található az SGS által kiállított tanúsítvány másolata, ennek meglétérõl a Döntõbizottság rendelkezésére állt a tanúsítvány minõségbiztosítási kézikönyve is, melyet kérelmezõ csatolt be a jogorvoslati eljárásban. A részvételi jelentkezésében és az ajánlatban kizárólagos Olivetti szervizpartnerségre a Selectrade Kft. nem nyilatkozik, illetve nem lelhetõ fel erre való hivatkozás. Ajánlata 14. oldalán nyilatkozik, hogy alvállalkozókat nem alkalmaz, a feladatot teljes egészében saját hatáskörben végzi el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 23.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>