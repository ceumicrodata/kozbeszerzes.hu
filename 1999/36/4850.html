<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4850)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.122/22/1999.<br>
<br>
Tárgy: T.O.M. Controll 2001. Rt. jogorvoslati kérelme az Apáczai Csere János Tanítóképzõ Fõiskola közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A T.O.M. Controll 2001. Vagyonvédelmi és Szolgáltató Rt. (1135 Budapest, Béke út 47., képviseli: Pivarnyikné dr. Juhász Emõke ügyvéd, 1073 Budapest, Erzsébet krt. 58. III/20., a továbbiakban: kérelmezõ) kérelme alapján, melyet az Apáczai Csere János Tanítóképzõ Fõiskola (9022 Gyõr, Liszt F. u. 42., képviseli: dr. Patay Géza ügyvéd, 1026 Budapest, Küküllõ u. 1., a továbbiakban: ajánlatkérõ) a fõiskola egységei belsõ területének takarítása, várható 16 000 m2 mennyiségben tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1), 53. § (2), 56. § (1) és az 59. § (1) bekezdéseit, ezért a Döntõbizottság ajánlatkérõvel szemben 3 000 000 Ft, azaz hárommillió forint bírságot szab ki. Egyebekben a kérelmet elutasítja.<br>
A Döntõbizottság kötelezi ajánlatkérõt, hogy a bírság összegét a határozat kézhezvételétõl számított 15 napon belül a Közbeszerzések Tanácsa 10032000-01720361-00000000 számú számlájára fizesse be.<br>
Továbbá kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. április 21-én ajánlati felhívást tett közzé a K. É. 1999. évi 16. számában (1697) nyílt eljárás megindítására az ajánlatkérõ fõiskola egységei belsõ területének takarítása tárgyában.<br>
A felhívás 3. a) pontjában határozta meg azt is, hogy a takarítás várható mennyisége 16 000 m2.<br>
A 4. pontban kikötötte, hogy a vállalkozási szerzõdést 5 naptári évre kívánja megkötni.<br>
Ajánlatkérõ 20 000 Ft+áfa megfizetése ellenében dokumentációt bocsátott az ajánlattevõk rendelkezésére.<br>
A 9. pontban közölte, hogy a szolgáltatás ellenérté-kének kiegyenlítése 15 nap határidõvel, banki átutalással történik. A 11. pontban jelölte meg ajánlatkérõ; hogy a pénzügyi, gazdasági és mûszaki alkalmasság igazolására többek között kér a cég jelenlegi állapota szerinti, 30 napnál nem régebbi hitelesített cégkivonatot, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdése szerinti nyilatkozatokat és hatósági igazolásokat. Ugyanitt a mûszaki alkalmasság igazolását a Kbt. 44. § (2) bekezdés a) és b) pontjai szerint kérte. A 13. pontban közölte ajánlatkérõ, hogy az összességében legelõnyösebb ajánlatot fogadja el, az értékelési szempontok alábbi – fontossági – sorrendjét figyelembe véve: l. ár, 2. fizetési feltételek, 3. referencia. Az egyéb információk között a 15. pontban közölte, hogy az elbírálást a felbontástól számított 10 napon belül elvégzi, és hogy a pályázat nyertesével a szerzõdést az elbírálást követõ 15 napon belül kívánja megkötni.<br>
A részvételi felhívás dokumentációjában ajánlatkérõ a szerzõdéskötés által meghatározott feltételeit az I., az elbírálási szempontokat a II., míg az elvégzendõ feladatokat a III. fejezetben írta elõ részletesen.<br>
A bevezetésben közölte az ajánlatkérõ, hogy ajánlattevõk az ajánlatuk elkészítése során kötelesek alkalmazni a közbeszerzésekrõl szóló törvény rendelkezéseit.<br>
Az általános feltételeket tartalmazó I/3. pontban az ajánlatok pontosítása címszó alatt (4. oldal) közölte, ajánlatkérõ az ajánlatok értékelésének elõsegítése céljából írásban felvilágosítás kérhet ajánlattevõktõl, de ez nem vonatkozhat az árra vagy az ajánlat lényegi tartalmára. Ugyanezen pontban az ajánlatok kiértékelése, összehasonlítása címszó alatt ajánlatkérõ azt a tájékoztatást adta, hogy a bírálóbizottság az ajánlatokat formai és jogi megfelelõség szempontjából megvizsgálja, és ennek keretében jogosult bármely ajánlat elutasítására.<br>
Még mindig a 3. pontban az ajánlatokat alkotó okmányok címszó alatt (5. oldal) ajánlatkérõ megjelölte többek között becsatolandó iratként:<br>
– azok az okmányok, amelyek igazolják, hogy ajánlattevõ az ajánlattétel szempontjából megfelel és alkalmas a szerzõdés teljesítésére ajánlatának elfogadása esetén,<br>
– 1 hónapnál nem régebbi cégkivonat,<br>
– nyilatkozat, hogy munkatársai erkölcsi bizonyítvánnyal rendelkeznek.<br>
Az elbírálási szempontokat tartalmazó II. fejezetben rögzítette ajánlatkérõ, hogy "azzal az ajánlattevõvel köt szerzõdést, aki az ajánlattételi felhívásban meghatározott adatokkal igazolja pénzügyi és gazdasági alkalmasságát, valamint mûszaki képességét".<br>
A felhívás 13. pontjától eltérõen az ajánlati dokumentációban már 5 szempontot jelölt meg ajánlatkérõ a korábbi hárommal szemben, az alábbi fontossági sorrendben: 1. ár, 2. minõség, 3. alkalmazott technológia, 4. fizetési feltétel, 5. referencia.<br>
"A szolgáltatás ellenértékét vállalkozási m2/Ft+áfa árban kell megadni az alábbiak szerint:<br>
– takarítandó alapterület (összességében cirka 16 000 m2/m2-ére vetített ár <br>
– tisztítandó ablakfelület m2-ére vetített ár..."<br>
A III. fejezet 5. pontjának utolsó bekezdése szerint (12. oldal) "A fõiskola a nyertes ajánlattevõvel a szerzõdéskötést megelõzõen közösen elvégzi a takarítandó felületek felmérését, melyrõl jegyzõkönyv is készül".<br>
A dokumentációt az "információ az ajánlatok leadásához" résszel zárta az ajánlatkérõ, melyben az ajánlattételi határidõt 1999. június 1-jén 9.00 órában, az ajánlatok bontásának idõpontját pedig 1999. június 7-én 10.00 órában jelölte meg, eltérve ezzel a felhívás 6. a) és 7. b) pontjában írtaktól.<br>
A dokumentációt megvásároló 14 pályázó közül az ajánlattételi határidõig 13 cég, illetve egyéni vállalkozó nyújtott be ajánlatot. Ezek Juhász Miklós Comporat Kft., Defend Kft., Group 4 Securitas Kft., M-Dinamic Bt., Nagy-Duó Bt., Õrmester Kft., P-Dussmann Kft., Peszt-Co Bt., Point Vagyonvédelmi Kft., Profi-Komfort Kft., Tamax Kft. és a T.O.M. Controll 2001 Rt., azaz kérelmezõ. Az ajánlattételi határidõt megelõzõen 1999. május 13-án helyszíni bejárást és konzultációs lehetõséget biztosított ajánlatkérõ.<br>
E konzultáció során ajánlattevõk egyike sem kérdezett rá a takarítandó ablakok m2-ben megjelölt felületére. A Defend Kft. viszont megkérdezte a takarítandó alapterületre vonatkozó adatokat, melyre ajánlatkérõ úgy nyilatkozott, hogy az öt helyszínen megjelölt alapterületek összege 12 972 m2+a két lépcsõház. Szintén a Defend Kft. kérdezte, hogy az ablaktisztításban a szalagfüggöny tisztítása benne foglaltatik-e? Erre ajánlatkérõ azt válaszolta, hogy az elvégzendõ munkálatok vonatkozásában tételes ajánlatot kérünk, amelyben külön tételként szerepelnek a részmunkálatok. A P: Dussmann Kft. megkérdezte, hogy a függönyök mosása kinek a költségeit képezi? Erre a válasz az volt, hogy nagyobb mennyiségû függöny mosás esetén a fõiskola mint megrendelõ állja a költségeket.<br>
E jegyzõkönyvet ajánlatkérõ minden ajánlattevõnek ajánlott küldeményként postázta.<br>
A 4/1996. (K. É. 31.) sz. KT állásfoglalásra hivatkozva 1999. június 1-jén az ajánlatok bontásakor ajánlatkérõ hiánypótlásra adott lehetõséget június 4-i határidõvel.<br>
Az ajánlatkérõ 5 fõs bizottságban értékelte az ajánlatokat. A bizottsági ülésrõl felvett jegyzõkönyvben azt rögzítették a 3. pontban, hogy a bírálati szempontsort az ajánlati felhívásban rögzített feltételekkel összhangban az alábbiakban állapítják meg:<br>
– Szolgáltatás díja (alapdíj, ablaktisztítás díja),<br>
– Árkövetés,<br>
– Fizetési feltételek,<br>
– Referenciák (egyéb).<br>
E jegyzõkönyv elsõ oldala úgy kezdõdik, hogy "Készült 1999. június 2-án". Ezzel szemben a második oldalon az öt aláírás felett június 4-i dátum szerepel.<br>
A 4. pontban azt rögzítették, hogy a bizottság a pontösszesítõ rangsort valamennyi ajánlattevõre elvégezte, függetlenül az esetleg késõbbi érvénytelenségtõl, illetve kizárástól.<br>
A jegyzõkönyv 3. sz. mellékletet képezõ június 4-i keltezésû pontösszesítõ táblázaton az szerepel, hogy a Peszt-Co Bt.-t és a Camporat Kft.-t a hiányzó igazolások miatt kizárták. Az 5. pontban azt írta a bizottság, hogy Juhász Miklós ajánlata mind mûszakilag, mind gazdaságilag megalapozatlan, ezért ajánlatát elfogadásra nem javasolja. A bizottság javaslata alapján a fõiskola fõigazgatója úgy döntött 1999. június 7-én, hogy az eljárás nyertese az M-Dinamic Kereskedelmi és Szolgáltató Bt., míg második helyre a kérelmezõ ajánlatát rangsorolták. Ezt még ezen a napon nyilvános eredményhirdetésen közölték is a jelen lévõ ajánlattevõkkel. Az itt felvett jegyzõkönyvben rögzítésre került többek között, hogy az árajánlat 40%-os súllyal szerepelt a döntésben, míg a fennmaradó 60% a referenciákra, a fizetési feltételekre, az árkövetés mértékére, valamint az egyéb szolgáltatásokra adható pontokból tevõdött össze.<br>
Az ajánlattevõk közül többen vitathatónak értékelték e pontrendszert a jegyzõkönyv tanúsága szerint.<br>
A szerzõdést a nyertessel ajánlatkérõ 1999. június 14-én megkötötte.<br>
Kérelmezõ az 1999. június 15-én benyújtott, majd a felhívásra 1999. június 22-én kiegészített jogorvoslati kérelmében kérte az ajánlatkérõ eljárást lezáró döntésének megsemmisítését, a jogsértés megállapítását és ideig-lenes intézkedéssel a szerzõdéskötés megtiltását. Kérését azzal indokolta, hogy ajánlatkérõ többszörösen megsértette a Kbt. elõírásait, így többek között az 51. § (1), 52. § (1), 53. § (2) bekezdéseit, az 54. §-t, az 56. § (1) és az 59. § (1) bekezdéseit.<br>
Álláspontja szerint közjegyzõt kellett volna a bontáskor az eljárásba bevonni. Az egy idõben zajló két közbeszerzési eljárást egyszerre végezték úgy a bontási, mint az értékelési cselekmények végrehajtásakor. A bírálóbizottság zárt körben vizsgálta az ajánlatokat. A bontáskor nem ismertették a kötelezõen elõírt adatokat és az elõírt igazolások és nyilatkozatok meglétét. Nem ismert elõttük, hogy a hiánypótlást követõen volt-e érvénytelen ajánlat. A bontást követõ napon már kézbesítették részükre a bontási jegyzõkönyvet, amely ebbõl fakadóan – feltételezhetõen – elõre elkészült.<br>
Az eredményhirdetéskor zavaros indokolást közölt ajánlatkérõ, nem alkalmazkodva a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. és </a>6. sz. mellékletében írtakhoz.<br>
A Döntõbizottság ideiglenes intézkedést nem alkalmazott, mert annak törvényi feltételei az eljárás megindításakor rendelkezésre álló iratok alapján hiányoztak. Ajánlatkérõ kérte az alaptalan kérelem elutasítását. Kérését azzal indokolta, hogy a Kbt. nem tartalmaz kötelezõ rendelkezést a közjegyzõ igénybevételére, mint ahogy arra sem, hogy kizárná az egy idõben történõ bontási eljárást két közbeszerzési eljárás esetén. Ennek ellenére elkülönülten történt az ajánlatok bontása és értékelése is. Az elbírálás folyamatába nem kell bevonni az ajánlattevõket, az az ajánlatkérõ joga. A bontás feltételeit nem változtatták meg ötletszerûen, csak lehetõséget biztosítottak a hiányzó igazolások csatolására a 4/1996. sz. ajánlásnak megfelelõen.<br>
A bontáskor szóban ismertették a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében írt adatokat. A hiánypótlási felhívásnak nem minden ajánlattevõ tett eleget.<br>
A nyertes és kérelmezõ ajánlata minden elõírt hatósági igazolást és nyilatkozatot tartalmazott.<br>
Ajánlatkérõ dokumentumai tartalmazták, hogy mely ajánlattevõket tekintette az igazolások hiánya miatt érvénytelennek az ajánlatkérõ. A bontási jegyzõkönyv gyors megküldése nem jelenti annak idõ elõtti elkészítését.<br>
A megjelölt elbírálási szempontok alapján választották ki a nyertes ajánlattevõt, különös tekintettel az árra, mint elsõ értékelési szempontra.<br>
A referenciák és a fizetési feltételek tekintetében a két ajánlat között nem volt számottevõ különbség, de így is a fizetési feltételeknél a kérelmezõt, míg a referencia tekintetében a nyertest tekintették jobbnak.<br>
A felek kérésére kitûzött tárgyaláson kérelmezõ és ajánlatkérõ az írásos kérelmét változatlanul fenntartotta. Kérelmezõ itt elismerte, hogy a kötelezõ adatokat szóban ismertették a bontás alkalmával.<br>
Ajánlatkérõ a tárgyaláson megerõsítette, hogy csak két ajánlatot tekintettek érvénytelennek, annak ellenére, hogy a cégkivonatok vizsgálata alapján azt is tapasztalták, hogy a P. Dussmann Kft. cégkivonatában nem szerepel az épülettisztítás (takarítás) mint tevékenységi kör. Az egyéni vállalkozó sem csatolt be – természetszerûleg – cégkivonatot, de az õ ajánlatát megalapozatlanság miatt utasították el.<br>
Nem vitatta azt sem, hogy a nyertes ajánlattevõ csak alapárat adott meg ajánlatában, és az ablaktisztításra nem tett külön árajánlatot a felhívási dokumentáció szerint. Ebbõl egy segédtáblázattal kiszámolták a takarítás árát m2-re lebontva és ez kedvezõbb volt kérelmezõénél.<br>
E számításnál feltételezték, hogy ha a nyertes is nettó 38 Ft/m2 áron tisztítaná az ablakokat, mint kérelmezõ, akkor éves szinten számolva ez 3,04 Ft/m2-re jönne ki. Elismerte a tárgyaláson, hogy nem a felhívás szerint súlyozták a második és harmadik szempontból az ajánlatok értékelését, de álláspontja szerint ez nem változtat a tényleges sorrenden. Azt is pozitívan értékelték a nyertesnél, hogy kérelmezõ jobb árkövetõ ajánlata ellenére az 5 év alatt kevesebb költségvonzata lesz a nyertes árajánlatának.<br>
Az ügyben érdekelt felek közül a POINT Kft. úgy nyilatkozott írásban, hogy a kiírásban nem egyértelmûen megadott az ajánlattételi határidõ és bontási idõpont, ezért nem voltak jelen az ajánlatok bontásakor. A P. Dussmann Kft. írásban kérte tárgyalás megtartását. A Comparat Kft. írásban közölte, hogy tudomásul vette a kizárását a hatósági igazolások hiánya miatt, az ügyet ezzel lezártnak tekinti a maga részérõl.<br>
A Döntõbizottság a rendelkezésére álló iratok, dokumentumok, szóbeli és írásos nyilatkozatok alapján megállapította, hogy ajánlatkérõ megvalósította a határozat rendelkezõ részében felsorolt jogsértéseket. Egyebekben a jogorvoslati kérelmet mint alaptalant elutasította.<br>
Megalapozatlan a jogorvoslati kérelem a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdésének és az 54. §-nak megsértése vonatkozásában. Megállapította a Döntõbizottság, hogy ajánlatkérõ annak ellenére, hogy külön-külön idõpontot jelölt meg a dokumentációban ajánlattételi határidõként és a bontás idõpontjaként, mégis az eredeti ajánlattételi határidõben bontotta fel az ajánlatokat, azaz 1999. június 1-jén.<br>
Ez megfelel a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. §-</a>nak, ami kimondja, hogy:<br>
"(1) Az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
(2) Az ajánlatok felbontásánál az ajánlatkérõ, az ajánlattevõk és az általuk meghívott személyek, a Tanács tagjai vagy az általuk megbízott személyek, továbbá – a közbeszerzéshez központi költségvetési támogatásban részesülõ ajánlatkérõ esetén – a külön jogszabályban meghatározott szervek, személyek lehetnek jelen.<br>
(3) Az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt."<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>át azért nem sértette meg ajánlatkérõ, mert megállapítható a becsatolt dokumentumokból, hogy ajánlatkérõ jegyzõkönyvben, illetve annak elválaszthatatlan mellékletében rögzítette az érvénytelennek ítélt és ezért kizárt ajánlatokat, nevezetesen a Peszt-Co Bt. és a Comparat Kft. ajánlatát. Jegyzõkönyvet készített továbbá a bontási eljárásról is.<br>
A Döntõbizottság a rendelkezõ részben megállapított jogsértéseket az alábbi tényekre alapozza:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint "az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek."<br>
Az 52. § (2) bekezdés d) pontja pedig úgy rendelkezik, hogy érvénytelen az ajánlat, "ha az nem felel meg az ajánlati felhívásban, illetõleg a dokumentációban meghatározott feltételeknek".<br>
Az 53. § (2) bekezdése azt a szabályt tartalmazza, hogy "az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak".<br>
A fenti szabályok figyelembevételével ajánlatkérõ az eredményhirdetésig jogosult – és köteles – vizsgálni az ajánlatok érvényességét. Amennyiben ezen idõ alatt érvénytelenségi okot észlel, akkor azt az ajánlatot ki kell zárnia az eljárás további szakaszából.<br>
Az eljárás során megállapította a Döntõbizottság, hogy a két jegyzõkönyvileg is kizárt ajánlaton túl észlelte ajánlatkérõ a P. Dussmann Kft. ajánlatának érvénytelenségét, de azt nem zárta ki a további eljárásból, holott a cégkivonatában nem szerepel az épülettisztítás (takarítás) mint tevékenységi kör. Ennek alapján nevezett nem is köthet szerzõdést az ilyen tevékenységre, tekintettel a gazdasági társaságokról szóló 1997. évi CXLIV. törvény 2. § (3) bekezdése, valamint a cégnyilvántartásról és a bírósági cégeljárásról szóló 1997. évi CXLV törvény 1. § (2) bekezdése értelmében.<br>
Azt is megállapította a Döntõbizottság, hogy ugyanezen okból érvénytelen a Comparat Kft. ajánlata is.<br>
Mivel nem vizsgálta ajánlatkérõ körültekintõen az ajánlatokat a fenti szempontokra vonatkozóan, megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdését is, mely cogens szabályként kimondja, hogy "az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Ennek során az igazolások eredetiségét is megvizsgálhatja".<br>
Az eredeti ajánlatok és az ajánlatkérõ által becsatolt iratok alapján azt is megállapította a Döntõbizottság, hogy a nyertes ajánlata is érvénytelen volt, mert az ajánlattételi határidõig nem csatolta ajánlatához a cégkivonatot és az alkalmazottai erkölcsi bizonyítványának meglétére vonatkozó nyilatkozatát. Ezen okmányokat a hiánypótlás keretében csak 1999. június 3-án juttatta el ajánlatkérõhöz. Maga ajánlatkérõ nyilatkozott úgy írásos észrevételében, hogy a 4/1996. számú állásfoglalás szerint csak a hatósági igazolások és az erre vonatkozó saját írásbeli nyilatkozatok hiánypótlására van lehetõség. A cégkivonat és az erkölcsi bizonyítványok meglétére vonatkozó nyilatkozat a Döntõbizottság álláspontja szerint e kategóriába nem sorolható be, ezért a nyertes ajánlata is érvénytelen.<br>
Mint érvénytelen ajánlat, nem lehet a legkedvezõbb, így a nyertes sem, ezért annak benyújtójával nem köthetett volna szerzõdést ajánlatkérõ.<br>
A szerzõdéskötés tényébõl fakadóan ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, amely kimondja, hogy "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A fenti indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontjai szerinti jogkövetkezményeket alkalmazta a 88. § (4) bekezdésének utolsó mondatára és az (5) bekezdésére is figyelemmel.<br>
A kiszabott bírság – figyelemmel az öt évre szóló szerzõdéses árra, amit ajánlatkérõ mintegy 65 millió forintban állapított meg – nem éri el az 5%-ot sem, szemben a törvényben megengedett 30%-kal.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 2.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>