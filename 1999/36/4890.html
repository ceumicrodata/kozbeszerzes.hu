<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4890)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.141/5/1999<br>
<br>
Tárgy: Fõvárosi Közterület-fenntartó Rt. jogorvoslati kérelme Fót Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Fõvárosi Közterület-fenntartó Rt. (1081 Budapest, Alföldi út 7., továbbiakban: kérelmezõ) Fót Nagyközség Önkormányzat (2151 Fót, Vörösmarty tér 1., a továbbiakban: kérelmezett) települési szilárd hulladék gyûjtése, szállítása tárgyú eljárása ellen benyújtott jogorvoslati eljárásban a Döntõbizottság hatáskörének hiányát állapítja meg, és a kérelmezõ jogorvoslati kérelmét elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ megalkotta a települési szilárd hulladékkal kapcsolatos közszolgáltatás kötelezõ igénybevételére szóló 14/1996. (VI. 11.) sz., és az ezt módosító 33/1998. (XII. 14.) sz. rendeletét.<br>
Ezt követõen a kérelmezett ajánlati felhívást tett közzé a K. É. 1999. február 3-án megjelent 5. számában, Fót települési szilárd hulladék gyûjtése és szállítása tárgyában.<br>
A beérkezett ajánlatok bontási idõpontját 41. napban jelölte meg, melyet számítási hiba miatt a 42. napon végzett el, ezért az eljárást eredménytelennek nyilvánította és új eljárást indított, amellyel kapcsolatban a K. É. 1999. május 19-én megjelent 20. számában nyílt eljárásra szóló felhívást tett közzé.<br>
A beszerzés mennyiségét oly módon határozta meg, hogy 4783 db 110 literes kuka vagy zsák, valamint 10–50 db változó mennyiségû 4 m3-es konténer heti egyszeri kiürítését kéri.<br>
Meghatározta továbbá azt is, hogy a 110 literes gyûjtõedények a lakosság tulajdonát képezik, míg a konténerek biztosítása az önkormányzat feladata. Meghatározta a teljesítés helyét oly módon, hogy Fót Nagyközség belterületre és beépített külterületre, zárt területre vonatkozott a hulladék gyûjtése, szállítása. A teljesítés határidejét 1999. október 1-jétõl 2004. szeptember 30-ig írta elõ.<br>
A kérelmezett 1999. június 8-án tartott konzultáción pályázói kérdésre úgy nyilatkozott, hogy elfogadja az elõzõ eljárásban benyújtott ajánlatokban becsatolt, a felhívása 11. pontja szerinti igazolásokat, így jelen eljárásban azokat újólag nem kell a hatóságoktól ismételten megkérni.<br>
1999. június 29-én került sor az ajánlatok bontására, amikor is ajánlatot adott be: a Becker Kft., a Dunakeszi Közüzemi Komplex Vállalkozási Kft., a Papik Kft., a Multiszint Kft., a Kóczián Kft., az OTTO Kft. és a kérelmezõ.<br>
Az ajánlatok bontásakor az ajánlatkérõ a Kóczián Kft. ajánlatát érvénytelenné nyilvánította, mert az nem felelt meg a kiírás követelményeinek.<br>
A kérelmezõ a bontást követõen 1999. július 2-án nyújtott be jogorvoslati kérelmet a Döntõbizottsághoz, melyben sérelmezte, hogy az ajánlatkérõ az "új eljárásában" a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a>-ban elõírt nyilatkozatokat és hatósági igazolásokat ismételten nem kéri benyújtani, holott álláspontja szerint ennek meglétét a törvény kötelezõen elõírja, és így, mivel ezek egyes ajánlattevõk ajánlatából hiányoznak, ezek az ajánlatok érvénytelenek. Ezért kéri, hogy a Döntõbizottság hívja fel az ajánlatkérõ figyelmét a fenti törvénysértésre és szólítsa fel a törvényben meghatározott módon történõ közbeszerzési eljárás törvényes lefolytatására.<br>
Ajánlatkérõ elismerte érdemi észrevételében, hogy csak azon ajánlattevõktõl kérte a 46. §-ban elõírt igazolásokat és nyilatkozatokat, akik az elõzõ eljárásban nem (csatolták) vettek részt.<br>
Álláspontja szerint a két eljárás között eltelt rövid idõszak alatt az igazolások nem vesztették el érvényességüket és ezért azok elfogadhatók, egyébként ismételt becsatolást a Kbt. nem ír elõ. Törvénysértést álláspontja szerint nem követett el, ezért kéri a jogorvoslati kérelem elutasítását.<br>
A Döntõbizottság a kérelmezõ kérelme, kérelmezett érdemi észrevétele, tárgyaláson elhangzott szóbeli nyilatkozatok, kérelmezettnél keletkezett okirati bizonyítékok, Fót Önkormányzat 14/1996. (VI. 11.) sz. rendelete alapján megállapította, hogy nem rendelkezik hatáskörrel a jogorvoslati kérelem elbírálására az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján a törvény személyi hatálya alá tartozik a helyi önkormányzat, így jelen esetben a fóti önkormányzat. A törvény személyi hatálya alá tartozó szervezetek a 2. § (1) bekezdése szerint az árubeszerzések, építési beruházások és szolgáltatások megrendelése – együtt: közbeszerzés – során kötelesek a Kbt. szabályait alkalmazni. A törvényértelmezõ rendelkezések fejezetében meghatározza azt is, hogy mit kell árubeszerzésnek, építési beruházásnak, szolgáltatásnak, azaz közbeszerzésnek tekinteni. Tárgyi ügyben azonban a kérelmezett önkormányzat nem e fogalomkörbe tartozó tevékenységet – közbeszerzést – végez. A Kbt. 9. § (2) bekezdés a) pontja kimondja ugyanis, hogy a törvény hatálya nem terjed ki azokra a szolgáltatásokra, amelyeknek végzésére kizárólag más jogszabályban meghatározott személy vagy szervezet jogosult.<br>
A helyi önkormányzatokról szóló 1990. évi LXV. törvény 8. § (1) bekezdése az önkormányzatok kötelezõen ellátandó feladatkörébe sorolja a köztisztaság, település-tisztaság biztosítását. A helyi önkormányzati feladatkörbe tartozó, a köztisztasággal és településtisztasággal összefüggõ közfeladatok ellátásának elõsegítése érdekében került megalkotásra az egyes helyi közszolgáltatások kötelezõ igénybevételérõl szóló 1995. évi XLII. törvény – a helyi önkormányzati feladatkörbe tartozó, a köztisztasággal és a településtisztasággal összefüggõ egyes közfeladatok ellátásának szabályozása körében – az 1. § (3) bekezdésében kimondja, hogy a helyi önkormányzat a kötelezõ közszolgáltatás elvégzésére nyilvános pályázatot hirdet meg, majd rendeletben állapítja meg a nyilvánosan meghirdetett pályázatot elnyerõ, a közszolgáltatást végzõ intézmény, szakvállalkozás megnevezését, illetõleg mûködési területének a határait, melyen belül a szolgáltató a közszolgáltatás teljes körét valamennyi tulajdonos tekintetében rendszeresen köteles ellátni.<br>
Ez a törvény, amely sorrendben követi a közbeszerzésekrõl szóló törvényt, az 1. § (3) bekezdésében csak nyilvános pályázat meghirdetésére kötelezi az önkormányzatot és nem írja elõ a közbeszerzési törvény alkalmazását. Ebbõl megállapítható, hogy a jogalkotónak nem állt szándékában a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés a) pontja alól kivenni az e törvényben szabályozott közszolgáltatást, tehát nem kívánta ezeket a közbeszerzés körébe vonni. Mindezek alapján a Döntõbizottság megállapította, hogy függetlenül attól, hogy a pályázat a K. É.-ben került meghirdetésre, és függetlenül annak tartalmától, e közszolgáltatás pályáztatása nem tartozik a Kbt. hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése értelmében a közbeszerzésekkel kapcsolatos jogorvoslat körében a Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A 76. § (2) bekezdése szerint a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
Erre tekintettel a Döntõbizottság, mivel a 76. § (1) bekezdése körébe nem tartozik jelen jogvita, így a rendelkezõ részben foglaltak szerint megállapította hatáskörének hiányát, a 76. § (1) bekezdésére figyelemmel a kérelmet a 88. § (1) bekezdés a) pontja alapján elutasította, és a rendelkezõ részben foglaltak szerint döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 29.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>