<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4865)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.111/13/1999.<br>
<br>
Tárgy: a Molnár Tanoda Kft. jogorvoslati kérelme a Magyar Honvédség 61. Vay Ádám Logisztikai Ezred közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Molnár Tanoda Kft. (4400 Nyíregyháza, Széchenyi út 13., a továbbiakban: kérelmezõ) jogorvoslati kérelmét, melyet a Magyar Honvédség 61. Vay Ádám Logisztikai Ezred (4400 Nyíregyháza, Tiszavasvári u. 2., a továbbiakban: ajánlatkérõ) regionális, angol középfokú "C" típusú nyelvképzés tárgyú közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. április 1-jén meghívásos közbeszerzési eljárásban való részvételre hívott fel közvetlenül öt ajánlattevõt. A felhívottak a New York Nyelviskola, a Molnár Tanoda Kft., az ILS Nyelviskola, a Munkaügyi Központ és a Herold TIT Nyelviskola voltak. Az eljárási fajta alkalmazását ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#65">Kbt.) 65. §</a> (1) bekezdés b) pontjára alapította, felhívását a K. É.-ben közzé nem tette. A beszerzés tárgyát 10 fõ 1200 órás angol középfokú "C" típusú nyelvképzés képezte. Felhívásában a beszerzés tárgyán, az ajánlatkérõ megnevezésén túl, rendelkezést csak az ajánlat benyújtásának címére és határidejére, az ajánlatok felbontására, a pályázathoz csatolandó igazolások és nyilatkozatok körére, illetve az elbírálási szempontokra írt elõ. Az elbírálás szempontjaiként fontossági sorrendben az oktatási színvonalat, oktatási segédanyagokkal, segédeszközökkel, segédletekkel való ellátottság mértékét, és az árat határozta meg. Az ajánlattétel határidejét május 4. 10.00 órában határozta meg. Egyebekben arra utalt, hogy a Kbt. irányadó rendelkezései alapján bonyolítja le az eljárást.<br>
A közvetlenül elküldött felhívásra a felhívott ajánlattevõkön túl ajánlatot nyújtott be a Megyei Pedagógiai Intézet és Továbbképzõ Központ is. Az ajánlatok beérkezését követõen az ajánlatkérõ írásban értesítette az ajánlattevõket, hogy ajánlataikról május 13-án tárgyalni kíván. Az ajánlatok bontására is e napon került sor, nem nyilvánosan, hanem az egyes ajánlattevõkkel külön folytatott tárgyalások kezdetekor. Az ajánlatok elbírálására ajánlatkérõ négyfõs bizottságot hozott létre. Döntését megelõzõen az ajánlattevõkkel a tárgyalást a bizottság folytatta le. Május 26-án ajánlataik módosítására is felhívták ajánlattevõket, figyelemmel arra, hogy 10 fõrõl 11 fõre módosították a képzésben részt vevõ személyek számát. Kérték, hogy május 31-ig vizsgálják felül a korábban tett árajánlatot és nyilatkozzanak a módosítás tekintetében. A Molnár Tanoda Kft. a tárgyalások során a képzendõ személyek számának emelése mellett is csökkentette az árajánlatát 3,6 E Ft-ról 3 163 940 Ft-ra, a New York Nyelviskola pedig a létszámnövelés ellenére is tartotta eredeti 3 millió Ft-os árajánlatát. Az ajánlatok értékelése során az értékelõbizottság kialakított egy ún. elõzetes sorrendet, és az elsõ három helyezett ajánlattevõnél helyszíni bejárást is tartott. A bizottság tagjai – egy kivétellel – mindezek alapján a Molnár Tanoda Nyelviskolát javasolta, az eljárás nyertesének kihirdetni. A döntésre jogosult személy, hivatkozva az ajánlattevõk által folytatott tárgyaláson tett módosító javaslatokra, nem fogadta el a bizottság javaslatát, és a New York Nyelviskola nyertességérõl döntött. Az 1999. június 4-én készült jegyzõkönyv tanúsága szerint ennek indoka, hogy bár az oktatás színvonala mindkét ajánlattevõnél azonos szintû, a New York Nyelviskola fõvállalkozásban, míg a Molnár Tanoda Nyelviskola alvállalkozó bevonásával kívánja teljesíteni a képzést. Ezen túlmenõen a New York Nyelviskola ECL nemzetközi minõsítési vizsgáztatási joggal, továbbá TCL brit minõsítési vizsgáztatási joggal rendelkezik. Az ár tekintetében pedig a legkedvezõbb ajánl<br>
atot (3 M Ft) a New York Nyelviskola tette. Az eredményt 1999. június 4-én hirdették ki, amelyen a nyertes és kérelmezõ jelen volt. A nyertes ajánlattevõ és az ajánlatkérõ képviselõje 1999. június 4-én vállalkozási szerzõdést írt alá.<br>
Az eredményhirdetést követõen június 7-én a Molnár Tanoda Kft. jogorvoslati kérelmet terjesztett elõ a közbeszerzési eljárás lebonyolítása, az ajánlatok bontása és az eredményhirdetés módja ellen. Sérelmezte, hogy az ajánlatok felbontása nem szabályszerûen, egyidejûleg, minden ajánlattevõ jelenlétében, az elõírt határidõben történt, nem került ismertetésre bontáskor az ajánlatok tartalma. Ugyancsak sérelmezte, hogy az ajánlattevõkkel nem egyidejûleg, hanem külön-külön tárgyalt az ajánlatkérõ, továbbá, hogy az eredményhirdetés alkalmával döntését ajánlatkérõ nem indokolta.<br>
Ajánlatkérõ a jogorvoslati kérelmet mint alaptalant kérte elutasítani. A nyertes ajánlatkérõ elkésettségre hivatkozott. Álláspontja szerint a jogorvoslati kérelemben megjelölt jogsértésekrõl kérelmezõ több mint 15 napja tudomást szerzett. Az ILS Nyelviskola, illetve a TIT Jurányi Lajos Egyesülete írásban tett észrevétele szerint a jogorvoslati kérelemben foglaltak megalapozottak.<br>
A rendelkezésre álló iratanyag és a tárgyaláson elhangzottak alapján a Döntõbizottság megállapította, hogy a jogorvoslati kérelem részben elkésett, részben megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdésének b) pontja szerinti meghívásos eljárás alkalmazására akkor kerülhet sor, ha a minõsített ajánlattevõk jegyzéke alapján legalább öt ajánlattételre alkalmas minõsített ajánlattevõ van. Ajánlatkérõ, bár e szakaszra hivatkozással eljárását meghívásos eljárásnak nevezte, tartalmában nem meghívásos, hanem tárgyalásos eljárást folytatott. A hirdetmény közzététele nélküli eljárás indítása, az ajánlattevõkkel történõ tárgyalás, az ajánlati felhívás, az ajánlatok módosítása a meghívásos eljárásban nem, csak a tárgyalásos eljárásban megengedett. Ajánlatkérõ a meghívásos eljárásra történõ hivatkozás ellenére hirdetményt nem tett közzé, ajánlati felhívását késõbb módosította, úgyszintén lehetõvé tette az ajánlatok módosítását, az ajánlattevõkkel közvetlenül tárgyalt azok tartalmáról. Figyelemmel azonban a Kbt. 79. § (5) bekezdésére, amely szerint jogorvoslati eljárás a jogsértõ esemény tudomásra jutásától számított 15 napon belül kezdeményezhetõ, a jogorvoslati kérelem benyújtásának idõpontjában már vitássá nem volt tehetõ, ennek következtében vizsgálható, hogy az ajánlatkérõ jogszerûen hivatkozott-e a meghívásos eljárás alkalmazására, majd tért át a tárgyalásos eljárásra. Ugyanezen okból nem tehetõ vitássá, hogy az ajánlatkérõ az ajánlatok bontását jogszerûen végezte-e, illetve hogy május 13-án szabályszerûen folytatták-e a tárgyalást, vagy tekintettek el ekkor az ajánlatok tartalmának ismertetésétõl. Az ajánlatok bontása és a tárgyalás napja egyaránt 1999. május 13. volt, így mind a bontás során, mind a tárgyalás során tanúsított ajánlatkérõi magatartásokról kérelmezõ e napon tudomást szerzett. A tudomásszerzést követõ 15 napon belül, amelynek elmulasztása jogvesztéssel jár, azonban jogorvoslati kérelmet e körben nem terjesztett elõ, így a kérelem a Kbt. 79. § (5) bekezdése alapján erre vonatkozóan elkésettnek minõsül.<br>
Megalapozatlan ugyanakkor a jogorvoslati kérelemnek azon része, amely azt támadja, hogy az eredményhirdetéskor csak a nyertes nevét közölték, nem indokolták azonban meg sem azt, hogy miért választották nyertesnek, sem pedig azt, hogy a kérelmezõi ajánlat miért került elutasításra.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ az ajánlatok elbírálására vonatkozó döntését nyilvánosan hirdeti ki. E jogszabályhelybõl megállapíthatóan csak a döntést kell kihirdetni, annak indokát az eredményhirdetésen az ajánlatkérõ nem köteles adni. A 63. § (2) bekezdése szerint külön ajánlattevõi kérelemre köteles, a kérelem kézhezvételétõl számított 15 napon belül indokolást adni az ajánlatkérõ. Az iratokból megállapíthatóan ilyen ajánlattevõi kérelem az ajánlatkérõhöz nem érkezett.<br>
Az indokolásban kifejtettek alapján a Döntõbizottság a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés a) pontjában megjelölt jogkövetkezményeket alkalmazta. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. július 20.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>