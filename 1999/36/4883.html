<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÖBIZOTTSÁG (4883)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.92/12/1999<br>
<br>
Tárgy: a Junior Vendéglátó Rt. I. rendû, Herdlicska Márton egyéni vállalkozó II. rendû kérelmezõk jogorvoslati kérelme  Budapest Fõváros XIX. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1077 Budapest, Király u. 85., 1095 Budapest, Mester u. 29–31., a továbbiakban: I. rendû kérelmezõ) és Herdlicska Márton egyéni vállalkozó (1044 Budapest, Bezerédi u. 4., képviseli: dr. Tercsi Erika ügyvéd, 1114 Budapest, Bartók Béla út 11–13., a továbbiakban: II. rendû kérelmezõ) jogorvoslati kérelmének, amelyet Budapest Fõváros XIX. Kerületi Önkormányzata (1195 Budapest, Városház tér 18., a továbbiakban: ajánlatkérõ) Budapest Fõváros XIX. Kerület Kispest Önkormányzata gyermekintézményeinek étkeztetése tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésének második fordulatára tekintettel az 59. § (1) bekezdést, ezért megsemmisíti az ajánlatkérõnek 1999. május 21-én nyilvánosan kihirdetett 114/1999. (V. 19.) KB. közbeszerzési eljárást lezáró döntését, ezt meghaladóan a kérelmet elutasítja.<br>
A Döntõbizottság kötelezi az ajánlatkérõt, hogy kérelmezõk részére a határozat kézhezvételétõl számított 15 napon belül 30 000 Ft-30 000 Ft, azaz harmincezer-harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 10. számában, 1999. március 10-én nyílt eljárás lefolytatására ajánlati felhívást tett közzé Kispest önkormányzata gyermekintézményeinek étkeztetésére vállalkozói szerzõdés keretében. A beszerzés tárgyát és mennyiségét az alábbiak szerint határozta meg: a kerületben lévõ 29 gyermekintézmény napi étkeztetésének biztosítása, amely áll:<br>
Iskola	háromszori étkezés	napi 1500 adag<br>
	egyszeri étkezés	napi 1400 adag<br>
Óvoda 	háromszori étkezés	napi 2000 adag<br>
Középiskola	egyszeri étkezés	napi   150 adag<br>
A teljesítés helyeként a XIX. kerület egész területét állapította meg.<br>
Ajánlatkérõ a beszerzés tárgyának egy részére a rész-ajánlattétel lehetõségét biztosította, valamint a felhívás 14. pontjának megfelelõen többváltozatú ajánlatot is lehetett tenni.<br>
Külön dokumentációt nem bocsátott az ajánlattevõk rendelkezésére; a felhívással kapcsolatban telefonon vagy személyesen – elõzetes egyeztetés alapján – felvilágosítást nyújtott az ajánlatkérõ illetékes képviselõje. Dokumentáció helyett ajánlatkérõ az ajánlattevõk kérésére írásban rendelkezésre bocsátotta az intézmények listáját, valamint a felhívás 15. a) pontja szerint a kerületben lévõ egy darab báziskonyha és három darab befejezõkonyha címét, amelyeket bérleti díj és rezsitérítés ellenében ajánlattevõknek felajánlott.<br>
A felhívás 13. pontjában meghatározta az ajánlatok elbírálásának szempontjait a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésének b) pontja értelmében, és azok fontossági sorrendjét:<br>
– a szolgáltatás ellenértéke, minõsége,<br>
– a teljesítés helyére juttatás ideje és módja.<br>
Az ajánlattételi határidõig – 1999. április 20. – kérelmezõkön kívül ajánlatot nyújtott be a Nyugat-magyarországi Kereskedelmi Vendéglátó és Szolgáltató Kft., a Rapeta Kft., a Plásztán Kft., az Elamen Rt., a Sodexho Kft. és a Pensio 17 Kft.<br>
Az ajánlatok bontásakor a Rapeta Kft. ajánlatát ajánlatkérõ érvénytelennek nyilvánította a felhívásban elõírt igazolások és nyilatkozatok hiánya miatt, a többi ajánlatot érvényesnek fogadta el.<br>
Az ajánlatok értékelésére szakértõi bizottságot hozott létre. Ajánlatkérõ döntéshozó testülete az Önkormányzat Költségvetési Bizottsága döntését – a 114/1999. (V. 19.) számú KB-határozata szerint – nyilvános eredményhirdetésen közölték az ajánlattevõk képviselõivel 1999. május 21-én.<br>
A közbeszerzési eljárásban a Pensio 17 Kft. 6 iskola, 7 óvoda, az Elamen Rt. 8 iskola és 12 óvoda ellátási szolgáltatását nyerte el ajánlatkérõ döntése értelmében.<br>
Az I. és II. rendû kérelmezõ (a továbbiakban: kérelmezõk) 1999. május 21-én jogorvoslati kérelemmel fordultak a Döntõbizottsághoz, amelyben sérelmezték:<br>
– ajánlatkérõ nem határozta meg az elbírálási szempontokat és azok fontossági sorrendjét, a felhívásban megjelent szempontokon túlmenõen más bírálati szempontokat is figyelembe vett döntése meghozatalakor;<br>
– a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdésének megsértését az ajánlatok értékelését végzõ szakértõi bizottsággal szemben;<br>
– ajánlatkérõ költségvetési bizottsága és a szakértõi bizottság között összeférhetetlenség áll fenn;<br>
– az ajánlatkérõ nevében eljáró döntéshozó testület döntését a bizottság elnöke nem írta alá, így az nem tekinthetõ hiteles döntésnek;<br>
– ajánlatkérõ nem hirdethetett volna kettõ nyertest a közbeszerzési eljárásban, mivel felhívása ezt nem tette lehetõvé;<br>
– ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint 15 napon belül nem válaszolt az ajánlatok elutasításáról, és annak indokait nem jelölte meg válaszlevelében.<br>
Kérték, hogy a Döntõbizottság hozzon ideiglenes intézkedést a közbeszerzési eljárás felfüggesztésére, semmisítse meg az ajánlatkérõ eljárást lezáró döntését, tiltsa meg a még meg nem kötött szerzõdés megkötését, valamint az ajánlatkérõ költségekben történõ marasztalását.<br>
A Döntõbizottság ideiglenes intézkedésként 1999. május 26-án D.92/7/1999 sz. határozatában a szerzõdés megkötését megtiltotta.<br>
Ajánlatkérõ tárgyaláson tett nyilatkozatában és érdemi észrevételében a jogorvoslati kérelmek elutasítását kérte. Álláspontja szerint bírálata és döntése nem volt jogsértõ. Döntésekor nemcsak szakmai, hanem területi szempontokat is figyelembe vett, mely részérõl jogszerû volt, mivel az egy általánosan elfogadott gyakorlat ilyen jellegû beszerzési eljárásoknál. Az önkormányzat illetékes képviselõje minden olyan információval ellátta a hozzá forduló ajánlattevõket – így a területi elvû bírálatról is –, melyet az ajánlati felhívás nem tartalmazott.<br>
Az ajánlatok értékelésére létrehozott szakmai bizottság megfelelõ szakértelemmel rendelkezett, pl. a bizottság elnöke felsõfokú vendéglátó-ipari képzettségû, továbbá az önkormányzat rendelkezik önkormányzati rendelettel, mely szabályozza a közbeszerzési eljárások lefolytatásának rendjét, az abban részt vevõ testületek feladatát, hatáskörét, így a Költségvetési Bizottságét is. Továbbá az önkormányzat szociális ellátásáról szóló rendelete szabályozza többek között a gyermekétkeztetés nyersanyagnormáját és egységárát. Részajánlatot álláspontja szerint külön az óvodákra, iskolákra és középiskolákra lehetett tenni, de a bírálatnál ajánlatkérõ alkalmazhatta a területi megosztás elvét is. Összeférhetetlenség nem volt a szakértõi és a döntéshozói testületek között, amelyet a becsatolt önkormányzati rendeletben foglalt szabályok is megerõsítenek. Kérelmezõknek az államigazgatási eljárás általános szabályairól szóló 1957. évi IV. törvény szerinti határidõben átadták ajánlatuk elutasításáról szóló válaszlevelüket.<br>
A Pensió 17 Kft. és az Elamen Rt. ajánlatkérõ döntését jogszerûnek tartották tárgyaláson tett észrevételükben; mivel hasonló jellegû beszerzéseknél más ajánlatkérõk sem jelölik meg felhívásukban és a dokumentációban, hogy a szakmai szempontok mellett területi megosztásban is lehet nyertest hirdetni. A TEÁOR-számok és tevékenységi körök 1998. január 1. napjától történt megváltoztatása nem érintette jelen közbeszerzési eljárásban részt vevõk alkalmasságát a diákétkeztetés, közétkeztetés tevékenységét illetõen.<br>
A Döntõbizottság a rendelkezésére álló becsatolt iratokból és a tárgyaláson elhangzottakból megállapította, hogy a jogorvoslati kérelmek részben alaposak. Külön dokumentáció hiányában az ajánlattételhez szükséges információkat az ajánlati felhívás tartalmazta. A felhívással kapcsolatban telefonon vagy személyesen, elõzetes egyeztetés alapján felvilágosítást nyújtott az ajánlatkérõ, az ajánlati felhívás 15. Egyéb információk h) pontja alapján. Így az ajánlati felhívásból értesülhettek az ajánlattevõk az ajánlatok elkészítéséhez szükséges alapvetõ információkról.<br>
Ajánlatkérõ a felhívásban a beszerzés tárgyát és mennyiségét étkezési adagokban iskolánként, óvodánként és középiskolánként állapította meg, továbbá meghatározta, hogy ezt 29 gyermekintézményben kell teljesíteni az önkormányzat egész illetékességi területén. Részajánlatot – ajánlatkérõ álláspontjával is egyezõen – az összes iskolára, óvodára és középiskolára a felhívásban megjelölt adagmennyiségben lehetett tenni.<br>
Valamennyi ajánlattevõ a beszerzés tárgyára teljes körû ajánlatot tett. Ezen belül I. rendû kérelmezõ nyújtott be – I. változatként jelölt –, de a felhívásnak megfelelõ részajánlatot, amely csak az iskolák étkeztetésére vonatkozott. Alternatív ajánlatában reformmenüt ajánlott az óvodáknak és iskoláknak.<br>
Az Elamen Rt. részajánlata a kerület egy részének ellátására vonatkozott úgy, hogy a kevesebb intézmény étkeztetési költségeit – a teljes körû ellátáshoz képest – magasabb áron ajánlotta. Az óvodáknak alternatív ajánlatként reformmenüt ajánlott.<br>
A Pensió 17 Kft. a teljes körû ellátás 50%-át is vállalta, az óvodákban napi háromszori étkeztetést 1000 adaggal, az iskolákban napi háromszori étkezést 1700 és napi egyszerit 65 adaggal. Ez utóbbi mennyiségek a beszerzés tárgya szerintieknek nem az 50%-a, ezért ajánlati változatnak sem tekinthetõk.<br>
A Döntõbizottság álláspontja szerint ajánlatkérõ területi megosztás szerinti döntése azért jogsértõ, mert ezen elv érvényesítésének lehetõségét az ajánlati felhívásban nem jelölte meg. Döntése alapjául szolgáló részajánlatot csak I. rendû kérelmezõ tett, azonban ezt figyelmen kívül hagyta. Ajánlatkérõ önkényesen, felhívásától eltérõen részajánlatokat hozott létre a nyertes ajánlattevõk ajánlataiból, és a kerületen belül intézményi megosztást alkalmazott, amelyre a részajánlattétel körében felhívásában követelményi lehetõséget nem biztosított.<br>
A Döntõbizottság tehát nem azt tartotta jogsértõnek, hogy a bírálatkor területi elvû megosztás alapján nyertest hirdessen az ajánlatkérõ. Amennyiben ilyen rész-ajánlattételi lehetõséget az ajánlati felhívásban, mint alapvetõ információt közölt volna az ajánlattevõkkel, és ilyen ajánlatot kapott volna, úgy azok értékelésére és elfogadására is módja lett volna. Mivel erre nem került sor, a Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének utolsó fordulatára figyelemmel az eljárást lezáró döntése is jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének utolsó fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy visszalépése esetén – ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése körében az ajánlatokat nem hasonlította össze, mivel ajánlatkérõ felhívásától a részajánlat körében önkényesen eltért és olyan ajánlati részeket hozott létre döntésekor, amelyeket a nyertes ajánlattevõk nem ajánlottak meg. Erre való figyelemmel – a Döntõbizottság álláspontja szerint – ajánlatkérõ eljárást lezáró döntése is jogsértõ volt.<br>
A Döntõbizottság megalapozatlannak találta a kérelmezõk azon álláspontját, hogy az ajánlatkérõ nem határozta meg az elbírálási szempontokat, azok sorrendjét, és ettõl eltérõ szempontokat is figyelembe vett, valamint, hogy eljárása során a megfelelõ szakértelem hiányzott, összeférhetetlenség állt fenn a döntéshozó és a szakértõi testület között, a nyilvánosan kihirdetett döntés hitelt érdemlõen nem volt aláírva, a bírálattal és a döntés kihirdetésével összefüggésben a verseny tisztaságának elve nem érvényesült, a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerinti határidõt az ajánlatkérõ megsértette és több nyertest nem hirdethetett volna az ajánlatkérõ.<br>
Az ajánlatkérõ az ajánlati felhívás 13. pontjában meghatározta az elbírálási szempontokat és azok sorrendjét is. Értékelését ezekre alapította. A 26/1996. (VI. 21.) sz. rendelettel módosított 45/1995. (XII. 22.) sz. önkormányzati rendelete részletesen szabályozza az ajánlatkérõ közbeszerzési eljárásának lefolytatásának rendjét, a szakértõi testület és a döntéshozó személy (testület) feladatát, hatásköri eltéréseiket. A szakértõi bizottságban a beszerzés tárgyához igazodó végzettséggel rendelkezõ bizottság elnöke és a bevont személyek a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése szerint megfelelõ szakértelemmel rendelkeztek. Nem lehetett összeférhetetlenséget megállapítani az ajánlatok értékelését végzõ bizottság és a döntést hozó Költségvetési Bizottság között. Az önkormányzati rendelet 13. § (1) bekezdése biztosította a Költségvetési Bizottság közbeszerzési eljárásokban való döntési jogosultságát. A zárt ülésrõl készült jegyzõkönyv tartalmazta a bizottság elnökének és titkárának az aláírását az eljárást lezáró döntésre vonatkozóan.<br>
A nyilvános eredményhirdetésen érvényesültek a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1)–(2) bekezdésében elõírt szabályok, így e tekintetben az ajánlatkérõre nézve jogsértést nem állapított meg a Döntõbizottság.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésében elõírt 15 napos határidõ betartása és a kérelmezõk ajánlata elutasításának indokaival kapcsolatosan a Döntõbizottság megállapította, hogy ajánlatkérõ eleget tett a fenti törvényhely elõírásainak. Alaptalannak találta a Döntõbizottság a verseny tisztaságának megsértése tekintetében elõadott kérelmezõi állításokat is. Kérelmezõk konkrétan nem jelölték meg azon ajánlatkérõi magatartásokat, amelyek összefüggésben lettek volna a verseny tisztaságának megsértésével. A Döntõbizottság a becsatolt iratokból sem tudott megállapítani olyan magatartást, amely közvetlenül összefüggésben lett volna a Kbt. 24. §-ában foglalt alapelvi követelmények megsértésével.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 21.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>