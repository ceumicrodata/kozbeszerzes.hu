<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4864)
</b></h2><FONT size=3><i><u></i></u><br>
1024 Budapest, Margit krt. 85<br>
Ikt. sz.: D.133/7/1999.<br>
<br>
Tárgy: a Betonútépítõ Nemzetközi Rt. jogorvoslati kérelme a Mátészalka Város Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Soós Tibor ügyvéd (1094 Budapest, Tûzoltó u. 31.) által képviselt Betonútépítõ Nemzetközi Építõipari Rt. (1094 Budapest, Tûzoltó u. 94., továbbiakban: kérelmezõ) jogorvoslati kérelmét – melyet dr. Marjai Tibor ügyvéd (4400 Nyíregyháza, Szent I. u. 5.) által képviselt Mátészalka Város Önkormányzata (4700 Mátészalka, Hõsök tere 9., továbbiakban: ajánlatkérõ) Mátészalka, Ipari úton Ipari Park elõközmûvesítési munkáinak kivitelezése tárgyú közbeszerzési eljárása ellen indított – a Döntõbizottság elutasítja. A felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 1999. április 28-i 17. számában a rendelkezõ részben megjelölt beszerzés tárgyában.<br>
Ajánlatkérõ az ajánlati dokumentáció IV. pontjában elõírta, hogy az ajánlat vállalkozói díjra vonatkozó részének tartalmaznia kell:<br>
a) a Körépterv Kft. által készített kiviteli tervben szereplõ valamennyi munka elvégzésének költségeit,<br>
b) az esetleges többletmunkák (a tervben szereplõ, de a tervezõi költségvetésbõl hiányzó munkák) elvégzésének költségeit,<br>
c) a mûszaki szükségességbõl felmerülõ pótmunkák (a tervdokumentációban nem szereplõ, de a létesítmény rendeltetésszerû használatához mûszakilag közvetlenül szükséges) elvégzésének költségeit.<br>
Az ajánlatokat június 8-án 10.00 óráig lehetett benyújtani. A felhívásra három ajánlat érkezett, a kérelmezõ 95 515 E Ft-os, a Magyar Aszfalt Kft. Szabolcs-Szatmár-Bereg Megyei Fõ-építésvezetõsége 109 705 E Ft-os, és a Kelet Speeck Kft. 129 340 E Ft-os vállalkozói díjjal benyújtott ajánlata.<br>
Ajánlatkérõ az 1999. június 21-én tartott nyilvános eredményhirdetésen a Magyar Aszfalt Kft. ajánlatát hirdette ki nyertesnek, vele a szerzõdést június 22-én megkötötte.<br>
Kérelmezõ június 25-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az õ, a nyertesnél több mint 14 Ft-tal kedvezõbb ajánlatát minõsítette nyertesnek.<br>
Kérte ideiglenes intézkedéssel a szerzõdéskötés megtiltását és ajánlatkérõ eljárást lezáró döntésének megsemmisítését.<br>
Ajánlatkérõ a július 1-jén kelt észrevételében kérte a jogorvoslati kérelem elutasítását. Észrevételében és a jogorvoslati eljárásban július 15-én tartott tárgyaláson védekezésül elõadta, hogy a nyertes ajánlata ugyan magasabb, de a nyertes ajánlati ára tartalmazta a költségvetési kiírásban nem szereplõ többlet- és pótmunkákat is, a kérelmezõ viszont 5%-ot meghaladó pót- és többletmunkákra már külön díjat kíván érvényesíteni, s mivel a pótmunkák értékét elõre nem lehet pontosan tudni, elõfordulhat, hogy a kérelmezõ tényleges vállalkozói díja magasabb lesz, mint a nyertes ajánlattevõé.<br>
A Döntõbizottság a felek írásbeli és a tárgyaláson elhangzott nyilatkozatai, valamint a közbeszerzési eljárás során keletkezett iratok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
A Döntõbizottság megállapította, hogy kérelmezõ ajánlata nem felelt meg az ajánlati dokumentáció IV. pontjában meghatározott ajánlattételi feltételeknek a következõk miatt:<br>
ad.a) Kérelmezõ ajánlatából kimaradtak, illetve csökkentésre kerültek egyes kézi és gépi földkiemelési, tömörítési, munkaárok dúcolási tételek, mint pl. "ivóvízvezeték-építés munkaárok-dúcolás 1552,3 m2", a "gázvezeték-építés munkaárok-földkiemelés 1947,1 m3" helyett a kérelmezõ ajánlatában csak 770 m3 szerepel. Az ajánlatból teljesen kimaradt és csökkentõ tételek összértéke a kérelmezõ áraival számolva áfával együtt 5 488 360 Ft. Ily módon megállapítható, hogy kérelmezõ árajánlata nem tartalmazta teljes körûen a kiírási dokumentációban megjelölt munkák költségeit.<br>
ad.b) és c): Kérelmezõ ajánlatának része, a vállalkozási szerzõdésajánlat 2.3. pontja így szól: "Felek megállapodnak abban, hogy ha a szerzõdés teljesítése során felmerült pót- és többletmunkák értéke meghaladná a 2.1. pontban rögzített vállalkozói díj" – a 95 515 E Ft – "5%-át, a vállalkozó jogosult e munkák elszámolásakor az eredeti ajánlatától eltérõ árak alkalmazására, figyelembe véve e munkákkal kapcsolatos többletráfordításait."<br>
E szövegezésbõl megállapítható, hogy kérelmezõ árajánlata csak 5% erejéig tartalmazza a pót- és többletmunkák költségeit, szemben az ajánlati dokumentáció IV. pontjában foglaltakkal, melynek értelmében az ajánlatnak teljes mértékben tartalmaznia kell ezen munkák költségeit.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetve dokumentációban meghatározott feltételeknek, az 53. § (2) bekezdése szerint pedig az eljárás további szakaszában nem vehet részt az, aki érvénytelen ajánlatot tett. Ebbõl következik, hogy a kérelmezõ ajánlatát nem lehet a többi (érvényes) ajánlattal összehasonlítani, elbírálni, és ily módon a jogorvoslati kérelemben foglaltak szerinti, a kérelmezõ ajánlatát a nyertes ajánlatánál jobbnak minõsítését eredményezõ megállapításra jutni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 27.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>