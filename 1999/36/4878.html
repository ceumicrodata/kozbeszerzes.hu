<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4878)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.153/9/1999<br>
<br>
Tárgy: a KIPSZER Rt. jogorvoslati kérelme az Országos Nyugdíj-biztosítási Fõigazgatóság közbeszerzési eljárás ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KIPSZER Rt. (1106 Budapest, Jászberényi út 24–36., a továbbiakban: kérelmezõ) jogorvoslati kérelmét, amelyet az Országos Nyugdíj-biztosítási Fõigazgatóság (1132 Budapest, Visegrádi u. 49., a továbbiakban: ajánlatkérõ) "a B.-A.-Z. Megyei Nyugdíj-biztosítási Igazgatóság új irodaépületének megvalósítása" tárgyú közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. december 23-án megjelent 51. számában elõminõsítési eljárás lefolytatására részvételi felhívást tett közzé a B.-A.-Z. Megyei Nyugdíj-biztosítási Igazgatóság irodaépületének megvalósítása tárgyában. Az alkalmasság vizsgálatát követõen a 13 részvételre jelentkezõ közül 10 ajánlattevõt hívott fel ajánlattételre 1999. március 23-án. Az ajánlati határidõig – május 3-ig – 9 ajánlattevõ nyújtotta be ajánlatát, amelyek közül a bontáskor kettõt érvénytelennek nyilvánított ajánlatkérõ. Hét ajánlatot, a Könnyûszerkezetépítõ és Szolgáltató Kft. (a továbbiakban: KÉSZ Kft.), a KIPSZER Fõvállalkozási és Tervezõ Rt., az ALBA REGIA Építõ Vállalkozó Rt., a Békés Megyei Általános Építõipari Rt. (a továbbiakban: BÁÉV), a Hajdúsági Univerzális Építõipari Rt. (a továbbiakban: HUNÉP), az Adeptus Mérnöki, Építõipari és Kereskedelmi Kft. és a STRABAG Észak-magyarországi Magasépítési Területi Igazgatóság ajánlatát bírálta el. Nyertesnek 1999. május 31-én a KIPSZER Rt. 998 293 761 Ft-os ajánlatát hirdette ki.<br>
E döntés ellen a KÉSZ Kft. 1999. június 3-án jogorvoslati kérelmet terjesztett elõ. A kérelem alapján a Döntõbizottság megállapította, hogy kérelmezõ ajánlata az elbírálás szempontjai szerint kedvezõbbnek minõsül, mint a nyertes ajánlat. D.102/9/1999. számú határozatában megállapította, hogy az ajánlatkérõ azzal a magatartásával, hogy nem a legelõnyösebb ajánlatot tevõt hirdette ki nyertesnek, megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért megsemmisítette az ajánlatkérõ eljárást lezáró döntését. Az eljárást lezáró döntés megsemmisítése magába foglalta mind az elsõ helyezettre (KIPSZER Rt.), mind a második helyezettre (BÁÉV) vonatkozó ajánlatkérõi döntés megsemmisítését. A határozatot a KIPSZER Rt. a bíróság elõtt keresettel támadta, kérve a bíróságtól a határozat megváltoztatását, és annak megállapítását, hogy az ajánlatkérõ helyesen értékelte az ajánlatokat.<br>
E határozatot követõen ajánlatkérõ a tárgybani beszerzésre vonatkozóan ismételt közbeszerzési eljárást nem írt ki. Az 1998. december 23-án indult közbeszerzési eljárás során érkezett ajánlatokat értékelte újra. 1999. július 20-án ismételten eredményt hirdetett, és a HUNÉP Rt.-t hirdette ki gyõztesnek, majd július 22-én vele a vállalkozási szerzõdést megkötötte.<br>
A KIPSZER Rt. az ajánlatok újbóli értékelését megelõzõen, 1999. július 14-én nyújtott be jogorvoslati kérelmet a Döntõbizottsághoz. Kérelme szerint az ajánlatkérõ arról értesítette, hogy a bírálóbizottság ismételten áttekinti a pályázatokat és annak alapján – a bírósági döntés bevárása nélkül – újabb döntést fog hozni. Erre tekintettel kérte a Döntõbizottságtól, hogy ideiglenes intézkedéssel függessze fel az ajánlatok ismételt elbírálását, amennyiben pedig idõközben sor kerül az ajánlatok ismételt elbírálására, a szerzõdés megkötését tiltsa meg ideiglenes intézkedéssel. Kérelmét arra alapította, hogy a kérdéses beszerzés tekintetében ajánlatkérõ a bírósági döntés bevárása nélkül újabb döntés meghozatalára nem jogosult.<br>
Ajánlatkérõ ellenkérelmében arra hivatkozott, hogy a B.-A.-Z. Megyei Nyugdíj-biztosítási Igazgatóság épületének építési munkáit mielõbb meg kell kezdenie. A bírósági eljárás jogerõs befejezésének bevárására, az ítélkezés elhúzódása miatt, lehetõsége nincs. Egyébiránt pedig a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(2) bekezdése alapján a keresetlevél benyújtására tekintet nélkül végre kell hajtania a Döntõbizottság D.102/9/1999. számú határozatát. Erre tekintettel a kérelem elutasítását kérte.<br>
A KÉSZ Kft. érdemi észrevétele szerint a bíróság jogerõs döntésének bevárásáig az ajánlatkérõ a rendelkezõ részben szereplõ beszerzés tárgya tekintetében további intézkedést, döntést nem foganatosíthat és nem hajthat végre.<br>
A Döntõbizottság a rendelkezésre álló iratanyag és a tárgyaláson elhangzottak alapján megállapította, hogy kérelmezõ kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a)–g) pontja sorolja fel a Döntõbizottság által alkalmazható jogkövetkezményeket. A hivatkozott rendelkezés c) pontja szerint megsemmisítheti az ajánlatkérõnek a közbeszerzési eljárás folyamán hozott vagy azt lezáró döntését, kivéve, ha e döntés alapján a szerzõdés már létrejött. Arra vonatkozóan a Kbt. rendelkezést nem tartalmaz, hogy a döntés megsemmisítését követõen az ajánlatkérõ a megsemmisített döntés helyett hozhat-e újabb döntést.<br>
Azt kérelmezõ és az ügyben egyéb érdekeltnek tekinthetõ KÉSZ Kft. sem teszi vitássá, hogy amennyiben a döntés megsemmisítését kimondó határozatot a bíróság elõtt nem támadják, az ajánlatkérõ jogosult az ajánlati kötöttségre vonatkozó rendelkezések figyelembevételével a megsemmisített döntés helyett újabb döntést hozni. Arra hivatkoznak, a bíróság elõtti megtámadás gátolja meg, hogy a vitatott beszerzés tekintetében az ajánlatkérõ bármilyen további intézkedést foganatosítson.<br>
Az államigazgatási eljárás általános szabályairól szóló 1957. évi IV. törvény (továbbiakban: Áe.) 72. § (3) bekezdése szerint a keresetlevél benyújtásának a közigazgatási határozat végrehajtására halasztó hatálya van. A határozat végrehajtásának általános szabályaitól azonban eltér a közbeszerzési ügyben hozott közigazgatási határozat végrehajtására vonatkozó jogi szabályozás. A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(2) bekezdése kimondja, hogy a keresetlevél benyújtásának a határozat végrehajtására nincs halasztó hatálya. E rendelkezés értelmében a Döntõbizottság által hozott határozat a kézbesítéssel nemcsak jogerõssé, de végrehajthatóvá válik. A Pp. 332. § (3) bekezdése alapján azonban a bíróság a közigazgatási határozat végrehajtásának felfüggesztését az eljárás folyamán bármikor – már a tárgyalás kitûzése elõtt is –, akár hivatalból, akár kérelemre elrendelheti. A döntõbizottsági határozat végrehajtásának bírói felfüggesztését biztosító rendelkezés azonban nem értelmezhetõ úgy, hogy mindaddig nem hajtható végre a közigazgatási határozat, amíg a bíróság nem dönt a végrehajtás kérdésében. Ilyen jogértelmezés esetén a döntõbizottsági határozatok végrehajtására vonatkozó – általánostól eltérõ – jogi szabályozás érvényesíthetõ nem lenne, különösen akkor, ha a felperes csakúgy, mint a D.102/19/1999. számú határozat ellen benyújtott keresetlevelében, a végrehajtás felfüggesztését nem is kéri.<br>
Az új irodaépület megvalósítására 1999. május 3-ig benyújtott ajánlatokról a Döntõbizottság D.102/9/1999. számú határozatában megállapította, hogy a KIPSZER Kft. ajánlata nem tekinthetõ a legkedvezõbbnek, ezért az ajánlatkérõ 1999. május 31-i, eljárást lezáró döntését megsemmisítette. E határozat végrehajtását éppen az jelenti, hogy ugyanazokról az ajánlatokról az ajánlatkérõ ismételten nem mondhatja ki, hogy közülük az a legkedvezõbb, amelyre vonatkozó ajánlatkérõi döntést elõzetesen a Döntõbizottság megsemmisítette.<br>
Az indokolásban kifejtettek alapján a Döntõbizottság a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 29.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>