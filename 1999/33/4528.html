<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4528)
</b></h2><FONT size=3><i><u></i></u><br>
Budapest, Margit krt. 85. <br>
Ikt. sz.: D.128/ 9/1999. <br>
<br>
Tárgy: Ivanov és Társa Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
A Döntõbizottság az Ivanov és Társa Kft. (1062 Budapest, Lehel u. 1., képviseli dr. Schmidt János ügyvéd 1034 Budapest, Bécsi u. 163., a továbbiakban: kérelmezõ) jogorvoslati kérelmének, amelyet a Honvédelmi Minisztérium Beszerzési Hivatala (1475 Budapest, Pf. 163, képviseli: dr. Mezeiné dr. Nyitrai Beáta jogtanácsos, a továbbiakban: ajánlatkérõ) C és BC kategóriákban maximum 600 fõ, azaz hatszáz fõ sorköteles határ-idõre történõ gépjármûvezetõ-képzésének végrehajtása tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) és (2) bekezdés d) pontjára figyelemmel a Kbt. 59. § (1) bekezdését, ezért vele szemben 2 000 000 Ft, azaz kettõmillió forint pénzbírságot szab ki, ezt meghaladóan a kérelmet elutasítja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak hézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Fõvárosi Hadkiegészítõ Parancsnokság megbízása alapján nyílt eljárás lefolytatására ajánlati felhívást tett közzé a Közbeszerzési Értesítõ (K. É.) 18. számában 1999. május 5-én Vállalkozási szerzõdés keretében "C" és "BC" kategóriákban maximum 600 fõ sorköteles határidõre történõ gépjármûvezetõ-képzésének végrehajtására.<br>
Ajánlatkérõ dokumentációt is készített, melyben meghatározta az ajánlatok benyújtásának formai és tartalmi követelményeit.<br>
A felhívás és a dokumentáció szerint a teljesítés véghatáridejét 1999. december 15-ében, és a teljesítés helyét Budapest közigazgatási területében jelölte meg. Rész- és többváltozatú ajánlattételt a dokumentációban elõírtak szerint lehetett tenni.<br>
Szintén a felhívásban és a részletes dokumentációban kerültek meghatározásra az ajánlattevõk pénzügyi, gazdasági és mûszaki alkalmassága igazolására kért adatok és tények köre, valamint az összességében legelõnyösebb ajánlat kiválasztásának fontossági sorrendje szerinti szempontjai.<br>
Az ajánlattételi határidõig – 1999. június 15. – kérelmezõn kívül az V. Sebesség Kft. nyújtotta be ajánlatát. Az V. Sebesség Kft. ajánlatkérõhöz az ajánlattételi idõszakban a dokumentáció casco biztosításra vonatkozó elõírásával kapcsolatban pontosító, tisztázó kérdést intézett, amelyre az ajánlatkérõ az érdekelt ajánlattevõk egyidejû értesítése mellett írásban 1999. május 17-én válaszolt.<br>
A nyilvános eredményhirdetésen – 1999. június 17-én – ajánlatkérõ az V. Sebesség Kft. ajánlatát hirdette ki nyertesnek, kérelmezõ ajánlatát érvénytelennek nyilvánította, mivel ajánlata nem tartalmazta a dokumentáció 4.1.3. pontjában elõírt harmadik személynek okozott károkra vonatkozó felelõsségbiztosítást vagy ennek megkötésére irányuló nyilatkozatát.<br>
Az eredményhirdetésen jelen levõ kérelmezõ képviselõnek átadta az errõl szóló írásbeli döntését, míg a nyertesnek 1999. június 17-én fax útján megküldte írásbeli döntését.<br>
Ajánlatkérõ a nyertes ajánlattevõvel 1999. június 25-én megkötötte a vállalkozási szerzõdést, és az eljárás összegzésérõl 1999. június 29-én készítette el tájékoztatóját. Kérelmezõ jogorvoslati kérelmét 1999. június 18-án nyújtotta be a Döntõbizottsághoz, melyet írásban 1999. július 6-án és a tárgyaláson kiegészített.<br>
Sérelmezte ajánlatkérõ azon döntését, mely szerint ajánlatát érvénytelennek nyilvánította. Kérelmének mellékleteként becsatolta felelõsségbiztosítási kötvényét, továbbá nyilatkozott ajánlatában, hogy a felhívás és a dokumentáció feltételeit elfogadja.<br>
Sérelmezte továbbá ajánlatkérõ azon döntését, hogy az eljárás nyertese az V. Sebesség Kft. lett, mivel álláspontja szerint a nyertes ajánlata is érvénytelennek tekintendõ, mert nem a dokumentációban elõírt formában nyújtotta be ajánlatát. A nyertes ajánlata szintén nem felel meg a dokumentáció elõírásainak az ajánlati ár költségekkel kalkulált megadása és az ajánlati ár megtételének módja vonatkozásában.<br>
Továbbá álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése szerint érvényesen nem jött létre a vállalkozási szerzõdés az ajánlatkérõ és a nyertes ajánlattevõ között. Kérte a Döntõbizottságtól ideiglenes intézkedésként a szerzõdéskötés megtiltását, ajánlatkérõ eljárást lezáró döntésének a megsemmisítését, és eljárási költségekben történõ marasztalását.<br>
A Döntõbizottság az erre nyitva álló határidõn belül ideiglenes intézkedést nem alkalmazott, mert annak törvényi feltételei akkor nem állottak fenn.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint jogosan állapította meg kérelmezõ ajánlatának érvénytelenségét, mivel a felhívás feltételeire vonatkozó általános vállalási nyilatkozata nem helyettesítheti kifejezett nyilatkozatát a felelõsségbiztosítási szerzõdés megkötése tekintetében, továbbá felelõsségbiztosítási kötvényt nem tartalmazott ajánlata. További érvénytelenségi okokat is megállapíthatott volna, így az ajánlat nem volt folyamatosan sorszámozva, a teljesítésbe bevont oktatók, személy és tehergépjármûvek száma meghaladja a teljesítés értékének 15%-át, de az alvállalkozói körre vonatkozó nyilatkozatok és hatósági igazolások hiányoztak az ajánlatból.<br>
A nyertes ajánlattevõ érvényes ajánlatot tett, az ajánlati ár megadása módjában is megfelelt a dokumentáció követelményeinek. Az ajánlati ára meghatározásakor figyelembe vette a dokumentáció 5.1.3. pontjában elõírt költségkalkulációk elõírásait. A vállalkozási szerzõdés érvényesen létrejött és megkötésre került, mert 1999. június 17-én fax útján írásbeli döntését a nyertes ajánlattevõnek megküldte.<br>
Az V. Sebesség Kft. írásbeli észrevételében tájékoztatta a Döntõbizottságot, hogy a közbeszerzési eljárás során a szerzõdés megkötésre került és megkezdte az alapján annak teljesítését.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy a jogorvoslati kérelem részben alapos.<br>
A Döntõbizottságnak a jogorvoslati kérelem alapján abban kellett állást foglalnia, hogy a kérelmezõ és a nyertes ajánlattevõ a felhívás és a dokumentáció alapján érvényes ajánlatot tett-e és ebbõl a szempontból megfelel-e az ajánlatkérõ eljárást lezáró döntése a Kbt.-nek.<br>
Kérelmezõ ajánlata ajánlatkérõ által megállapított érvénytelenségi oka körében a Döntõbizottság megállapította, hogy ajánlatkérõ döntése jogszerû volt.<br>
A dokumentáció 2.4. pontja szerint "ajánlatkérõ csak a jelen Dokumentáció"-ban megfogalmazottakra fogad el ajánlatot, az 5.l.l. pontja szerint az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti formában kell ajánlatát elkészíteni, majd meghatározta a dokumentáció 4. pontjában az ajánlattal szemben támasztott követelményeket, így többek között azt a 4.1.3. pontja szerint, hogy az ajánlattevõ rendelkezzen felelõsségbiztosítással – harmadik személynek okozott károkra – teljes körû kockázatvállalással Magyarország területén.<br>
A Döntõbizottság megállapította, hogy kérelmezõ ajánlata nem tartalmazta az ajánlatok benyújtása idõpontjában felelõsségbiztosítási kötvényét. A Döntõbizottság álláspontja szerint az ajánlat 15. oldalán 1. pontban megtett nyilatkozata a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírt a felhívás feltételeire vonatkozó ajánlattevõi általános nyilatkozat nem helyettesítheti a biztosítási kötvény becsatolásának elmulasztásából eredõ érvénytelenségi ok meg nem létét, mivel a Kbt. 43. § (1) bekezdése elsõ mondata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõ érdemi észrevételében felsorolt, de döntésében nem megállapított esetleges érvénytelenségi okoknak – így az ajánlatok oldalainak sorszámozása, a 15%-ot meghaladó alvállalkozói körre vonatkozó nyilatkozatok, igazolások hiánya – nincs további relevanciája a kérelmezõ ajánlata érvénytelensége körében, mivel a Döntõbizottság által is elismerten ajánlatkérõ döntése a megállapított érvénytelenségi okra figyelemmel jogszerû volt.<br>
Ezt követõen a Döntõbizottság megvizsgálta a nyertes ajánlattevõ ajánlatát érvényesség szempontjából és az alábbiakat állapította meg.<br>
Ajánlatkérõ a felhívás 3. c) pontja szerint részajánlattétel lehetõségét a dokumentációban meghatározottak szerint biztosította. A dokumentáció 2.5. pontja elõírta, hogy ajánlattevõ a beszerzés tárgyára ajánlatát az alábbi bontásban készítse el, 1-100 fõ sorköteles "C" és "BC" kategória együttes képzését.<br>
101-200 fõ sorköteles "C" és "BC" kategória együttes képzését. <br>
201-350 fõ sorköteles "C" és "BC" kategória együttes képzése.<br>
351-600 fõ sorköteles "C" és "BC" kategória együttes képzése.<br>
Ajánlattevõ az elsõ két kategóriára kötelezõ jelleggel tegyen részajánlatot. A második két kategória esetében képzési kapacitása függvényében tehet ajánlatot.<br>
Ezzel szemben a nyertes ajánlatának 4. oldalán a következõképpen tett ajánlatot: Vállalt 400 fõ sorköteles "C" és "BC" kategóriás gépjármûvezetõ-képzésének végrehajtását az alábbi bontásban:<br>
Ellenszolgáltatás mértéke, összege, 1–200-ig hallgató képzésénél: "C" kategória esetén 2000 Ft/fõ "BC" kategória esetén 119 000 Ft/fõ<br>
Ellenszolgáltatás mértéke, összege, 1–400-ig hallgató képzésénél: "C" kategória esetén 68 000 Ft/fõ "BC" kategória esetén 105 000 Ft/fõ.<br>
Határidõk: képzési 1–100 fõig szeptember 29-ig.<br>
101–200 fõig január 29-ig, 201–350 fõig november 3-ig, 351–400 fõig december 1-ig.<br>
– teljesítési határidõ: december 15-ig.<br>
A Döntõbizottság álláspontja szerint a nyertesnek a fenti módon megadott ajánlata nem felel meg a dokumentáció 2.5. és a felhívás 3. c) pontjában foglalt elõírt sávos ajánlatadási követelménynek. A nyertes az 1–200-ig és az 1–400-ig bontásban ajánlati ára eltér az 1–100-ig, 101–200-ig, 201–35 0-ig, 351–600 fõig elõírt bontású dokumentációi követelménynek. A képzési határidõk dokumentáció szerinti bontásban történõ megadása az ajánlat érvénytelenségén nem változtat, mivel a dokumentáció 4.2.4. pontja szerint az oktatási terv csatolása az ajánlat részét kellett hogy képezze. A dokumentáció és a felhívás a teljesítés véghatáridejét 1999. december 15-ében jelölte meg. A Döntõbizottság álláspontja szerint a nyertes ajánlattevõ a fentiekre való tekintettel érvénytelen ajánlatot tett.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés utolsó fordulata szerint ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez kötve van.<br>
Ajánlatkérõ azzal a magatartásával, hogy a nyertes ajánlattevõ ajánlatát érvényesnek fogadta el megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, mely szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõnek az érvénytelen ajánlat nyertesként történõ kihirdetésével – ebbõl a gondolatmenetbõl levezetve – az eljárást lezáró döntése is jogsértõ.<br>
Egyébként a nyertes az ellenszolgáltatás mértékét a dokumentáció 4.3.4. pontja szerint állította össze – tételesen megadta a képzési költségek megoszlását –, így a jogorvoslati kérelem ebben a részében alaptalan.<br>
Ugyancsak alaptalan a kérelem a közbeszerzési eljárás során létrejött szerzõdés érvényessége körében. Az 1999. június 17-én megtartott nyilvános eredményhirdetésen a nyertes ajánlattevõ képviselõje jelen volt, tudomást szerzett az ajánlatkérõ döntésérõl. Az eredményhirdetésen nem került sor az írásba foglalt döntés átadására, hanem 1999. június 17-én ajánlatkérõ fax útján juttatta el az errõl készült jegyzõkönyvet. A nyertes ajánlattevõ ennek kézhezvételét követõen 1999. június 25-én írásban megkötötte ajánlatkérõvel a vállalkozási szerzõdést.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése nem sérült, a közbeszerzési eljárásban érvényesen létrejött a szerzõdés a felek között.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontja szerinti jogkövetkezményeket alkalmazta.<br>
A Döntõbizottság a bírság összegét a beszerzés 37 079 000 Ft értékének és az elkövetett jogsértés súlyának arányában állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja. <br>
<br>
Budapest, 1999. július 19.<br>
<br>
Dr. Eke Pekács Tibor s. k.	Ruthner Oszkár s. k. <br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>