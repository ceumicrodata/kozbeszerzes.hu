<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4532)
</b></h2><FONT size=3><i><u></i></u><br>
1024 Budapest, Margit krt. 85.<br>
Tel. : 356-1337 <br>
Fax: 355-5082<br>
Ikt. sz.: D. 94./8/1999. <br>
<br>
Tárgy: Konfi-Tex Kft. jogorvoslati kérelme a Magyar Posta Rt. Anyag- és Értékcikkhivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
A Döntõbizottság a Konfi-Tex Kft. (7349 Szászvár, Hársfa u. 5., továbbiakban kérelmezõ) jogorvoslati kérelmét, melyet a Magyar Posta Rt. Anyag- és Értékcikkhivatala, 1570 Budapest, Váci út 17. képviseli: dr. Strasszel Márta jogtanácsos, továbbiakban: ajánlatkérõ) "postai érmezsák, befizetési zsák, valamint levélzsák" beszerzése tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1999. március 17-én megjelent 11. számában 84 000 db, illetve 89 000 db különbözõ méretû pamutkender alapanyagból készült postai érme-zsák, befizetési zsák, valamint levélzsák gyártása és szállítása tárgyában tett közzé ajánlati felhívást nyílt eljárás formájában.<br>
A részajánlattétel és a többváltozatú ajánlattétel a közbeszerzési eljárásban nem volt megengedett.<br>
Az ajánlatkérõ dokumentációt is készített, mely tartalmazta a részletes szerzõdési feltételeket. Az ajánlathoz 2 db mintazsák csatolását is kérte ajánlatkérõ, melynek eredetiségét az ajánlatban igazolni kellett.<br>
Az ajánlatkérõ az összességében legelõnyösebb ajánlatot kívánta kiválasztani az elbírálási szempontok alábbi fontossági sorrendje alapján: <br>
– minõség,<br>
– ár,<br>
– referencia.<br>
Az ajánlattételi határidõig, 1999. április 27-ig ajánlatot nyújtottak be: Pannon-Flax Rt. Sal-Kon Rt. Humanitas Ipari Szövetkezet és kérelmezõ.<br>
Az ajánlatkérõ az ajánlatok vizsgálata során megállapította, hogy kérelmezõ ajánlata az állami pénzalapokkal szemben fennálló kötelezettségek teljesítését tartalmazó igazolásokat nem tartalmazta, és kérelmezõt hiánypótlásra szólította fel. A hiánypótlásra határidõben sor került, ennek figyelembevételével ajánlatkérõ mind a négy ajánlatot érvényesnek és bírálatra alkalmasnak minõsítette.<br>
Az eredményhirdetés 1999. május 17-én történt meg, ahol ajánlatkérõ az összességében legelõnyösebb ajánlatnak a Humanitas Ipari Szövetkezet ajánlatát hirdette ki, a második legjobb a kérelmezõ ajánlata lett. Ajánlatkérõ és a nyertes ajánlattevõ között a szerzõdés 1999. május 25-én megkötésre került.<br>
A kérelmezõ – a postabélyegzõ tanúsága szerint – 1999. május 25-én nyújtott be jogorvoslati kérelmet a Döntõbizottsághoz.<br>
Jogorvoslati kérelmében kérelmezõ az ajánlati felhívás és a dokumentáció egyes elõírásait szabálytalannak, félreérthetõnek és szakszerûtlennek tartja. Kifogásolja továbbá, hogy az az ajánlatkérõ az ajánlatok bontásáról jegyzõkönyvet nem készített, nem ismertették, hogy az ajánlatok megfelelnek-e a kiírásban elõírt feltételeknek, továbbá, hogy a többi ajánlattevõ által becsatolt mintazsákok megtekintését ajánlatkérõ nem tette lehetõvé.<br>
Az eredményhirdetésen az ajánlatkérõ a döntését nem indokolta, az eredményhirdetésrõl jegyzõkönyvet nem készített.<br>
Az esélyegyenlõség megsértését látja abban, hogy a nyertes jelentõs állami támogatásban részesül, amennyiben a pályázatot elnyeri. Tekintettel arra, hogy több évtizede gyártja és szállítja ajánlatkérõ számára a postazsákokat, az így szerzett tapasztalatokból adódóan ajánlata a nyertesnél kedvezõbb kell hogy legyen.<br>
Ajánlatkérõ érdemi észrevételében elõadta, hogy a kérelmezõ kérelmének azon része, mely az ajánlati felhívás, illetve dokumentáció egyes tartalmi elemei ellen irányult, elkésett, ugyancsak elkésett az ajánlatok bontásával kapcsolatos kifogása is.<br>
Az eredményhirdetést szabályszerûen folytatták le, az eredményhirdetés a Kbt. szabályainak betartásával történt. Az ajánlatkérõ döntését az ajánlati felhívásban közzétett elbírálási szempontok alapján hozta meg, az összességében legelõnyösebb ajánlatot hirdették ki nyertesnek. A jogorvoslati kérelmet egyrészt elkérettség miatt, másrészt mint megalapozatlan kérte elutasítani.<br>
A Humanitas Ipari Szövetkezet érdemi észrevételében elõadta, hogy a 	közbeszerzési eljárásban való részvételétõl függetlenül részesül állami támogatásban, ennek oka azonban az, hogy megváltozott munkaképességû dolgozókat foglalkoztató kijelölt célszervezet.<br>
A Döntõbizottság a közbeszerzési eljárásban keletkezett iratok és a felek tárgyaláson tett nyilatkozatai alapján megállapította, hogy a jogorvoslati kérelem részben elkésett, részben pedig nem megalapozott.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerint: Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A Döntõbizottságnak tehát vizsgálnia kellett, hogy a kérelmezõ által vélelmezett jogsértõ események mikor jutottak a tudomására.<br>
Az ajánlati felhívás a K. É.-ben 1999. március 17-én került közzétételre, a dokumentációt kérelmezõ 1999. március 24-én vásárolta meg.<br>
Az ajánlatok bontására 1999. április 27-én került sor.<br>
A kérelmezõ sem az ajánlati felhívás, sem a dokumentációban megfogalmazottak miatt az ajánlatkérõhöz tájékoztatásért nem fordult, észrevétellel nem élt, a tudomásszerzéstõl számított 15 napon belül jogorvoslati eljárást nem kezdeményezett, az abban foglaltakat elfogadta és ezeket tudomásul véve nyújtotta be az ajánlatát.<br>
A kérelmezõ ugyancsak nem kifogásolta határidõben ajánlatkérõnek a bontás során tanúsított magatartását sem.<br>
A közbeszerzési eljárás lefolytatásával kapcsolatos kifogásait csak az ajánlatkérõ döntését követõen 1999. május 25-én beterjesztett jogorvoslati kérelmében sérelmezte.<br>
Ebben az idõpontban azonban a jogorvoslati kérelem elõterjesztésére a nyitva álló 15 napos határidõ már eltelt.<br>
Erre tekintettel a kérelem ezen részét elkésettség okán a Döntõbizottságnak el kellett utasítani.<br>
Az eredményhirdetés idõpontja 1999. május 17-e volt.<br>
A kérelmezõ jogorvoslati kérelmének azon része, mely az ajánlatkérõ döntését sérelmezi, a törvényes határidõben került benyújtásra, így a Döntõbizottság érdemben vizsgálta ajánlatkérõ döntésének helyességét és azt, hogy ajánlatkérõ az eredményhirdetés során betartotta-e a Kbt. eredményhirdetésre vonatkozó szabályait.<br>
A Döntõbizottság az ajánlatkérõ által megadott elbírálási szempontok alapján összehasonlította a kérelmezõ és a nyertes ajánlatát.<br>
Az elsõ szempont, a minõség vonatkozásában megállapítást nyert, hogy ajánlatkérõ a szabványosság és méretek betartását, a varrás minõségét, a feliratokat, valamint a gyûrûzés kivitelezését ellenõrizte. Ennek során megállapítható, hogy a kétgyûrûs befizetési zsák kivételével a többi zsák (érmezsák, pénzes gyûrûszsák, levélzsák) vonatkozásában kérelmezõ ajánlata ugyanolyan, vagy valamivel jobb volt minõség szempontjából, mint a nyertesé. Azonban a kétgyûrûs befizetési zsák – kérelmezõ által is elismerten – a postai technológiát zavaró, ajánlatkérõ által meghatározott mintától eltérõ felirattal került benyújtásra. Ugyancsak ennél a zsáktípusnál megállapítható volt, hogy a gyûrûk anyaga az elõírt 0,4 mm vastagságtól eltérõen 0,3 mm-es volt, továbbá a gyûrûsorok elhelyezkedése kifejezetten nehezítette e befizetési zsákok használatát. Miután ajánlatkérõ, mint ismeretes, nem adott lehetõséget részajánlattételre, az összes zsákra vonatkozóan a minõségi alszempont szerinti megítélés alapján jogszerûen lett a nyertes ajánlata jobb a kérelmezõnél.<br>
A Döntõbizottság kérelmezõ azon állítását, mely szerint problémát számára nem jelent technológiailag az ajánlatkérõ által megkövetelt feliratozás elkészítése, elfogadni nem tudta, hiszen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban és a dokumentációban meghatározott tartalmi és formai követelményeknek megfelelõen kell az ajánlatát elkészítenie. A Kbt. 49. § (2) bekezdése szerint pedig az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A második szempont, az ár vonatkozásában kérelmezõ által sem vitatottan, kérelmezõnél mintegy félmillió forinttal kedvezõbb árajánlattal élt a nyertes.<br>
A harmadik szempont a referencia volt. E szempont keretében ajánlatkérõ a kérelmezõ által 1998 augusztusától szállított zsákokkal kapcsolatos minõségi panaszok alapján szintén kedvezõtlenebb ajánlatnak értékelte kérelmezõét, mint a nyertesét. A kérelmezõ maga sem vitatta, hogy merültek fel minõségi kifogások az általa gyártott zsákoknál. A Döntõbizottság ennek figyelembevételével az ajánlatkérõ minõsítését ezen elbírálási szempontból elfogadta.<br>
A fentiekbõl következõen megállapítható, hogy az összességében legelõnyösebb ajánlatot a nyertes tette. Az ajánlatkérõ döntése tehát helyes volt.<br>
Az eljárás eredményének kihirdetésére és közzétételére a Kbt. az alábbi rendelkezéseket tartalmazza:<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés: Az ajánlatkérõ az ajánlatok elbírálására vonatkozó döntést nyilvánosan hirdeti ki.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdése szerint: A kihirdetésre az ajánlattevõket, továbbá – a közbeszerzéshez központi költségvetési támogatásban részesülõ ajánlatkérõ esetén – a külön jogszabályban meghatározott szerveket, személyeket meg kell hívni. A kihirdetésen jelen nem lévõ ajánlattevõket a döntésrõl haladéktalanul, írásban értesíteni kell.<br>
Az ajánlatkérõ által becsatolt – az eredményhirdetésrõl készült jegyzõkönyvbõl – megállapítható volt, hogy az ajánlatkérõ a döntését nyilvánosan hirdette ki, az eredményhirdetésre az ajánlattevõket meghívta, hiszen az eredményhirdetésen valamennyi ajánlattevõ, így kérelmezõ is részt vett.<br>
Az ajánlatkérõ az eredményhirdetés során döntését indokolni nem köteles.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdés teszi lehetõvé, hogy ajánlatkérõt kérelmére a kérelem kézhezvételétõl számított 15 napon belül tájékoztatni kell kizárásának, illetve ajánlata elutasításának indokairól.<br>
Kérelmezõ ezzel a jogával nem élt, ajánlatkérõtõl tájékoztatást nem kért ajánlata elutasításának indokáról.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján, mint alaptalant elutasítja. Jogsértés megállapításra nem került, így a rendelkezõ részben foglaltak szerint döntött az eljárás során felmerült költségekrõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja. <br>
<br>
Budapest, 1999. június 21.<br>
<br>
Dr. Engler Magdolna s. k.	Hámori András s. k. <br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>