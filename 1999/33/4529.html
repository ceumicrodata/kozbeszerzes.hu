<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4529)
</b></h2><FONT size=3><i><u></i></u><br>
1024. Budapest, Margit krt. 85.<br>
Ikt. sz.: D.105/13/1999. <br>
<br>
Tárgy: A Pest Megyei Víz- és Csatornamû Építõ Kft. jogorvoslati kérelme a Dunaharaszti Önkormányzat közbeszerzési eljárása ellen<br>
<br>
Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi <br>
<br>
HATÁROZAT-ot:<br>
<br>
Ifj. dr. Petrik Ferenc ügyvéd (1012 Budapest, Mikó u. 14.) ügyvéd által képviselt Pest Megyei Víz- és Csatornamû Építõ Kft. (1107 Budapest, Balkán u. 4., továbbiakban: kérelmezõ) jogorvoslati kérelmének, melyet a Dunaharaszti Önkormányzat (2330 Dunaharaszti, Fõ út 152., továbbiakban: ajánlatkérõ) "Dunaharaszti szennyvízcsatorna-hálózata kiépítése IV. ütemének megvalósítása" tárgyú közbeszerzési eljárása ellen indított, a Döntõbizottság részben helyt ad. "Megállapítja, hogy ajánlatkérõ az eljárás nyerteseire vonatkozó, még ki nem hirdetett döntésével megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért ezen döntéseket megsemmisíti. Felhívja ajánlatkérõt, hogy a második és hetedik elbírálási módból értékelje újra az ajánlatokat és az eljárást lezáró döntését nyilvánosan hirdesse ki.<br>
Egyebekben a jogorvoslati kérelmet elutasítja. <br>
Kötelezi a Döntõbizottság az ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
 Ajánlatkérõ a K. É. 1999. január 27-én megjelent 4. számában részvételi felhívást tett közzé a Dunaharaszti község szennyvízcsatorna-hálózata kiépítése IV. ütemének megvalósítására alkalmas kivitelezõk kiválasztására.<br>
Ajánlatkérõ a közbeszerzési eljárás lebonyolítására megbízást adott az Apex-MM Kft. részére.<br>
A felhívásra 12 jelentkezés érkezett, melybõl ajánlatkérõ 5 jelentkezõt tartott alkalmasnak, egy jelentkezõt pedig a Döntõbizottság D.39/1999. számú határozata alapján vont be az eljárásba. Ajánlatkérõ ily módon 6 jelentkezõ részére küldött 1999. március 1-jén ajánlati felhívást, a kérelmezõ, a Penta Kft., a Betonútépítõ Rt, a Hoffmann Építõipari Rt., a Kév-Metró Kft. és a Magyar Aszfalt Kft. részére. A Hoffmann Építõipari Rt. nem nyújtott be ajánlatot, ajánlatkérõ megbízottja értékelési anyaga alapján a Kév-Metró Kft. és a Magyar Aszfalt Kft. ajánlatát az ajánlatkérõ érvénytelennek minõsítette. Ily módon 3 ajánlat, a kérelmezõ, a Penta Kft. és a Betonútépítõ Rt. ajánlata került elbírálásra. Ajánlatkérõ az ajánlati felhívás 13. pontjában az ajánlatok elbírálására az összességében legelõnyösebb ajánlat elbírálási szempontot határozta meg, az ennek megítélésére szolgáló bírálati szempontok fontossági sorrendben a következõk voltak:<br>
<br>
1. Ajánlati ár,<br>
<br>
2. az alvállalkozói közremûködés aránya, <br>
<br>
3. fizetési feltételek,<br>
<br>
4. a munkavégzés ütemezése, <br>
<br>
5. a teljesítési garancia mértéke, <br>
<br>
6. a kötbérvállalás mértéke,<br>
<br>
7. referenciamunkák.<br>
Az ajánlati dokumentáció III. fejezetében ajánlatkérõ meghatározta az értékelés rendjét (i), megadta a bírálati szempontokhoz rendelt súlyozási %-ot (ii), egyes bírálati szempontokhoz un. "alszempontokat" jelölt meg (iii), valamint definiálta az egyes bírálati szempontok szerinti követelményeket, elõnyben részesítési feltételeket (iiii).<br>
(i) Az ajánlatok elbírálásának rendjét illetõen ajánlatkérõ rögzítette, hogy "az ajánlatokat minden egyes bírálati szempont tekintetében rangsor felállítása szerint pontozza. A minimális pontszám 1 (egy), a maximálisan adható pontszám pedig azonos a bírálati eljárásba bevont ajánlattevõk számával, de legalább 5 (öt). Az egyes bírálati szempontokra elért pontok a megadott százalékszámokkal súlyozásra, majd összevetésre kerülnek."<br>
(ii) A súlyozási százalék a bírálati szempontok sorrendjében: 40%, 15%, 14%, 10%, 9%, 7%, 5%, melyeken belül az egyes alszempontok is súlyozási százalékszámot kaptak.<br>
(iii) A 3. és 4. bírálati szempont – a fizetési feltételek és a munkavégzés ütemezése – tényezõi:<br>
<br>
3.: részszámlák kiállításának gyakorisága fizetési határidõ.<br>
<br>
4.: a tevékenység ütemezése, egyes munkafolyamatok összehangolása az egyes ütemek megvalósulásának idõtartama, határideje a teljes munkavégzés idõtartama, határideje.<br>
(iiii) A bírálati szempontok definiciója szerint az 1. elbírálási szempontból az alacsonyabb árat, a 2.-ból a minél magasabb saját teljesítési arányt, a 3. elbírálási szempontnál a kis számú részszámla benyújtását és a 15 napos minimum határidõnél hosszabb fizetési határidõt, az 5.-bõl az 1,5 % kötelezõ mértéknél minél magasabb garanciavállalást, a 6.-ból pedig a 100 ezer Ft/nap kötelezõ mértéknél minél magasabb kötbér vállalást tekintette elõnynek az ajánlatkérõ. A 4. elbírálási szempontot illetõen ajánlatkérõ csak a harmadik alszemponthoz fûzött elõnyben részesítési kitételt, miszerint az ajánlati felhíváshoz képest rövidebb idõtartamú, megfelelõen ütemezett teljesítést értékeli elõnyként.<br>
Ajánlatkérõ megbízottja szakvéleményt készített az ajánlatok értékelésére, amit 1999. május 26-án a Penta Kft. nyertessé nyilvánítására irányuló javaslattal küldött meg ajánlatkérõnek. Ajánlatkérõ képviselõ-testülete a május 31-i ülésén a Penta Kft.-t jelölte meg elsõ nyertesnek, második helyezettnek pedig a kérelmezõt.<br>
Kérelmezõ 1999. június 2-án jogorvoslati kérelmet terjesztett elõ a Döntõbizottsághoz. Sérelmezte, hogy az általa becsatolt, az ajánlatkérõ megbízottja által készített, bonyolult és ellentmondásos értékelési módot tartalmazó dokumentáció adatai szerint ajánlatkérõ nem az általa meghirdetett elbírálási szempontrendszer alkalmazásával rangsorolta az ajánlatokat. Állítása valószínûsítéseként utalt arra, hogy az ajánlati dokumentáció szerint ajánlatkérõ a pontszámokat rangsor felállításával határozza meg, ennek ellenére pl. a Penta Kft. 1,43 pontot kapott, holott egy rangsor száma nem lehet törtszám. Utalt továbbá arra is, hogy van olyan ajánlattevõ, aki 5 pontot kapott, pedig 3 ajánlattevõ között rangsor felállítása esetén ez érthetetlen.<br>
Kifogásolta, hogy ajánlatkérõ a közbeszerzési eljárásban elbírálási szempontként szerepeltette az alvállalkozói közremûködés arányát, a teljesítési garancia mértékét és a referenciákat, holott álláspontja szerint ezen szempontok vizsgálata az elõminõsítési eljárás tárgyát képezi.<br>
Kérte ideiglenes intézkedéssel a közbeszerzési eljárás felfüggesztését, ajánlatkérõ felhívását a törvény szabályainak betartására, valamint a jogorvoslati eljárás költségeiben ajánlatkérõ marasztalását.<br>
Ajánlatkérõ a június 4-én kelt észrevételében kérte a jogorvoslati kérelem elutasítását részben elkésettség, részben megalapozatlanság címén. Közölte, hogy kérelmezõnek a bírálati szempontokkal kapcsolatos kifogása elkésett, mert kérelmezõ az ajánlati felhívást március 1-jén, az ajánlati dokumentációt március 4-én kézhez vette, ezen dokumentumokból az elbírálási szempontokat megismerte, a jogorvoslati kérelem június 2-án történt elõterjesztéséig a jogvesztõ határidõ letelt. A kérelem megalapozatlanságát azzal indokolta, hogy az ajánlatok elbírálását az elbírálási szempontok alapján végezte, az elbírálási szempontrendszer alkalmas volt az összességében legelõnyösebb ajánlat kiválasztására.<br>
Kifogásolta, hogy a jogorvoslati kérelembõl megállapíthatóan kérelmezõ hozzájutott az értékelési iratanyagokhoz, e tekintetben kérte a Döntõbizottság állásfoglalását, hogy kérelmezõ ezek felhasználásával megsértette-e az esélyegyenlõséget.<br>
A június 18-i beadványában közölte, hogy május 31-én a képviselõ-testület meghozta az eljárást lezáró döntést, miszerint az eljárás nyertese a Penta Kft., azonban az eredményt nem hirdette ki és a nyertessel a jogorvoslati kérelemre tekintettel nem kötöttek szerzõdést.<br>
A Penta Kft., mint egyéb érdekelt a június 7-én kelt észrevételében kérte a jogorvoslati kérelem elutasítását, mert álláspontja szerint a kérelem megalapozatlan. A Kév-Metró Kft. június 11-i beadványa érdemi észrevételt nem tartalmazott.<br>
A Döntõbizottság a közbeszerzési eljárásban keletkezett íratok, dokumentumok tartalma és a felek írásbeli nyilatkozatai alapján megállapította, hogy kérelmezõ jogorvoslati kérelme részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése kimondja, hogy ajánlat-kérõ az ajánlatokat az ajánlati felhívásban meghatározott értékelési szempontok alapján bírálja el.<br>
A Döntõbizottság megvizsgálta az ajánlatkérõ által becsatolt értékelési dokumentumokat és arra a következtetésre jutott, hogy az ajánlatok bírálatát ajánlatkérõ formailag az ajánlati felhívásban és ajánlati dokumentációban közölt elbírálási szempontok, az ajánlati dokumentációban megadott módszer alapján végezte el és az alkalmazott matematikai módszer biztosítja az elõírt fontossági sorrendet.<br>
A három ajánlatra a 7 bírálati szempontból 1–5-ig terjedõ rangsorszámot adott, figyelembe véve azt is, hogy pontozásos értékelés esetén az adott pontszámok akkor fejezik ki legjobban az értékelt ajánlatok minõsége közötti különbséget, ha arányosak az ajánlatok minõsége közötti eltérésekkel. Ily módon az egyes ajánlatok közötti különbséget arányosítással állapította meg, ezért kapott pl. a kérelmezõ az elsõ bírálati szempontból 1,44 pontot. Ezen számítás helyességét a következõ példa illusztrálja:<br>
Legkedvezõbb	 <br>
Ár M Ft: 	569 (PVCs)	<br>
Legkedvezõtlenebb	<br>
Ár M Ft: 	623 (Betonútép.) <br>
Különbség	5	<br>
Közbensõ érték	617 (Penta)<br>
Különbség	6<br>
Legkedvezõbb pont sz.: 	5 <br>
Legkedvezõtlenebb pont.sz.	1<br>
Különbség: 	4<br>
Közbensõ érték:	 xl=y+1=1,44 <br>
Különbség:	yl<br>
Számítás: 54 : 4 = 6 : yl-hez. yl = 0,44. xl = 1,44.<br>
Alaptalan volt tehát a kérelmezõ valószínûsítése, miszerint a rangsorszám törtszám lévén hibás az ajánlatkérõ által végzett értékelés. Ugyancsak alaptalan volt kérelmezõnek az a kifogása, hogy három ajánlat értékelésénél az ajánlati felhívásban foglalt értékelési mód alapján nem lehetett volna 5 pontot adni, mert ezt a szabályt maga ajánlatkérõ kötötte ki, akkor, amikor még nem tudta, hány ajánlatot fog értékelni. Ehhez a kikötött értékelési módhoz viszont ajánlatkérõ a ténylegesen értékelt ajánlatok számától függetlenül kötve volt. Az értékelés azonban csak formailag volt helyes.<br>
A Kbt. szabályai értelmében adott ajánlatok összehasonlítása csak akkor vezet jogszerû döntésre, ha az összehasonlítás a Kbt.-ben kikötött feltételekre, valamint az ajánlatkérõ által az ajánlati felhívásban, illetve ajánlati dokumentációban szereplõ, de a Kbt. rendelkezéseivel nem ütközõ feltételeknek való megfelelõség összevetésére irányul.<br>
A Döntõbizottság megállapította, hogy ajánlatkérõ értékelése a második bírálati szempont – az alvállalkozói közremûködés aránya – tekintetében nem helytálló, a hetedik bírálati szempont – a referenciák – terén pedig további vizsgálatra szorul.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése alapján az ajánlatkérõ az ajánlattevõk a szerzõdés teljesítésére való alkalmassága igazolására kizárólag csak e törvényhely a)–h) pontjában meghatározott igazolásokat kérheti. A d) pont alapján ajánlattevõnek csak azokat az alvállalkozókat kell megjelölnie, akiket a közbeszerzés értékének 15%-át meghaladóan kíván a teljesítésbe bevonni, a 15% alattiakat nem. Ha ajánlatkérõ ezen, a szerzõdés teljesítésére való alkalmasság vizsgálatára szolgáló szempontot bírálati szempontként is alkalmazni akarja, az ajánlati felhívásban illetve ajánlati dokumentációban a törvényben meghatározott többlet feltételként ki kell kötnie azt, hogy az ajánlattevõk kötelesek közölni a teljesítésbe 15% alatti mértékben bevonni kívánt alvállalkozók körét is. E kikötés hiányában ugyanis az összehasonlítás nem egyenlõ esélyû ajánlattevõkre nézve történik, miután a törvény és az ajánlati felhívás, illetve dokumentáció kötelezõ elõírása hiányában van olyan ajánlattevõ amelyik közli a 15% alatti alvállalkozókat és van olyan, amelyik nem. A Kbt. értelmében az ajánlat megtételekor az ajánlattevõnek még nem is kell tudnia, hogy kívánja-e igénybevenni 15% alatti alvállalkozók közremûködését és nem várható el tõle ennek számbavétele, ha ezen alvállalkozói kör megnevezésére az ajánlati felhívás, vagy ajánlati dokumentáció sem kötelezi.<br>
Az adott közbeszerzési eljárásban az ajánlattevõk nem jelöltek meg 15% feletti alvállalkozót. A Betonútépítõ Rt. 15% alatti alvállalkozót sem jelölt meg. A Penta Kft. utalt egy, az ajánlati árból számítottan kb. 2,4%-ban bevonásra kerülõ alvállalkozóra és 4,2% értékû beszállítói körre. A kérelmezõ 8, 2, 6, 0,5, 0,5, 05%-os mértékben bevonni kívánt közremûködõt jelölt meg ajánlatában. Elõbbiek azonban nem jelentik azt, hogy a szerzõdés teljesítése során a 15% alatti mértékben bevonásra jelölt alvállalkozói körhöz ajánlattevõ kötve lenne. Kötöttsége kizárólag csak a 15% feletti mértékben megjelölt alvállalkozók esetére áll fent. Miután 15% feletti alvállalkozót ajánlattevõk nem jelöltek meg, az ajánlatokat e szempontból azonos értékûnek kell tekinteni.<br>
A referenciák, mint hetedik elbírálási szempont tekintetében a Döntõbizottság az elõminõsítési eljárásban becsatolt részvételi jelentkezések adatai alapján megvizsgálta az ajánlatkérõ értékelését és ezen adatok ismeretében kétségei merültek fel az ajánlatok közötti helyes rangsor tekintetében.<br>
A részvételi jelentkezések adatai szerint ajánlattevõk a megelõzõ 3 évben a következõ volumenû, a beszerzés tárgyával azonos, vagy hasonló jellegû munkát végezték:<br>
	Befejezett	Folyamatban 	Összesen <br>
Betonútépítõ Rt.	20 716 fm	35 956 fm 	56 672 fm <br>
Penta Kft.	80 818 fm	75 654 fm	156 472 fm <br>
PVCs Kft.	16 900 fm	130 000 fm	146 900 fm<br>
A folyamatban lévõ beruházások közül a Döntõbizottság megfelelõ adatok hiányában nem tudja megállapítani, hogy azok milyen készültségi fokon vannak, azok közül részátadással milyen volumenû munka került teljesítésre, pedig referenciaként csak a már elvégzett munkákat lehet figyelembe venni.<br>
Az értékelési iratokból az sem állapítható meg, hogy ajánlatkérõ a folyamatban lévõ munkák készültségi fokát hogyan vette figyelembe.<br>
A Döntõbizottság felhívja az ajánlatkérõt a referenciáknak ezen adatok figyelembe vétele mellett történõ újra értékelésére.<br>
A Döntõbizottság álláspontja szerint ajánlatkérõ a többi bírálati szempontot illetõen megfelelõen végezte el az ajánlatok értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlati felhívásban, illetve dokumentációban meghatározott feltételek alapján az összességében legelõnyösebb ajánlatot tette.<br>
A Döntõbizottság megállapította, hogy ajánlatkérõ a második és hetedik bírálati szempontból nem az ajánlatok tényleges tartalma alapján döntött, és miután e két bírálati szempont megítélése befolyásolja az összességében legelõnyösebb ajánlat kiválasztását, a Döntõbizottság szükségesnek tartja az ajánlatok újbóli értékelését, ezért az ajánlatkérõi döntést megsemmisíti.<br>
A Döntõbizottság nem fogadta el a kérelmezõnek az ajánlati felhívás tartalmával kapcsolatos kifogását, miszerint az ajánlati felhívásban nem lehetett volna értékelési szempont az alvállalkozói közremûködés aránya, a teljesítési garancia mértéke és a referenciák, mert az ajánlati felhívás és dokumentáció legkésõbb március 4-én történõ kézhezvételével kérelmezõ tudomást szerzett a kifogásolt elbírálási szempontokról, ezek ismeretében tette meg ajánlatát, a szempontok megismerésének idõpontjától a kérelem elõterjesztéséig a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerinti jogvesztõ határidõ letelt, így a kérelem elkésett.<br>
A Döntõbizottság megállapítja, hogy az ajánlati felhívásban és dokumentációban meghatározott elbírálási szempontok – azok megfelelõ alkalmazása mellett – egyébként alkalmasak a legelõnyösebb ajánlat kiválasztására.<br>
Az ajánlatkérõ a június 4-én kelt észrevételében kérte a Döntõbizottság állásfoglalását a tekintetben, hogy kérelmezõ "megsértette-e az esélyegyenlõséget" az értékelési anyagok megszerzése által. A Döntõbizottság e kérdésben utal a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglaltakra, miszerint a közbeszerzési eljárásban az esélyegyenlõség biztosítása az ajánlatkérõ – és nem az ajánlattevõ – feladata, az esélyegyenlõségnek kérelmezõ általi megsértésének ténye tehát fel sem merülhet. E kérdéskör egyébként is a verseny tisztaságának követelményével hozható összefüggésbe, a verseny tisztaságának biztosítása a Kbt. hivatkozott rendelkezése értelmében elsõdlegesen szintén az ajánlatkérõ kötelezettsége, az ajánlattevõ pedig köteles azt tiszteletben tartani. Éppen ezért a Döntõbizottság indokoltnak tartja annak a belsõ vizsgálatnak a lefolytatását, amelyet ajánlatkérõ a saját szervezetén belül indított.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés b)–c) és g) pontja szerint rendelkezett és egyebekben a kérelmet az a) pont alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
 Budapest 1999. június 24.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos <br>
<br>
 Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>