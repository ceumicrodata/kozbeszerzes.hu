<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4526)
</b></h2><FONT size=3><i><u></i></u><br>
1024 Budapest, Margit krt. 85.<br>
Tel.: 356-1337 <br>
Fax: 355-5082<br>
Ikt. sz.: D.113./9/1999<br>
<br>
Tárgy: Magyar Vízügyi Kivitelezési Kft. jogorvoslati kérelme a BM Határõrség Országos Parancsnoksága közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
 A Döntõbizottság a Magyar Vízügyi Kivitelezési Kft. (6728 Szeged, Dorozsmai út 46. képviseli: dr. Óvári Judit ügyvéd (6721 Szeged, Vadász u. 8,. továbbiakban: kérelmezõ) jogorvoslati kérelmének, melyet a BM Határõrség Országos Parancsnoksága (1021 Budapest, Labanc u. 57. képviseli: dr. Sebõk Cecília ügyvéd, 1211 Budapest, Táncsics M u. 62. továbbiakban: ajánlatkérõ) "Orosházi Határõr Igazgatóság közmû rekonstrukciós munkáinak kivitelezése" tárgyú közbeszerzési eljárása ellen nyújtott be helyt ad. Kötelezi ajánlatkérõt, hogy kérelmezõ ajánlatát a közbeszerzési eljárásban érdemben bírálja el, és ennek eredményeként hozza meg az eljárás lezáró döntését.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat, valamint 3700 Ft utazási költségtérítést fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS <br>
<br>
Ajánlatkérõ a K. É. 1999. április 21-én megjelent 16. számában tett közzé ajánlati felhívást nyílt eljárás lefolytatására. A közbeszerzési eljárás lebonyolítója ajánlatkérõ megbízása alapján a BM Országos Közbe-szerzési Fõigazgatóság Építési Beruházási Igazgatósága. A beszerzés tárgyát ajánlatkérõ a következõképpen határozta meg:<br>
– Az objektumot ellátó belsõ ivó- és oltóvízhálózat teljes felújítása (1700 fm KM-PVC és KPE csõ, 20 db tolózárakna, 120 m3-es oltóvíztároló kialakítása, meglévõ mélyfúrt kút eltömedékelése).<br>
– Meglévõ aggregátorház felújítása, bõvítése (63 m2), új elektromos fõelosztó létesítése (PRISMA-P TÍPUSÚ, MERLIN GERIN minõség).<br>
– Az objektum informatikai alépítményi hálózatának bõvítése (1300 fm kábelfektetés, 22 db SZ-1 típusú akna és 23 db KRONE típusú fogadószekrény telepítése).<br>
– Geodéziai bemérések elvégeztetése feltárt és új állapotra.<br>
Ajánlatkérõ a beszerzés tárgyának részletes mûszaki és egyéb feltételeit dokumentációban határozta meg.<br>
A felhívás 11. pontjában az ajánlattevõk pénzügyi, gazdasági és mûszaki alkalmassága igazolására az alábbi dokumentumok csatolását kérte:<br>
– Az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése alapján az ajánlathoz csatolnia kell a számlavezetõ pénzintézetének 30 napnál nem régebbi igazolását az ajánlattevõ fizetõképességérõl, valamint a Kbt. 44. § (2) bekezdésének a)–d) pontjai szerinti részletes tájékoztatást. Ezek hiányában az ajánlat érvénytelen.<br>
– Az ajánlattevõ köteles a pályázathoz csatolni a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a által meghatározott igazolásokat és nyilatkozatokat. Ezen adatok és igazolások hiánya az ajánlattevõ kizárását vonja maga után.<br>
A felhívás "15. Egyéb információk" pontjában még az is elõírta, hogy az ajánlattevõ határozza meg a szerzõdés azon részét, amellyel összefüggésben harmadik személlyel kíván szerzõdést kötni.<br>
A felhívási dokumentáció részét képezték az útmutató, ajánlati és szerzõdéses feltételek, alaki feltételek és a mûszaki tervdokumentáció. Az "ajánlati és szerzõdéses feltételek" 7. pontjában ajánlatkérõ elõírta, hogy az ajánlathoz az "alaki feltételek"-ben meghatározott mellékleteket csatolni kell. Ugyanitt a 12. pontban felsorolta az ajánlat mellékleteit, köztük a IV/d. pont alatt a következõ tartalmú nyilatkozatot kérte: "Azoknak az alvállalkozóknak, illetõleg a teljesítésben egyébként részt vevõ személyeknek a megnevezését és ismertetését, akiket az ajánlattevõ a közbeszerzés értékének 15%-át meghaladó mértékben igénybe kíván venni."<br>
Ajánlatkérõ az "alaki feltételek"-ben további elõírásokat tett. A 7. pontban meghatározta az ajánlat mellékleteit, elõírta azok tartalmát és sorrendjét is. A 6. számú melléklet annak a nyilatkozatnak a tartalmát írja elõ a fentebb idézettel szó szerint megegyezõ tartalommal, amit a foglalkoztatni kívánt alvállalkozók jellemzõ adatairól kell az ajánlattevõnek becsatolnia.<br>
Ajánlatkérõ az ajánlattételi idõszakban helyszíni konzultációt is tartott amelyen az ajánlatok formai követelményeivel kapcsolatos kérdés nem merült fel.<br>
Az 1999. június 1-jei ajánlattételi határidõre, hat ajánlat érkezett az alábbi ajánlattevõktõl: kérelmezõ, Békés Megyei Általános Építõipari Rt., DYN Ipari és Kereskedelmi Kft., Strabag Rt., Integrál Gmk., Építõ- és Szerelõipari Kft.<br>
Már az ajánlatok bontásakor ajánlatkérõ érvénytelennek nyilvánította a DYN Kft. ajánlatát hatósági igazolások hiánya miatt, majd 1999. június 2-án kelt levelével kérelmezõt is értesítette ajánlata érvénytelenségérõl az alábbiak szerint:<br>
"Ajánlattevõ nem csatolta ajánlatához az ajánlati felhívás 11. pontjában valamint az ajánlati felhívási dokumentáció részét képezõ alaki feltételek 7.6. pontjában (6-os sz. mellékletként) kért részletes tájékoztatást a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerint ("foglalkoztatni kívánt alvállalkozók"-ról). A fenti hiányosság miatt a Kbt. 52. § (2) bekezdés d) pontja alapján ajánlata érvénytelen !"<br>
Kérelmezõ, ajánlatkérõ ezen döntése ellen nyújtott be a törvényes határidõn belül jogorvoslati kérelmet. Álláspontja szerint sem az ajánlati felhívás, sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja, sem az alaki feltételek 7.6. pontja nem tartalmaz sem nyíltan, sem burkoltan olyan utalást, hogyha és amennyiben az ajánlatkérõ nem kíván tizenöt százalékot meghaladó mértékben alvállalkozót igénybe venni, akkor arról írásban nyilatkozni kell.<br>
Ennek alapján ajánlatuk érvénytelenné nyilvánítása nem volt jogszerû. Kérelmezõ állítása szerint ajánlatából egyértelmûen megállapítható, hogy nem kíván 15%-ot meghaladó mértékben alvállalkozót bevonni és egyáltalán nem fog harmadik személlyel szerzõdést kötni a szerzõdés tárgyának teljesítéséhez. Ezért nem csatolt e vonatkozásokban érdemi nyilatkozatot ajánlatához, azt pedig a felhívás és dokumentáció nem tette kötelezõvé, hogy nemleges nyilatkozatokat is csatoljanak az ajánlattevõk.<br>
A kérelmében kérelmezõ kérte a jogsértés megállapítását, ajánlatkérõ kötelezését arra, hogy kérelmezõt a közbeszerzési eljárásba vonja be, továbbá ideiglenes intézkedésként a közbeszerzési eljárás felfüggesztését.<br>
Ajánlatkérõ érdemi észrevételében a jogorvoslati kérelmet mint megalapozatlant kérte elutasítani.<br>
Álláspontjuk szerint az alvállalkozókról való nem nyilatkozás nem jelenti azt, hogy ajánlattevõ nem kíván alvállalkozót igénybe venni, jelentheti azt is hogy nem tett eleget az ajánlati felhívásban és a dokumentációban foglaltaknak, és nem csatolta az alvállalkozókról szóló nyilatkozatokat. Ajánlatkérõ álláspontja szerint a dokumentáció részletesen tartalmazta, hogy az ajánlatoknak milyen mellékleteket kell tartalmazniuk, felhívták arra is a figyelmet, hogy a formai és tartalmi hiányossággal benyújtott ajánlat érvénytelen. Ajánlatkérõ elegendõnek ítélte volna azt is, ha a dokumentáció részét képezõ alaki feltételek 7.6. pontjában elõírt 6. számú mellékletet – akár üresen is –, de becsatolja kérelmezõ az ajánlatához, ezzel ajánlatkérõ formai elvárásainak eleget tett volna. Nem vitatta, hogy tartalmilag a kérelmezõ ajánlatából kitûnt, hogy alvállalkozót nem kíván igénybe venni, de a formai hiba miatt ajánlata érvénytelennek minõsül.<br>
A Döntõbizottság D. 113/3/1999. sz. határozatával a közbeszerzési eljárás felfüggesztésérõl intézkedett.<br>
A Döntõbizottság álláspontja szerint a jogorvoslati kérelem megalapozott. Ajánlatkérõ a dokumentáció "Alaki feltételek" 7. pontjában összesen 10 mellékletet határoz meg, amelyeket – elõírása szerint – az elõírt tartalommal és sorrendben kell mellékelni az ajánlathoz. E 10 különféle tartalmú melléklet közli az 1. számú és a 7. számú mellékletnek a kötelezõ formáját is elõírta, miután ezekhez "kötelezõen kitöltendõ" felirattal ellátott formanyomtatványt tartalmazott a dokumentáció. A többi mellékletre vonatkozóan csak tartalmi elõírást találunk a dokumentációban, illetve formailag kötött a nyilatkozatok sorrendje. A 7.6. pontban a 6-os számú melléklet tartalmi elõírása alapján e mellékletnek a foglalkoztatni kívánt – 15%-ot meghaladó mértékben bevont – alvállalkozók jellemzõ adatait kell tartalmaznia. Értelemszerûen nem kerül sor e melléklet csatolására, ha ajánlattevõnek nincs a fentieknek megfelelõen alvállalkozója. A 6. sz. melléklet hiánya tehát egyértelmûen azt jelenti, hogy nincs kit megnevezni, illetve ismertetni e minõségben, ehhez külön nemleges nyilatkozat szükségtelen. A Döntõbizottság megállapította, hogy nemleges nyilatkozat megkövetelését a felhívás és dokumentáció nem írta elõ, a Kbt. pedig nemleges nyilatkozatok tételét nem írja elõ kivéve a 46. § a)–c), e) pontjaira vonatkozó nemleges nyilatkozatokat.<br>
Kérelmezõ ajánlata vizsgálata során megállapítást nyert, hogy abban semmilyen formában nem nyilatkozik alvállalkozó bevonásáról a teljesítésben. Érvénytelenséget csak akkor alapozhatott volna meg esetében a 6. sz. melléklet elmaradása, ha egyébként ajánlatából megállapíthatóan 15%-ot meghaladó mértékben bevont alvállalkozóval tesz ajánlatot a szerzõdés teljesítésére.<br>
A Döntõbizottság vizsgálat tárgyává tette a többi benyújtott ajánlatot is érvényesség szempontjából.<br>
Ajánlatkérõ összesen jelen eljárásban négy ajánlatot nyilvánított érvénytelennek: kérelmezõét, továbbá a DYN Kft., Strabag Rt., és az Integrál Gmk. ajánlatát. Ezek vizsgálata során megállapítható, hogy a DYN Kft. és az Integrál Gmk. egyes hatósági igazolásai hiányoztak, illetve lejárt az érvényességi idejük, a Strabag Rt.-nek pedig hiányzott a székhely szerinti helyi adó igazolása és a dokumentációban megkövetelt mûszaki leírást sem csatolta. Esetükben az ajánlatkérõ a Kbt. elõírásaira, illetve a felhívási feltételekre tekintettel jogszerûen nyilvánította érvénytelennek az ajánlatokat. A két érvényes ajánlat formailag és tartalmilag megfelelt a felhívásnak. Ezen ajánlatokat jogszerûen minõsítette ajánlatkérõ érvényesnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés b) pontja alapján ajánlatkérõt mint a jogsértés okozóját – felhívja a törvény szabályainak megfelelõ el-járásra, így ajánlatkérõ a kérelmezõ ajánlatának érdemi elbírálását követõen hozhatja meg a közbeszerzési eljárást lezáró döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte a Döntõbizottság ajánlatkérõt az igazgatási szolgáltatási díj és a kérelmezõ utazási költségének megfizetésére.<br>
Jelen közbeszerzési eljárásban az ajánlati kötöttség idõtartama 60 nap, mely 1999. június 1-jétõl, a bontás idõpontjától kezdõdött. A Döntõbizottság ideiglenes intézkedésének hatálya az érdemi határozata meghozataláig állott fenn. A Döntõbizottság az érdemi határozatát 1999. június 29-én meghozta. Ajánlatkérõnek ezért még kellõ idõ áll rendelkezésére, hogy az ajánlati kötöttség idõtartamának lejártáig a közbeszerzési eljárást lezáró döntését meghozza. A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 29.<br>
<br>
Dr. Engler Magdolna s. k.	Kalmárné Diósy Ildikó s. k. <br>
      közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>