<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4531)
</b></h2><FONT size=3><i><u></i></u><br>
1024 Budapest, Margit krt. 85. <br>
Ikt. sz.: D.130/11/1999. <br>
<br>
Tárgy: A Kronosz Bt. jogorvoslati kérelme a Zalaegerszeg Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
Dr. Tihanyi Ottó ügyvéd (8790 Zalaszentgrót, Csány L. u. 2.) által képviselt Kronosz-M Bt. (8900 Zalaegerszeg Bartók B. u. 72., továbbiakban: kérelmezõ) jogorvoslati kérelmének, – melyet a Zalaegerszeg Megyei Jogú Város Önkormányzata (8900 Zalaegerszeg Kossuth L. u. 17–19., továbbiakban: ajánlatkérõ) "Zalaegerszeg-Buslakpuszta hulladéklerakóhely megvalósításának lebonyolítása" tárgyú közbeszerzési eljárása ellen indított, – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdésére és 52. § (2) bekezdés b) pontjára tekintettel az 52. § (1) bekezdését, valamint az 56. § (1) bekezdését, ezért az ajánlatkérõnek az eljárást lezáró döntését – úgy a nyertesre, mint a II. helyezettre vonatkozóan – megsemmisíti.<br>
Egyebekben a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat. <br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. április 29-én részvételi felhívást küldött 13 cég részére a rendelkezõ részben megjelölt beszerzés tárgyában történõ ajánlattételre. A felhívás melléklete volt egy 1997-ben készült költségvetési kiírás.<br>
A költségvetési kiírás egyes munkarészeinek (jármû-tároló gépszínépítészet, üzemanyagtöltõ állomás, közúti hídmérleg-építészet) címlapján a Technoplus Kft. felirat szerepel.<br>
A felhívás 8. pontjában ajánlatkérõ az ajánlattevõk pénzügyi, gazdasági és mûszaki alkalmasságának igazolására elõírta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>( 1 ) bekezdése szerinti pénzintézeti nyilatkozat, a 46. § (2) bekezdése szerinti igazolások és nyilatkozatok, a közbeszerzés tárgyában eddig végzett tevékenységek, referenciák és jogosultság, valamint a Phare-tenderek megvalósításában való jártasság igazolására vonatkozó íratok becsatolását.<br>
Ajánlatkérõ a felhívás 12. pontjában az ajánlatok elbírálására az összességében legelõnyösebb ajánlat elbírálási szempontot határozta meg, az ennek megítélésére szolgáló bírálati szempontok a következõk: <br>
– az ajánlattevõ megfelelõ jogosultságának igazolása, <br>
– az ajánlattevõ referencia munkái,<br>
– az ajánlati ár.<br>
Az ajánlatok bontása május 26-án történt, öt ajánlattevõ nyújtott be ajánlatot: a kérelmezõ, a Geohidroterv Kft., a Hydro-Ép Kft., a Komforting Mérnöki Iroda Bt. és közös ajánlattevõként a Vízber Kft./Technoplus Kft.<br>
A tárgyalásos eljárás elsõ fordulója május 27-én volt, melyen a Geohidroterv Kft. kivételével valamennyi ajánlattevõ jelen volt. A tárgyaláson ajánlatkérõ ismertette az ajánlatok hiányosságait és közölte, hogy a hiányok pótlására az eredményhirdetés idõpontjáig, június 11-ig van lehetõség.<br>
A tárgyaláson elhangzott, annak jegyzõkönyvében rögzítésre került az értékelés rendje, miszerint a bírálati szempontokat az ajánlatkérõ súlyozni fogja, a maximálisan elérhetõ pontszám 100 lesz, és a három legmagasabb pontszámot elérõ ajánlattevõt hívja meg ajánlatkérõ a tárgyalás második fordulójára. A jegyzõkönyv szerint a bírálati szempontok és az azokhoz rendelt súlyszázalékok a következõk:<br>
– mûszaki alkalmasság max. 	40 % <br>
– ajánlatok tartalmi kidolgozottsága max. 	30 %<br>
– az ajánlati ár max. 	30 %<br>
A június 4-én tartott második tárgyalásra a kérelmezõ, a Hidro-Ep Kft. és a Vízber Kft./Technoplus Kft. kapott meghívást.<br>
Ajánlatkérõ a június 16-án kelt levelével értesítette az ajánlattevõket, hogy a kérelmezõt az eljárásból kizárta, mert az eredményhirdetés idõpontjáig, június 11-ig nem csatolta be a VPOP-igazolást. Közölte továbbá, hogy az eljárás nyerteseként a Vízber Kft./Technoplus Kft. közös ajánlatát hirdette ki.<br>
Ajánlatkérõ az eljárás eredményérõl szóló tájékoztatót június 29-én közzététel céljából megküldte a K. É. szerkesztõségének, melyben többek között – közölte az elbírálási szempontokat is, miszerint azok fontossági sorrendben a következõk voltak:<br>
– az ajánlattevõ mûszaki alkalmassága,<br>
– bemutatott referenciák,<br>
– az ajánlatok tartalma, kidolgozottsága, <br>
– ajánlati ár.<br>
A tájékoztatóban közlésre került, hogy a II. legkedvezõbb ajánlatot a Hidro-Ép Kft. tette.<br>
Kérelmezõ június 18-án jogorvoslati kérelmet terjesztett elõ a Döntõbizottsághoz. Sérelmezte, hogy az ajánlatát ajánlatkérõ érvénytelennek nyilvánította az ajánlatát a VPOP-igazolás hiánya miatt, pedig a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a értelmében a közbeszerzési eljárásokban nem kell a vámtartozással kapcsolatos igazolást csatolni. Sérelmezte azt is, hogy ajánlatkérõ a hiány pótlására olyan rövid határidõt adott, melynek az államigazgatási eljárás szabályai szerinti 30 napos ügyintézési határidõre tekintettel nem lehetett eleget tenni. Kérte ideiglenes intézkedéssel a szerzõdéskötés megtiltását és az eljárásból való kizárására, valamint a nyertes személyére vonatkozó ajánlatkérõi döntés megsemmisítését, a jogorvoslati eljárás költségeiben ajánlatkérõ marasztalását. Ajánlat-kérõ a június 29-én kelt észrevételében kérte a jogorvoslati kérelem elutasítását. Álláspontja szerint közbeszerzési eljárásokban a vámtartozásról szóló igazolást be kell csatolni, mert a vám köztartozásnak minõsül. Közölte hogy kérelmezõnek megfelelõ határidõ állt rendelkezésére az igazolás beszerzésére, mert már a május 27-i tárgyaláson ismertette ajánlattevõkkel – így kérelmezõvel is – az ajánlatuk hiányait. Védekezésül elõadta, hogy a kérelmezõ ajánlata egyébként is érvénytelen, mert kérelmezõ a Márk 96 Bt. alvállalkozókénti bevonásának mértékét 15-20%-ban jelölte meg, de ezen alvállalkozójára nézve nem csatolta be a Kbt.-ben elõírt igazolásokat. A jogorvoslati eljárásban július 7-én tartott tárgyaláson azonban ajánlatkérõ elismerte, hogy kérelmezõ csak az eljárás elsõ fordulójában becsülte az alvállalkozó közremûködését 15-20%-ra, a második tárgyaláson már úgy nyilatkozott, hogy az alvállalkozói közremûködés kb. 5% lesz.<br>
A tárgyaláson ajánlatkérõ nyilatkozott, hogy a nyertes ajánlattevõvel a szerzõdést még nem kötötte meg.<br>
A Döntõbizottság a közbeszerzési eljárásban keletkezett íratok, dokumentumok tartalma, a felek írásbeli és a tárgyaláson elhangzott szóbeli nyilatkozatai alapján megállapította, hogy kérelmezõ jogorvoslati kérelme részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése kimondja, hogy az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. A Kbt. 26. § (6) bekezdése alapján a tárgyalásos eljárásra a Kbt. eltérõ rendelkezése hiányában a nyílt eljárás szabályait kell alkalmazni.<br>
A Kbt. nem tartalmaz olyan rendelkezést, amelyik lehetõvé tenné ajánlatkérõ részére, hogy az ajánlatok elbírálása során a részvételi felhívásban meghatározott elbírálási szempontoktól eltérjen, ezért ajánlatkérõnek a tárgyi közbeszerzési eljárásban az ajánlatokat a felhívásban közölt elbírálási szempontok alapján kellett elbírálnia, mégpedig a bírálati szempontok fontossági sorrendjének megfelelõ súlyozás alkalmazása mellett.<br>
A Döntõbizottság megállapította, hogy ajánlatkérõ a részvételi felhívásban meghatározott elbírálási szempontoktól (megfelelõ jogosultság igazolása, referencia munkák, ajánlati ár) eltérõ elbírálási szempontok (mûszaki alkalmasság, ajánlatok tartalmi kidolgozottsága, ajánlati ár) alapján bírálta el az ajánlatokat, ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését. A Döntõbizottság a jogsértésre tekintettel megsemmisítette az ajánlatkérõ döntését, mert a közbeszerzési eljárásban jogszerû döntés csak a részvételi felhívásban közölt bírálati szempontok alkalmazása és e bírálati szempontoknak a fontossági sorrend szerinti súlyozása alapján hozható.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében a részvételi felhívás, illetve dokumentáció elkészítésében közremûködõ cégek az adott közbeszerzési eljárásban nem lehetnek ajánlattevõk.<br>
A Döntõbizottság megállapította, hogy a közös ajánlatot benyújtó nyertes ajánlattevõk egyike, a Technoplus Kft. készítette az ajánlati dokumentáció részét képezõ költségvetési kiírás alapját képezõ tervek egy részét, nevezetesen a jármûtároló gépszín, az üzemanyagtöltõ állomás és a közúti hídmérleg-építészet kiviteli tervét. A jogorvoslati eljárásban tartott tárgyaláson ajánlatkérõ ezt a tényt nem is vitatta, valamint azt sem, hogy a tervek elkészítésére korábban õ adott a Technoplus Kft. részére megbízást.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni. Miután a közös ajánlattevõk egyike a 31. § (2) bekezdésébe foglalt tiltó rendelkezés értelmében nem volt jogosult a közbeszerzési eljárásban való részvételre, ajánlatkérõnek érvénytelenné kellett volna nyilvánítania a Vízber Kft./Technoplus Kft. közös ajánlatát, tekintettel arra, hogy közös ajánlattétel esetén az egyik ajánlattevõ részérõl fennálló érvénytelenségi ok az egész ajánlatra kihat.<br>
A Döntõbizottság megállapította, hogy ajánlatkérõ a közös ajánlat érvénytelenné nyilvánításának elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Döntõbizottság megvizsgálta a kérelmezõ ajánlatának érvényességét és megállapította, hogy ajánlatkérõnek a kérelmezõ ajánlatának érvénytelenségét megállapító döntése jogszerû, annak ellenére, hogy e döntés indoka nem volt helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>( 1 ) bekezdés b) pontja elõírja az ajánlattevõ pénzügyi, gazdasági alkalmasságának igazolására annak igazolását, hogy ajánlattevõnek nincs egy évnél régebben lejárt adó-, illeték- vagy társadalombiztosítási járulék, valamint elkülönített állami pénzalappal szemben fennálló fizetési kötelezettsége. Ezen igazolandó közterhek között nem szerepel a vám. A vám valójában közteher, a kötelezõen elõírt igazolások körét azonban erre tekintettel sem lehet kiterjesztõen értelmezni. A vámra vonatkozó igazolás kiadására jogosult Vám- és Pénzügyõrség Országos Parancsnokságának (VPOP-nak) az igazolására a közbeszerzési eljárásokban azért van szükség, mert a VPOP az adóigazgatás rendjérõl szóló 1990. évi XCI. törvény 6. § (1) bekezdés b) pontjában nevesített adósság, egyes adónemeket – pl. jövedéki adó – ezen adóhatóság veti ki és szedi be, illetõleg tartja nyilván. Ily módon az adókra vonatkozó igazolási kötelezettség körében a VPOP igazolását is be kell csatolni. E szervezet által kiadott igazolást viszont az ajánlatkérõnek akkor is el kell fogadnia, ha az kifejezetten csak a vámot  jelöli meg igazolt köztartozásként, mert ez a kérdés már a VPOP belsõ nyilvántartási/adatszolgáltatási ügykörébe tartozik.<br>
A Döntõbizottság nem fogadta el az ajánlatkérõ védekezését, miszerint kérelmezõ ajánlata érvénytelen a Márk 96 Bt.-re vonatkozó igazolások becsatolásának hiánya miatt is, mert a jogorvoslati eljárásban tartott tárgyaláson ajánlatkérõ által is elismerten kérelmezõ a tárgyalásos eljárás második fordulójában úgy nyilatkozott, hogy nevezett alvállalkozó közremûködését csak 15% alatti mértékben kívánja igénybe venni. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdésében foglaltak értelmében ugyanis tárgyalásos eljárásban az ajánlattevõ az ajánlatához nincs kötve, ajánlatát az eljárás bármely szakaszában a nyerési esélyének növelése érdekében módosíthatja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés c) és g) pontja szerint rendelkezett és egyebekben a kérelmet az a) pont alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja. <br>
<br>
Budapest 1999. július 14.<br>
<br>
Dr. Csitkei Mária s. k.	Bujdosó Gézáné s. k. <br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>