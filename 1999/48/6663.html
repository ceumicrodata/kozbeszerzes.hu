<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6663)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.210/2/1999.<br>
<br>
Tárgy: a Közbeszerzési Döntõbizottság elnöke által kezdeményezett eljárás az MH Bács-Kiskun Megyei Hadkiegészítõ Parancsnokság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének kezdeményezésére az MH Bács-Kiskun Megyei Hadkiegészítõ Parancsnokság (6000 Kecskemét, Lukányi S. u. 1., továbbiakban: ajánlatkérõ), "gépjármû-vezetõi szakelõképzés" tárgyú közbeszerzési eljárása ellen indult eljárásban megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját és a 70. § (2) bekezdését, ezért ajánlatkérõ döntését – az eljárás megindításáig visszamenõleg – megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Honvéd Vezérkar Szervezési és Hadkiegészítési Csoportfõnök a 165/1996. számú intézkedésével a honvédelemrõl szóló 1993. évi CX. törvény végrehajtásáról szóló, többször módosított 178/1993. (XII. 27.) Kormányrendeletben foglaltak figyelembevételével a 106/1996. MH.PK.HVKF intézkedés 5. pontjában kapott felhatalmazás alapján szabályozta a hadkötelesek szakelõképzésével, így a gépjármû-vezetõi képzéssel kapcsolatos kérdéseket. Az intézkedés 3. d) pontja elõírta, hogy a gépjármû-vezetõi szakelõképzés elvégzésére vonatkozó szerzõdés megkötése érdekében a hadkiegészítõ parancsnok a közbeszerzési eljárást legkésõbb január 20-ig kezdje meg és azt március 31-ig fejezze be. A 3. e) pont alapján a szakelõképzést december 15-ig be kell fejezni.<br>
A Humán Vezérkar 12/1999. számú, 1999. január 21-én kelt levelében foglalt intézkedésével ajánlatkérõ részére 1999. évre 250 fõ gépjármûvezetõ szakelõképzésére tartalékkal együtt 26 250 000 Ft-ot biztosított.<br>
Ajánlatkérõ a K. É. 1999. február 24-i számában nyílt eljárás lefolytatására ajánlati felhívást tett közzé 250 fõ sorköteles C és BC kategóriájú gépjármû-vezetõi szakelõképzésére. A felhívásra csak a Kiskun-Next Kft. nyújtott be ajánlatot, vele ajánlatkérõ a szerzõdést 1999. december 15-i teljesítési határidõvel április 7-én megkötötte, a szerzõdés teljesítése folyamatban van.<br>
Ajánlatkérõ úgy ítélte meg, hogy még további 100 fõ kiképzésére van igény és lehetõség, ezt a tényt jelezve a Honvéd Vezérkar Humán Fõcsoport fõnökségének kérte az ehhez szükséges fedezet biztosítását. A Honvéd Vezérkar Hadkiegészítési Csoportfõnöksége az 1999. augusztus 4-én kelt levelében közölte, hogy gépjármû-vezetõi képzésre összesen 38 050 000 Ft-ot biztosít ajánlatkérõ részére 1999. évre.<br>
Ajánlatkérõ szeptember 1-jén közzététel nélküli tárgyalásos eljárás lefolytatására ajánlati felhívást küldött a korábbi nyílt eljárás nyertese, a Kiskun-Next Kft. részére 100 fõ sorköteles gépjármû-vezetõi szakelõképzésére ajánlat tételére. A felhívásban a teljesítési határidõt 2000. június 30-ában határozta meg. A közzététel nélküli tárgyalásos eljárási forma alkalmazásának indokaként a 70. § (2) bekezdésére hivatkozott.<br>
A felhívást a módosított <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdésében foglalt rendelkezés alapján a Közbeszerzések Tanácsa Közbeszerzési Döntõbizottság elnökének (továbbiakban: bizottság elnöke) is megküldte.<br>
Ajánlatkérõ szeptember 10-én kihirdette az eljárás eredményét és közölte, hogy a nyertes ajánlattevõvel a szerzõdést szeptember 19-én írásba foglalják.<br>
A bizottság elnöke szeptember 16-án eljárást kezdeményezett a Döntõbizottságnál az ajánlatkérõ közbeszerzési eljárása ellen. Álláspontja szerint a közzététel nélküli tárgyalásos eljárási forma alkalmazása nem jogszerû, mert gépjármûvezetõ-képzés esetében nem lehet szó kiegészítõ szolgáltatás elvégzésének szükségességérõl. A kiegészítõ szolgáltatás ugyanis a törvény értelmezésében azt jelenti, hogy a korábbihoz képest valami új, azt kiegészítõ tevékenységet kell elvégezni, adott esetben pedig csak a beszerzés mennyisége változott meg.<br>
Ajánlatkérõ a szeptember 21-én kelt észrevételében védekezésül elõadta, hogy az eljárása jogszerû volt, csupán annak jogalapja lett tévesen, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja helyett 70. § (2) bekezdésként megjelölve.<br>
A jogorvoslati eljárásban október 4-én tartott tárgyaláson ajánlatkérõ és a nyertes ajánlattevõ azzal indokolta a sürgõsség fennállásának tényét, hogy 2000. év februári, májusi és augusztusi bevonulás idejére megfelelõ számú sorkötelest gépjármû-vezetõi szakképzésben kell részesítenie, és mivel az eddigi tapasztalatok szerint a képzés 8-10 hónapot vesz igénybe, 1999. augusztus hónapban indítható nyílt eljárás esetén – annak többletidõ-szükséglete miatt – nem maradt volna elegendõ idõ a képzésre. Elõadta továbbá, hogy a rendelkezésére bocsátott összeget 1999-re kapta, azt ebben az évben fel kell használnia.<br>
Közölte, hogy a szerzõdést nem kötötte meg, azt a Döntõbizottság határozatától teszi függõvé.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele és a tárgyaláson tett szóbeli nyilatkozatai, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a 70. §-a tartalmazza.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a 70. § (2) bekezdését jelölte meg, majd azt a 70. § (1) bekezdés c) pontjára módosította.<br>
A Döntõbizottság az eljárás tárgyát képezõ tényállást mindkét jogalap tekintetében vizsgálat tárgyává tette.<br>
A felhívásban megjelölt 70. § (2) bekezdés akkor engedi közzététel nélküli tárgyalásos eljárási forma alkalmazását, ha eredetileg nem látható körülmények folytán a szolgáltatás teljesítéséhez az eredeti szerzõdésben nem szereplõ kiegészítõ szolgáltatásnak a korábbi nyertes ajánlattevõvel való elvégzése válik szükségessé, és a következõ három együttes feltétel is fennáll:<br>
– a kiegészítõ szolgáltatás értéke nem haladja meg a korábbi közbeszerzés értékének 50%-át,<br>
– a kiegészítõ szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl,<br>
– az elválasztható szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság megállapítja, hogy ezen három feltétel közül csak az elsõ "–"-ben megjelölt feltétel állt fenn, ugyanis a jelen beszerzés szerinti szolgáltatás gazdaságilag elválasztható a korábban kötött szerzõdéstõl, valamint a korábban kötött szerzõdés teljesítéséhez – 250 fõ szakképzése – nem szükséges a további 100 fõ szakképzése. Ezért a 70. § (2) bekezdése szerinti jogalapon ajánlatkérõ nem indíthatott volna közzététel nélküli tárgyalásos eljárást.<br>
Ajánlatkérõ az észrevételében a jogalapot a 70. § (1) bekezdés c) pontjára – rendkívüli sürgõsség fennállására – módosította.<br>
Ezen törvényhely is három együttes feltétel fennállása esetén engedi a tárgyalásos eljárás alkalmazását: ha a rendkívüli sürgõsség<br>
– elõre nem látható okból állt elõ,<br>
– emiatt a nyílt eljárásra elõírt határidõk nem tarthatók,<br>
– az azt indokló körülmények nem az ajánlatkérõ mulasztásából adódtak.<br>
Döntõbizottság megállapítja, hogy a három feltétel nem állt fenn.<br>
– Ajánlatkérõ által a jogorvoslati tárgyaláson elõadottak szerint ajánlatkérõ tisztában volt azzal, hogy a képzésben részt vevõ állományban várható kb. 30%-os "lemorzsolódás" miatt további állomány szakképzésére lesz szükség. Azzal is tisztában volt, hogy a képzési idõszak 8-10 hónap. A sürgõsség tehát nem volt sem rendkívüli, sem elõre nem látható.<br>
– Az elõírt határidõk az ajánlati felhívásban meghatározott 2000. június 30-i teljesítési határidõre figyelemmel nyílt eljárás esetén is tarthatók lettek volna. Az augusztus közepén benyújtott ajánlati felhívásnak a K. É.-ben való közzététele 15-20 napot, az ajánlattételi határidõ 40 napot, az elbírálás 10 napot vett volna igénybe, így a közbeszerzési szerzõdést 1999 októberében meg lehetett volna kötni, ettõl számítottan pedig 2000. június 30-ig több mint 8 hónap idõ áll rendelkezésre a szakképzésre.<br>
– A közbeszerzési eljárás iratanyagából és ajánlatkérõnek a tárgyaláson elõadott nyilatkozatából megállapítható, hogy ajánlatkérõt senki nem kötelezte további létszám szakképzésére, azt saját maga kezdeményezte. Erre irányuló kötelezés hiányában saját maga határozta meg a képzés határidejét is. Amennyiben pedig ez a határidõ tarthatatlan, úgy az az ajánlatkérõ mulasztására – a közbeszerzési eljárás lefolytatásához és a szakképzéshez szükséges idõszükséglet nem kellõ körültekintéssel való felmérésére – vezethetõ vissza.<br>
Ajánlatkérõ tehát jogalap nélkül hivatkozott a 70. § (1) bekezdés c) pontjára is.<br>
A Döntõbizottság megállapítja, hogy ajánlatkérõ jogszerûtlenül hivatkozott az általa alkalmazott tárgyalásos eljárási forma indokaként a 70. § (1) bekezdés c) pontjára és a 70. § (2) bekezdésére, ezáltal ajánlatkérõ megsértette ezen rendelkezéseket.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 1999. október 13.<br>
<br>
Dr. Csitkei Mária s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>