<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6673)
</b></h2><FONT size=3><i><u></i></u><br>
1024 Budapest, Margit kRt.. 85.<br>
Ikt. sz.: D.173/16/1999.<br>
<br>
Tárgy: az Olajterv Rt. és a Csõszer Rt. jogorvoslati kérelme Újszász Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bretscher Lívia ügyvéd (2094 Nagykovácsi, Munkácsy M. u. 27/E) által képviselt Olajterv Rt. (1117 Budapest, Október huszonharmadika u. 16.), valamint dr. Csõváry Judit ügyvéd (1095 Budapest, Mester u. 1. I. em. 8.) által képviselt Csõszer Rt. (1103 Budapest, Gergely út 81.) kérelmezõknek dr. Varga Andrea ügyvéd (6720 Szeged, Széchenyi tér 5.) által képviselt Újszász Város Önkormányzata (5052 Újszász, Szabadság tér 1.), Zagyvarékas Község Önkormányzata (5051 Zagyvarékas, Rákóczi u. 56.), Szászberek Község Önkormányzata (5053 Szászberek, Béke u. 1.), Szolnok Megyei Jogú Város Önkormányzata (5000 Szolnok, Kossuth tér 9.) (képviselõ: Újszász Város Önkormányzata, a továbbiakban: kérelmezett) "Újszász–Zagyvarékas–Szászberek–Szolnok települések szennyvízcsatornahálózat- és távvezeték-építése" tárgyú közbeszerzési eljárása ellen benyújtott jogorvoslati kérelemnek helyt ad, és megállapítja, hogy kérelmezett megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#42">Kbt.) 42. §</a> (1) bekezdését, valamint – 34. § (3) bekezdésére tekintettel – 69. § (2) bekezdésének h) pontját, ezért az Olajterv Rt.-re, a Csõszer Rt.-re, valamint az Innoterv Rt.-re (1106 Budapest, Jászberényi út 24–36.) vonatkozó döntéseit megsemmisíti.<br>
Felhívja kérelmezettet, hogy ajánlati felhívásában határozza meg az ajánlatok elbírálásának szempontjait és azok fontossági sorrendjét.<br>
A Döntõbizottság kötelezi kérelmezettet, hogy az Olajterv Rt. és a Csõszer Rt. részére a határozat kézhezvételétõl számított 15 napon belül 30 000-30 000 Ft, azaz harmincezer-harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Kérelmezett a K. É. 1996. június 23-i számában tett közzé elõminõsítéses nyílt közbeszerzési eljárásra részvételi felhívást. E felhívás 9. pontjában meghatározta mindazon adatokat, illetve dokumentumokat, amelyekkel a jelentkezõk pénzügyi, gazdasági és mûszaki alkalmasságukat igazolhatják. A pénzügyi, gazdasági alkalmasság igazolására kért adatok és tények:<br>
– Pénzintézettõl származó nyilatkozatok az ajánlattevõ fizetõképességének megállapítására, az alábbi tartalommal:<br>
– mióta vezeti a gazdálkodó szerv bankszámláját;<br>
– nyilatkozat az ajánlattevõ pénzügyi helyzetérõl, hitel- és fizetõképességérõl;<br>
– a gazdálkodó szervezet fizetési kötelezettségeinek pontosan eleget tesz-e;<br>
– számláján sorban állás elõfordult-e.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdéseiben meghatározott eredeti nyilatkozatok és hatósági elõírások.<br>
– 1996., 1997. és 1998. évi auditált mérleg.<br>
– A cég jelenlegi állapota szerinti cégbejegyzési okmányok hiteles másolata (cégalapítás dátuma, esetleges jogelõd megnevezése, fõbb tevékenységi területek megjelölése számmal, cégjegyzésre jogosultak felsorolása, aláírási címpéldány).<br>
– 30 napnál nem régebbi cégkivonat. A cégbejegyzés hiánya kizáró feltétel.<br>
– Ismertetõt az elmúlt 5 év szavatossági, kötbér- és kártérítési ügyeirõl.<br>
– Az ajánlattevõk által a teljesítésbe a közbeszerzés értékének 15%-át meghaladó mértékben bevonni kívánt alvállalkozók tételes felsorolása, pénzügyi alkalmasságuk igazolása a 46. § (2) bekezdés szerint."<br>
A felhívás 10. pontja szerint "az ajánlatok elbírálásának szempontjai: az ajánlatkérõ a fõvállalkozói szerzõdést azon természetes és jogi személyekkel, valamint ezek jogi személyiség nélküli társaságával köti meg, akik a részletes ajánlati kiírásban foglaltakat maradéktalanul elfogadják, a kiírási feltételeknek megfelelnek és az összességében legelõnyösebb ajánlatot tették.<br>
Az elbírálási szempontok fontossági sorrendben a következõk:<br>
– a pályázó éves árbevétele az 1996., 1997., 1998. évre,<br>
– megfelelõ leinformálható referencia,<br>
– kiegyensúlyozott gazdálkodás, pénzügyi stabilitás,<br>
– korrekt üzleti magatartás, megbízhatóság,<br>
– a részvételi felhívásra jelentkezõ mûszaki, technikai felszereltsége,<br>
– a kiírás feltételeinek maradéktalan teljésítése,<br>
– az elõminõsítési eljáráson megfelelt pályázók ajánlatainak értékelési szempontjait a kiválasztás után megvásárlandó ajánlatételi dokumentáció tartalmazza."<br>
A részvételi felhívás dokumentációja részletes elõírásokat tartalmaz a formai és egyéb követelményekre vonatkozóan, ezen belül azt is elõírja, hogy mit kell eredeti vagy hitelesített formában csatolni. Az 5. oldal elsõ sora a 3 év mérlegadataira vonatkozóan azt tartalmazza, hogy az "1996., 1997. 1998. évi auditált mérleg cégjegyzésre jogosult képviselõ által hitelesített másolata" szükséges.<br>
Az ajánlati felhívás 12. pontja szerint "Az ajánlatkérõ a részletes ajánlattételi dokumentációban meghatározott feltételeknek megfelelõ ajánlatokat az összességében legelõnyösebb szempont alapján bírálja el… A legfontosabb kiértékelési kritériumokat a megvásárlandó részletes ajánlattételi dokumentáció Ajánlati feltételek fejezete tartalmazza."<br>
Az ajánlatok kiértékelése alatt a részletes ajánlattételi dokumentáció 7. oldalán kérelmezett felsorolta "A legfontosabb kiértékelési szempontok"-at:<br>
– "a pályázó éves árbevétele az 1996., 1997., 1998. évre,<br>
– megfelelõ leinformálható referencia,<br>
– kiegyensúlyozott gazdálkodás, pénzügyi stabilitás,<br>
– korrekt üzleti magatartás, megbízhatóság,<br>
– a részvételi felhívásra jelentkezõ mûszaki, technikai felszereltsége,<br>
– a kiírás feltételeinek maradéktalan teljesítése,<br>
– pénzügyi ütemterv, az önerõ biztosítása, finanszírozás szempontjából,<br>
– pénzügyi, mûszaki ütemezéshez való alkalmazkodás,<br>
– a kivitelezési idõ,<br>
– ajánlati ár,<br>
– a részvételi felhívásra jelentkezõ által felajánlott garanciális feltételek,<br>
– egyéb ajánlat."<br>
Kérelmezetthez írásban több kérdés érkezett a résztvevõktõl, ezekre írásban válaszolt 1999. július 12-én kelt levelében, amelyben a mérlegekre vonatkozó elõírásával kapcsolatos az 1. kérdés és válasz:<br>
<br>
1. kérdés: "1996., 1997. 1998. évi auditált mérleg cégjegyzésre jogosult képviselõ által hitelesített másolata". Elegendõ-e az ügyvezetõ igazgató eredeti aláírása a mérleg másolatán?<br>
Válasz: Elegendõ, amennyiben a beadott bizonylatok alapján megállapítható, hogy egyedül jogosult a cégjegyzésre, mégpedig oly módon történik, ahogy a cégjegyzésre jogosult.<br>
Az 1999. július 20-i határidõig 15 részvételi jelentkezés érkezett az alábbi cégektõl: Olajterv Rt. és Csõszer Rt. kérelmezõk, Víz- és Csatornamûvek Koncessziós Rt., KÖZ-VÍZ Kft., Keviép Kft., Alterra Kft., Hídépítõ Rt., Betonútépítõ Rt., KÖTIVIÉP 'B Kft., Magyar Aszfalt Kft., Strabag Rt., Penta Kft., Délviép Kft., INNOTERV Rt., Metroépszolg Rt.<br>
Kérelmezett a bontáskor a KÖZ-VÍZ Kft. jelentkezését érvénytelennek nyilvánította, mert – a postai benyújtás miatt – azon a feladó cég neve szerepelt.<br>
A jelentkezések értékelésére 1999. július 22-én került sor. Ekkor a KÖZ-VÍZ Kft. jelentkezésének korábbi minõsítését a kérelmezetti bizottság visszavonta, azt érvényesként – a többivel együtt – érdemben vizsgálta. Kérelmezett 6 részvételi jelentkezést különbözõ okokból "érvénytelenné" nyilvánított, a többi jelentkezõt ajánlattételre alkalmasnak ítélte. Az "érvénytelenség" okai a következõk voltak:<br>
l. Csõszer Rt.: a mérlegmásolat nincs (a dokumentációban elõírt módon) hitelesítve.<br>
<br>
2. Olajterv Rt.: az elõminõsítés során tett ajánlat kizárási feltétel a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(6) bekezdése alapján.<br>
<br>
3. KÖZ-VÍZ Kft.: nem csatolt hitelesített mérleget, nem nyilatkozott az elmúlt 5 év kártérítési ügyeirõl; második számlavezetõ bankjának nyilatkozata hiányzik.<br>
<br>
4. Strabag Rt.: 1998. évi auditált mérleget nem csatolt.<br>
<br>
5. Penta Kft.: ajánlatot tett; a mérlegmásolat nincs hitelesítve.<br>
<br>
6. Innoterv Rt.: ajánlatot tett garanciálisidõ-vállalásra és kötbérre, hitelesített mérlegmásolata hiányzik.<br>
Kérelmezett döntését 1999. július 23-án nyilvánosan kihirdette, egyidejûleg az alkalmas jelentkezõknek az ajánlati felhívást átadta.<br>
A K. É.-höz 1999. július 29. napján eljuttatta a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. sz.</a> melléklete szerinti tájékoztatóját az elõminõsítési eljárás eredményérõl. Ennek 7. pontjában az alkalmatlannak minõsített Csõszer Rt., KÖZ-VÍZ Kft., Strabag Rt. és Penta Kft. esetében a Kbt. 52. § (2) bekezdésének d) pontjára hivatkozva nyilvánította érvénytelenné a cégek jelentkezését, mert azok nem felelnek meg a részvételi felhívás elõírt feltételeinek. Az Innoterv Rt. és az Olajterv Rt. esetében a Kbt. 42. § (6) bekezdését jelölte meg: az abban foglalt tilalom ellenére a cégek ajánlatot tettek.<br>
Az Olajterv Rt. kérelmezõ 1999. augusztus 2-án D.173/1999. számon iktatott jogorvoslati kérelemmel fordult a Döntõbizottság felé. Kérte az ajánlatkérõ döntésének megsemmisítését, kötelezését az igazgatási szolgáltatási díj megfizetésére, valamint az eljárás felfüggesztését. Álláspontja szerint az elõfinanszírozás vállalására tett nyilatkozata ajánlatnak nem tekinthetõ, az a pénzügyi, gazdasági alkalmasságát alátámasztó információ.<br>
A Döntõbizottság a közbeszerzési eljárást 1999. augusztus 3-án felfüggesztette.<br>
A Csõszer Rt. 1999. augusztus 9-én nyújtotta be D.175/1999. számon iktatott jogorvoslati kérelmét. Kérte az ajánlatkérõ kötelezését arra, hogy vonja be az eljárásba, szintén kérte az eljárás felfüggesztését. Indokolásul elõadta, hogy a becsatolt mérlegek hitelesítése megfelel a kérelmezetti elõírásoknak, azaz kétséget kizáróan hiteles másolatok.<br>
Kérelmezett kérte a jogorvoslati kérelmek elutasítását.<br>
Álláspontja szerint az Olajterv Rt. által az elõfinanszírozás vállalása ajánlatnak minõsül, amely egyébként az eljárás ezen szakaszában a verseny tisztaságát is sérti.<br>
A jogorvoslati kérelem 1999. augusztus 24-i tárgyalásán a Döntõbizottság rákérdezésére – a közbeszerzési eljárás egész idõtartama alatt – elõször tett arra vonatkozó nyilatkozatot, hogy a kérelmezõvel szemben egyéb érvénytelenségi ok is fennáll. Az Olajterv Rt. kérelmezõ az elõminõsítési dokumentáció 4. oldala 4. pontjához (a megvalósításba bevonni tervezett alvállalkozók) olyan megjegyzést fûzött, mely szerint "A kivitelezési tervek részletes mûszaki tartalmának megismerését követõen szükség szerint további – azonos feltételekkel minõsített – alvállalkozó(k) bevonásának lehetõségét fenntartjuk."<br>
Kérelmezett álláspontja szerint e nyilatkozat kizáró ok, ugyanis a Kbt. az elõminõsítési eljárásban nem teszi lehetõvé a közbeszerzés értékének 15%-át meghaladóan igénybe veendõ – a részvételi jelentkezésben meg nem nevezett, alkalmasságot nem igazoló – alvállalkozók bevonását az ajánlattételi szakaszban.<br>
Az Olajterv Rt. kérelmezõ tárgyaláson tett nyilatkozata szerint a Kbt. nem zárja ki az alvállalkozóknak az elõminõsítési eljárást követõ bevonását (a részvétel mértékétõl függetlenül), feltéve, hogy azok az ajánlatkérõi elõírásoknak megfelelõen minõsítettek.<br>
Kérelmezett a Csõszer Rt. kérelmezõ jogorvoslati kérelmével kapcsolatban elõadta, hogy a mérlegeket vagy évenkénti bontásban kellett volna a cégjegyzésre jogosult képviselõnek aláírásával hitelesítenie, vagy egyszeri aláírás esetén azokat roncsolhatóságmentesen fûzni össze. A Csõszer Rt. nem tett eleget a kérelmezetti felhívásnak, részvételi jelentkezése ezért érvénytelen.<br>
Kérelmezett a tárgyaláson azt is jelezte, hogy az Innoterv Rt. hitelesített mérlegmásolatait csatolta, érvénytelenségének oka kizárólag az ajánlattétel. Az egyéb érdekeltek közül a Penta Kft. és az Innoterv Rt. egyetértett a kérelmezõkkel.<br>
A Döntõbizottság a két eljárást 1999. augusztus 24. napján egyesítette. Kérelmezõk jogorvoslati kérelme alapos.<br>
A Döntõbizottságnak jelen eljárásban azt kellett megvizsgálnia, hogy kérelmezett eljárása megfelel-e a Kbt. szabályainak, valamint, hogy a közbeszerzési eljárásból történõ kizárások jogszerûek voltak-e.<br>
Az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában meghatározott módon lehet igazolni [Kbt. 42. § (1) bekezdés].<br>
A szerzõdés teljesítéséhez szükséges pénzügyi, gazdasági alkalmasság igazolható pénzintézettel származó nyilatkozattal, valamint az ajánlattevõ fizetõképességének megállapítására alkalmas – az ajánlatkérõ által elõírt tartalmú – nyilatkozattal [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)].<br>
Az ajánlattevõ szerzõdés teljesítéséhez szükséges mûszaki alkalmasságának igazolása történhet… (többek között) azoknak az alvállalkozóknak, illetve a teljesítésben egyébként részt vevõ személyeknek a megnevezésével, akiket az ajánlattevõ a közbeszerzés értékének 15%-át meghaladó mértékben igénybe kíván venni [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének d) pontja].<br>
Az elõminõsítési eljárás során az ajánlatkérõ nem kérhet, illetve az ajánlattevõ nem tehet ajánlatot [<a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(6) bekezdés].<br>
Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés].<br>
Az elõminõsítési eljárás lefolytatása során kiválasztott ajánlattevõket az ajánlatkérõ egyidejûleg, közvetlenül, írásban hívja fel ajánlattételre. Az ajánlati felhívás tartalmára a 69. § (2) bekezdésében foglaltakat kell alkalmazni [<a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(8) bekezdés].<br>
A <a href="http://net.jogtar.hu/jr/gen/getdoc.cgi?docid=99500040.tv#69">Kbt. 69. § </a>(2) bekezdése szerint az ajánlati felhívásnak legalább a következõ adatokat kell tartalmaznia:<br>
a) az ajánlattételi határidõt, címet, amelyekre az ajánlatokat be kell nyújtani;<br>
b) a hivatkozást a közzétett részvételi felhívásra,<br>
c) szükség esetén a dokumentáció beszerzési helyét,<br>
d) az ajánlatkérõ pénzügyi ellenszolgáltatásának feltételeit,<br>
e) az ajánlatok felbontásának idõpontját és helyét, az ajánlatkérõ által a felbontásra meghívottakat,<br>
f) az ajánlati kötöttség idõtartamát,<br>
g) a csatolandó igazolások megjelölését,<br>
h) a szerzõdés elbírálásának részletes szempontjait, ha azokat a részvételi felhívás nem tartalmazta.<br>
Az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés].<br>
Az ajánlatkérõ az ajánlati felhívásban köteles meghatározni az (1) bekezdésben foglaltakra figyelemmel az általa választott elbírálási szempontot [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdés].<br>
Ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményeket, az ellenszolgáltatás mértékére és a teljesítés egyéb követelményeire vonatkozó – szempontok fontossági sorrendjét is meg kell határoznia [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés].<br>
Az ajánlatkérõ az ajánlatok felbontásakor, illetve azt követõen megállapítja, hogy mely ajánlatok érvénytelenek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés]. Az ajánlatkérõnek ki kell zárnia az eljárásból azt az ajánlattevõt, aki<br>
a) a 46. §-ban foglaltak ellenére nyújtotta be ajánlatát;<br>
b) részérõl a kizáró ok az eljárás alatt következett be;<br>
c) hamis adatot szolgáltatott [<a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés].<br>
Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak [<a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés].<br>
Kérelmezett ajánlati felhívása (valamint részletes ajánlattételi dokumentációja) nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#69">Kbt. 69. § </a>(2) bekezdésének h) pontja szerint az ajánlati felhívás kötelezõ részeként elõírt, a szerzõdés elbírálásának részletes szempontjait. Az ajánlati felhívás alapján a részletes ajánlattételi dokumentáció a "legfontosabb kiértékelési szempontok"-at sorolja fel, amelyek nem zárják ki egyéb szempontok meglétét. Kérelmezett nem határozta meg – a Kbt. 34. § (3) bekezdése által megkövetelt – az ajánlatok megítélésére szolgáló szempontok fontossági sorrendjét sem.<br>
A Kbt. nem tartalmaz olyan elõírást, mely szerint a felsorolás rendje egyben fontossági sorrendet is jelent, így kérelmezett ezzel kapcsolatos vélekedése nem fogadható el.<br>
Megállapítható tehát, hogy kérelmezett nem tett eleget az ajánlatok elbírálási szempontjainak és azok fontossági sorrendje meghatározására vonatkozó fenti követelményeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) és 52. § (1) bekezdése összevetése alapján megállapítható, hogy az ajánlatok felbontása elõtt az (alkalmatlannak minõsített) jelentkezõk kizárására van lehetõség, így a Döntõbizottság észlelte, hogy kérelmezettnek az "érvénytelenség" terminológiája helyett  (amely az ajánlatok felbontásakor vagy azt követõen állapítható meg) a "kizárás"-t kellett volna használnia.<br>
A Csõszer Rt. kérelmezõ kizárása kapcsán a Döntõbizottságnak abban a kérdésben kellett állást foglalnia, hogy kérelmezõ cégjegyzésre jogosult képviselõje azzal, hogy az 1998. évi mérleg utolsó oldalát írta alá, eleget tett-e kérelmezett hitelesített másolatra vonatkozó kikötésének.<br>
Kérelmezett a részvételi felhívásban és annak dokumentációjában a becsatolásra kért iratokat tartalmuk szerint elkülönítve csoportosította. A 3 év mérlegeit is ilyen egységként tüntette fel.<br>
A részvételi felhívás dokumentációja a hitelesítések darabszámára (egy aláírás, avagy minden mérleg egyszeri aláírása, avagy minden mérleg minden oldalának aláírása) nem tartalmaz rendelkezést. Kérelmezettnek a hitelesítéssel kapcsolatos kérdésre adott válasza sem ad további információt, hiszen az a hitelesítõ személyére vonatkozik.<br>
A Csõszer Rt. kérelmezõ részvételi jelentkezése minden lapjának alja eredeti szignóval van ellátva. Az egyes fejezetek jól elkülönülnek egymástól, a fejezeteket számregisztrációs elválasztó lapok határolják, a kötet jobb szélén túlnyúlóan. Az 1996., 1997., 1998. évi mérlegek a 8. fejezetben vannak együttesen elhelyezve. A másolatban csatolt mérlegekben jól felismerhetõ a képviselõ neve, aláírása, a társaság pecsétje. A fejezethez tartozó utolsó lapon fellelhetõ a képviselõ eredeti aláírása és az eredeti pecsét. A cég képviselõjének aláírási címpéldányát a részvételi jelentkezéshez csatolta.<br>
Figyelemmel fentiekre, valamint kérelmezettnek a hitelesítés darabszámára vonatkozó, pontosan meghatározott elõírásának hiányára, a Döntõbizottság álláspontja szerint a Csõszer Rt. kérelmezõ által alkalmazott hitelesítés megfelel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése alapján tett kérelmezetti elõírásának.<br>
Az Olajterv Rt. kérelmezõ esetében elõször abban a kérdésben kellett állást foglalni, hogy az elõfinanszírozás – kérelmezett által elõ nem írt – vállalása egyben ajánlattételt jelent-e.<br>
A fent idézett <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése meghatározza az ajánlat tartalmi elemeit akkor, amikor felsorolja, hogy annak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Az Olajterv Rt. kérelmezõ vállalása árajánlatot nem tartalmaz, a szerzõdés teljesítését ugyanis nem vállalta (azt az ajánlati felhívás ismeretének hiányában nem is ismerhette), elfogadó nyilatkozata a részvételi – és nem az ajánlattételi – felhívás feltételeire vonatkozik.<br>
A Kbt. fenti szabályának értelmezését megerõsítik a polgári törvénykönyvrõl szóló 1959. évi IV. törvény (a továbbiakban: Ptk.) rendelkezései.<br>
A Ptk. 213. § (1) bekezdése alapján a szerzõdés az ajánlat elfogadásával jön létre, a szerzõdés létrejöttéhez azonban a feleknek a lényeges, valamint a bármelyikük által lényegesnek minõsített kérdésekben meg kell állapodniuk [Ptk. 205. § (2) bekezdés].<br>
Mindebbõl következik, hogy az ajánlatnak tartalmaznia kell a szerzõdés megkötéséhez szükséges lényeges kérdéseket, ezért az elõfinanszírozás vállalása önmagában nem minõsül a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti ajánlattételnek.<br>
A Döntõbizottság eljárása során megvizsgálta a többi jelentkezõ kizárását is, és az Olajterv Rt. kizárása kapcsán részletesen indokoltak szerint megállapította, hogy az Innoterv Rt.-nek a kötbérre és a garanciális idõre vonatkozó vállalása – az ajánlat tartalmi elemeinek hiányára tekintettel – szintén nem minõsül ajánlatnak.<br>
A jelentkezõk elutasítását nem indokolja az a kérelmezetti indok sem, mely szerint a verseny tisztaságát befolyásolhatja az elõminõsítési eljárásban megismert, a szerzõdés egyes részeivel kapcsolatban tett nyilatkozat. A közbeszerzési eljárás tisztaságának megõrzése ugyanis elsõsorban az ajánlatkérõ feladata. Miután pedig eljárása során az elbírálási szempontokat az ajánlatok megismerése elõtt kell meghatároznia, amennyiben az ajánlatokat az elbírálási szempontok alapján, szabályszerûen eljárva értékeli, a verseny tisztasága nem sérülhet.<br>
A kérelmezettnek az Olajterv Rt.-re vonatkozó – a jogorvoslati eljárás tárgyalásán ismertetett – kizárási indokával kapcsolatban a Döntõbizottság álláspontja a következõ:<br>
Az Olajterv Rt. kérelmezõnek a bevonni kívánt alvállalkozókra vonatkozó nyilatkozata nem a 15%-ot meghaladóan igénybe veendõ alvállalkozókra vonatkozik, önmagában a megfogalmazásból erre következtetni nem lehet. A kérelmezett tisztázó kérdést nem tett fel, a kérelmezõ ilyen jellegû értelmezése elõször a jogorvoslati eljárás tárgyalásán jutott a kérelmezett tudomására. Miután a részvételi jelentkezések elbírálásakor errõl nem tudott, így azt nem értékelhette úgy, mintha abba a 15% fölötti alvállalkozók tartoznának bele.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja alapján az ajánlattevõ – külön dokumentálás, igazolások nélkül – a 15%-ot el nem érõ alvállalkozói körbõl tetszõlegesen vehet igénybe (újabb) alvállalkozókat. Kérelmezettnek a részvételi jelentkezésben dokumentált adatok alapján kellett az Olajterv Rt. kérelmezõ alkalmasságát vizsgálnia, azt pedig az ajánlat elbírálása során szükséges megvizsgálni, hogy az ismertetett alvállalkozói körben történt-e változás.<br>
Erre tekintettel a kérelmezõi nyilatkozat nem minõsíthetõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének d) pontja megsértésének.<br>
Miután a kérelmezõk és az Innoterv Rt. részvételi jelentkezése egyéb tekintetben megfelelt a felhívás feltételeinek, a kérelmezett pénzügyi, gazdasági, mûszaki szempontból alkalmasnak tartotta õket a szerzõdés teljesítésére, jelentkezésük elutasítása jogellenes volt.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének b), c) és d) pontja alapján a rendelkezõ részben írtak szerint határozott. Miután jelen közbeszerzési eljárás felfüggesztése az ajánlati felhívás kiküldését azonnal követte, az eljárás folytatása esetén a Döntõbizottságnak lehetõsége van kérelmezett jogkövetõ magatartását a Kbt. 88. § (1) bekezdés b) pont szerinti jogkövetkezmény alkalmazásával elõsegíteni.<br>
Az eljárási díj fizetésére való kötelezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének g) pontján, a jogorvoslati jog a Kbt. 89. § (1) bekezdésén alapul.<br>
<br>
Budapest, 1999. szeptember 2.<br>
<br>
Dr. Magasi Ildikó s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>