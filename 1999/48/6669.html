<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6669)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.184/10/1999.<br>
<br>
Tárgy: a MOTA Hungária Rt. jogorvoslati kérelme az Útgazdálkodási és Koordinációs Igazgatóság közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Pongrácz Tibor ügyvéd (1052 Budapest, Szervita tér 4.) által képviselt MOTA Hungária Beruházási és Építõipari Rt. (1119 Budapest, Nándorfejérvári út 42–44., továbbiakban: kérelmezõ) jogorvoslati kérelmének – melyet dr. Monory Bulcs jogtanácsos (8000 Székesfehérvár, Nyitrai u. 31.) által képviselt Útgazdálkodási és Koordinációs Igazgatóság (1024 Budapest, Fényes Elek u. 7–13., továbbiakban: ajánlatkérõ) a "61. sz. másodrendû fõút Kaposvárt északról elkerülõ szakasz kiépítése" tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló, az 1999. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#42">Kbt.) 42. §</a> (1) bekezdését, ezért ajánlatkérõnek a kérelmezõ alkalmatlanságára vonatkozó döntését megsemmisíti. Felhívja az ajánlatkérõt, hogy az esélyegyenlõség biztosítása érdekében a kérelmezõt az elõminõsítési eljárásba vonja be.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon 30 000 Ft, azaz harmincezer forint igazgatási szolgáltatási díjat térítsen még.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárás lefolytatására részvételi felhívást tett közzé a K. É. 1999. május 19-én megjelent 20. számában a 61. sz. másodrendû fõút Kaposvárt északról elkerülõ szakasza kiépítésére alkalmas kivitelezõ kiválasztására.<br>
A pénzügyi, gazdasági, mûszaki alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a szerint kellett igazolni, ennek körében ajánlatkérõ – többek között – a következõket írta elõ:<br>
– Csatolni kellett a pénzintézet nyilatkozatát arra nézve, hogy mióta vezeti a résztvevõ bankszámláját, a számlán sorban állás elõfordult-e, fizetési kötelezettségének pontosan eleget tesz-e, milyen a pénzügyi helyzete, valamint hitel- és fizetõképessége.<br>
– Ismertetni kellett az elõzõ három évben a beszerzés tárgyát képezõ munka volumenéhez hasonló referenciamunkákat, beleértve a folyamatban lévõket is.<br>
– Be kellett mutatni a résztvevõ mûszaki, technikai felszereltségét, gépparkját. Az elõminõsítési dokumentáció 3. pontja "elõminõsítési kritériumok" címszó alatt a gépparkra vonatkozóan azt kötötte ki, hogy annak "az ajánlattevõ birtokában kell lennie, vagy az ajánlattevõnek biztosítania kell az elérhetõséget lízing, bérlemény stb. vagy egyéb módon".<br>
– Közölni kellett, hogy a résztvevõ rendelkezik-e igazolt minõségbiztosítási tanúsítvánnyal. E tekintetben az elõminõsítési dokumentáció hivatkozott pontja olyan engedményt tett, hogy amennyiben "az ajánlattevõ nem rendelkezik ilyen tanúsítvánnyal, akkor mellékelnie kell a saját minõség-ellenõrzõ rendszerének rövid ismertetését".<br>
A részvételi jelentkezéseket június 14-ig lehetett benyújtani. A jelentkezések bontásáról jegyzõkönyv készült, miszerint a felhívásra 9 jelentkezés érkezett, a kérelmezõ, a Betonút Rt., a Hoffmann Rt., a Magyar Aszfalt Kft., az Alterra Kft., az EGÚT Rt., a Hídépítõ Rt. (Hód Út konzorcium nevében), a Strabag Hungária Rt. és a Mélyépítõ Budapest Kft.<br>
A július 31-én tartott eredményhirdetésen ajánlatkérõ közölte, hogy a kérelmezõ és az Alterra Kft. jelentkezését nem fogadja el.<br>
Kérelmezõ augusztus 9-i levelében kérte ajánlatkérõtõl alkalmatlanná minõsítése indokolását, ajánlatkérõ augusztus 10-én kelt levelében közölte azt. Kérelmezõ augusztus 19-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem fogadta el a részvételi jelentkezését, holott annak indokaként csak "részben nem felelt meg", "nem tudjuk teljes értékûnek elfogadni", "nem megnyugtató" érveket tudott felhozni. Álláspontja szerint minden tekintetben alkalmas a beszerzés tárgyát képezõ szerzõdés teljesítésére. Kérte a jogsértés megállapítását és ajánlatkérõ rá vonatkozó döntésének megsemmisítését.<br>
A Döntõbizottság a jogorvoslati kérelemre augusztus 26-án ideiglenes intézkedést elrendelõ határozatot hozott, melyben kötelezte ajánlatkérõt, hogy kérelmezõt az eljárásba vonja be.<br>
Ajánlatkérõ az augusztus 30-án kelt észrevételében kérte a jogorvoslati kérelem elutasítását. Védekezésül – lényegében a kérelmezõ részére adott tájékoztatásban foglaltakat részletezve – elõadta, hogy döntése jogszerû és megalapozott, kérelmezõt a következõ indokok miatt nem minõsítette alkalmasnak:<br>
– Jelentõsebb volumenû referenciái nincsenek, a nagyobb munkákat – pl. M3 autópálya egyik szakasza – alvállalkozóként végezte.<br>
– A vagyoni helyzetét illetõen a mérlegadatokat vizsgálva megállapította, hogy tartozásai jóval meghaladják a saját vagyonát, így nem találja alkalmasnak a kb. 2,5 milliárd Ft értékû beruházás fõvállalkozásban történõ megvalósítására.<br>
– A kérelmezõ nem rendelkezik ISO minõségbiztosítási tanúsítvánnyal, részérõl annak megszerzése még csak folyamatban van.<br>
– A kérelmezõ mûszaki, technikai felszereltsége sem kielégítõ. A kivitelezés során alkalmazni kívánt gépek nem elegendõk a szerzõdés teljesítésére, alvállalkozó igénybevételét pedig csak a gázvezeték-kiváltási munkáknál jelezte. A mûtárgyépítéshez szükséges gépekre vonatkozóan csatolta ugyan az anyavállalat nyilatkozatát, miszerint biztosítani fogja kérelmezõ részére a személyi, technikai és pénzügyi feltételeket és hozzájárul az anyavállalat referenciáinak sajátjaként való feltüntetéséhez, ez azonban nem elegendõ, mert kérelmezõ nem szerepeltette az anyavállalatát társult vállalkozóként.<br>
A Döntõbizottság a felek írásbeli észrevételei, a tárgyaláson elhangzott nyilatkozatai és a közbeszerzési eljárásban keletkezett iratok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. A Kbt. 33. § (2) bekezdése szerint az ajánlatkérõ kizárólag a törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását, ennek módjait a törvény 44. § (1) és (2) bekezdése határozza meg. Valamennyi eljárási formára irányadóan a Kbt. 24. § (2) bekezdése generális szabályként elõírja, hogy ajánlatkérõnek biztosítania kell az esélyegyenlõséget az ajánlattevõk – és értelemszerûen a potenciális ajánlattevõk, a részvételi jelentkezõk – számára.<br>
Ajánlatkérõ az alkalmasság elbírálásához szükséges adatok, tények szolgáltatásának elõírása során betartotta a fenti rendelkezéseket, a jelentkezéseket azonban egyrészrõl nem csak ezekre az adatokra alapítottan, másrészrõl az esélyegyenlõség biztosítása mellõzésével bírálta el.<br>
A Döntõbizottság ezért nem fogadta el ajánlatkérõ 1999. augusztus 10-i, tájékoztatást nyújtó levelében és az augusztus 30-án kelt észrevételében foglalt, valamint a jogorvoslati eljárásban szeptember 16-án tartott tárgyaláson elõadott indokait.<br>
A kérelmezõ pénzügyi, gazdasági alkalmasságát ajánlatkérõ azért tartotta "aggályosnak", mert állítása szerint a mérleg szerinti tartozásai jóval meghaladják a vagyonát. A Döntõbizottság megvizsgálta a kérelmezõ által becsatolt pénzintézeti nyilatkozatot, a kérelmezõ 1997., 1998. évi mérlegét, valamint az 1 milliárd Ft-os tõkeemelés utáni várható mérlegadatait és megállapította, hogy ezen adatok alapján ajánlatkérõ nem minõsíthette volna alkalmatlannak kérelmezõt a szerzõdés teljesítésére.<br>
Kérelmezõ számlavezetõ pénzintézete a részvételi felhívásban foglalt kérdésekben – fizetõképesség stb. – alátámasztotta a kérelmezõ alkalmasságát. A "várható mérlegadatok a tõkeemelés után" dokumentumból megállapítható, hogy a részvételi jelentkezés beadását megelõzõen végrehajtott és a Fõvárosi Bíróság Cégbíróságához 1999. június 6-án a cég adataiban bekövetkezett változás bejegyzése iránt benyújtott alaptõke-emelés folytán a kérelmezõ vagyona 938 740 ezer Ft, tartozásainak összege 324 843 E Ft, követelésállománya 1 263 582 E Ft, ezen számlaadatokból nem lehet likviditási problémákra következtetni.<br>
A Döntõbizottság nem fogadta el az ajánlatkérõnek a tárgyaláson elõadott azon érvelését, hogy az alaptõke-emelés összegét kérelmezõ csak ezen változás cégbírósági bejegyzését követõen használhatja fel, miután ilyen irányú tiltó rendelkezést a gazdasági társaságokról szóló 1997. évi CXLIV. törvény nem tartalmaz. A változásbejegyzési kérelem esetleges elutasítása esetén sem esne el kérelmezõ az 1 milliárd Ft-tól, mert a számviteli szabályok szerint ez esetben az alaptõke-emelés összege tulajdonosi hitelként (ázsió) szerepeltethetõ a cég pénzeszközei között mindaddig, míg az emelés összege bejegyzésre nem kerül. Az ajánlatkérõnek a kérelmezõ likviditásával kapcsolatos aggályai azért is alaptalanok, mert mint a részvételi felhívás szövegébõl és a tárgyaláson elhangzott nyilatkozatából is következik, ajánlatkérõ a beszerzés megvalósítására nem fõvállalkozási szerzõdést, hanem vállalkozási szerzõdést kíván kötni részszámlázási lehetõséggel. Ebbõl következik, hogy a 2,5 milliárd Ft nagyságrendû beszerzést (nyertessége esetén) nem kérelmezõnek kell majd finanszírozni, csupán az elsõ részszámla kiegyenlítéséig kell viselnie az addig végzendõ munkák költségeit, ami a mérlegadatok szerint rendelkezésére álló 125 millió Ft-ból megoldható.<br>
A kérelmezõ mûszaki alkalmasságát ajánlatkérõ a referenciák és a mûszaki-technikai felszereltsége elégtelenségével, valamint az ISO minõségbiztosítás hiányával indokolta.<br>
A kérelmezõ jelentkezésében 10 befejezett és 10 folyamatban levõ munkát jelölt meg. Ezek egy kivételével valóban kisebb volumenû munkák – 10-50 millió Ft-os 11 db, 100-300 millió Ft-os 6 db, valamint 1 db 600 milliós, melyben 20% volt a részesedése. Megjelölt egy 1,628 millió Ft-os referenciamunkát is, melyben 80%-os volt a részesedése, ajánlatkérõ azonban ezt sem tartotta megfelelõnek, holott az általa alkalmasnak minõsített Betonút Rt. is csak 1 db nagyobb volumenû – 1,698 millió Ft-os 70%-os részesedésû – munkát tudott bemutatni.<br>
Megállapítható, hogy ajánlatkérõ e tekintetben nem biztosított egyenlõ esélyt a jelentkezõknek.<br>
A mûszaki-technikai felszereltségét illetõen kérelmezõ a jelentkezésében – az anyavállalatnak a 87. oldalon írásban tett nyilatkozatával megerõsítetten – vállalta, hogy a kivitelezéshez szükséges technikai feltételeket biztosítja. Ajánlatkérõ nem fogadta el a technikai feltételek ily módon való biztosítását, holott a részvételi dokumentáció 3.4. pontjában azt kötötte ki, hogy ajánlattevõnek "biztosítania kell az elérhetõséget". Az elérhetõség biztosításának módjaként elfogadta a bárkitõl való bérlést, lízingelést, vásárlást, "vagy egyéb módon" való birtoklási lehetõséget. Ezen birtoklási jogcímek között kétségkívül a legnagyobb biztonságot nyújtó jogcím az, ha a cég tulajdonos-anyavállalata garantálja írásban a munkavégzéshez szükséges technikai feltételek biztosítását, hiszen anyagi érdeke fûzõdik a tulajdonát képezõ cég gazdaságos mûködéséhez, ezért ajánlatkérõ megfelelõ jogalap nélkül minõsítette ezen okból alkalmatlannak a kérelmezõ jelentkezését.<br>
E körben figyelembe vette a Döntõbizottság azt is, hogy más jelentkezõk is (Hoffmann Rt., Betonút Rt.) más cégek által kevert beton megvásárlása útján szerzik be az adott beszerzés szempontjából leginkább meghatározó terméket. Megállapítható tehát, hogy ajánlatkérõ – a kérelmezõ rovására – a technikai feltételek értékelése során sem biztosította a jelentkezõk esélyegyenlõségét.<br>
Az ISO minõségbiztosítás hiányát is alkalmatlansági oknak minõsítette ajánlatkérõ, annak ellenére, hogy a részvételi dokumentáció 3.2. pontjában nem kívánta meg kifejezetten a tanúsítvány meglétét, elegendõnek tartotta, ha az ajánlattevõ ismerteti a minõség-ellenõrzésének rendszerét és szándéknyilatkozatot tesz a minõségbiztosítás megkötésére. Kérelmezõ ezen két feltételnek eleget tett, továbbá még igazolta azt is, hogy az ISO minõségbiztosítási tanúsítvány általa történõ megszerzése folyamatban van. Ajánlatkérõ döntése tehát e tekintetben sem volt helytálló.<br>
A fentiekben kifejtettek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdését és a Kbt. 76. § (1) bekezdésében biztosított jogkörében eljárva a 88. § (1) bekezdés b), c), d) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 30.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>