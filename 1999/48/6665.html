<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6665)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 205/8/1999<br>
<br>
Tárgy: Prometheus Rt. jogorvoslati kérelme az Újhelyi Gazdálkodási Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Prometheus Rt. (1108 Budapest, Gyömrõi út 140., a továbbiakban: kérelmezõ) kérelmezõ által dr. Kõvári Andor ügyvéd (3980 Sátoraljaújhely, Dózsa Gy. u. 8.) által képviselt Újhelyi Gazdálkodási Kft. (3980 Sátoraljaújhely, Rákóczi u. 3., továbbiakban: ajánlatkérõ) "a sátoraljaújhelyi távhõrendszer hosszú távú üzemeltetésére, karbantartására, fejlesztésére, szolgáltatási díjak beszedésére vállalkozási (szolgáltatási) szerzõdés" tárgyú közbeszerzési eljárása ellen indított jogorvoslati eljárásban a Döntõbizottság hatáskörének hiányát állapítja meg és erre tekintettel kérelmezõ benyújtott jogorvoslati kérelmét elutasítja.<br>
A Döntõbizottság megállapítja, hogy a jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a helyi önkormányzat képviselõ-testülete 95/1999/6754 (V. 26.) sz. határozata 2. pontja alapján az abban foglaltak szerint nyílt eljárás megindítására szóló ajánlati felhívást tett közzé a K. É. 1999. június 30-i számában, "a sátoraljaújhelyi távhõrendszer hosszú távú üzemeltetésére, karbantartására, fejlesztésére, szolgáltatási díjak beszedésére vállalkozási (szolgáltatási) szerzõdés" tárgyában.<br>
Az önkormányzat határozata szerint:<br>
– a szolgáltatási díj induló mértéke nem lehet magasabb a jelenleg érvényben lévõ díjnál,<br>
– az átvételtõl kezdõdõen az üzemeltetõ feladata a szolgáltatási díjak beszedése, valamint az esetlegesen keletkezõ kintlévõségek kezelése;<br>
– az üzemeltetõ köteles gondoskodni a rendszer folyamatos karbantartásáról, és el kell végeznie a szerzõdés mellékletében meghatározott azon beruházásokat, illetve fejlesztéseket, amelyek energia-megtakarítást eredményeznek,<br>
– az átadással, az üzemeltetéssel kapcsolatban sem az Újhelyi Gazdálkodási Kft.-nek, sem az önkormányzatnak semmilyen költsége nem merülhet fel;<br>
– a vállalkozó a rendszer üzemeltetéséért bérleti díjat köteles fizetni megbízónak, melynek minimális éves összege az önkormányzati törzsvagyonba tartozó vagyontárgyak után a mindenkor érvényben lévõ számviteli törvény szerinti amortizációs kulcsok alapján képzett értékcsökkenés mértéke. A bérleti díj (90%-át) az üzemeltetõ köteles a távhõrendszer korszerûsítésére fordítani, 10%-át pedig – negyedéves részletekben – a negyedévet követõ hónap 10. napjáig – köteles a bérbeadó számlájára átutalni;<br>
– a mindenkori szolgáltatási díjak megállapítása Sátoraljaújhely Város Önkormányzat Képviselõ-testületének jogköre,<br>
– a hõdíj és alapdíj induló mértéke szerzõdésben kerül rögzítésre. A hõdíj áremelésének mértéke nem haladhatja meg a gázár változásának százalékos értékét. Az alapdíj emelésére évente egyszer van lehetõség, melynek maximális mértéke nem haladhatja meg az elõzõ évi inflációs rátát,<br>
– az üzemeltetõt közbeszerzési eljárás keretében kell kiválasztani. Ajánlatkérõ ajánlati felhívása 3. a) pontjában a beszerzés tárgyának részletes ismertetését a következõk szerint adta meg: kazánházak, primerek, szekunder távhõvezetékek, hõközpontok üzemeltetése, karbantartása, lakosságnak és közületeknek távhõ- és használati meleg víz szolgáltatása, a szolgáltatási díjak beszedése, a kintlévõségek kezelése, a távhõrendszer dokumentáció szerinti fejlesztése.<br>
Részajánlatot nem, többváltozatú ajánlatot lehetett adni.<br>
A bérüzemeltetés idõtartamát 20 évben határozta meg a felhívás 4. pontja. A felhívás 11. pontja írta elõ az ajánlattevõk pénzügyi és gazdasági alkalmasságát igazoló adatokat, valamint a mûszaki alkalmasság igazolására a referenciák ismertetését és referencianyilatkozatok csatolását.<br>
Ajánlatkérõ dokumentációt készített, amely Sátoraljaújhely Város Önkormányzata 95/1999/6754 (V. 26.) sz. határozata alapján a távhõszolgáltatás bérüzemeltetésbe adása feltételeire a következõket írta elõ:<br>
– a szolgáltatási díjak induló, maximált értékét, valamint az elkövetkezõ években a változások mértékét,<br>
– a kötelezõ felújításokat, amelyek számláit ajánlatkérõ az üzemeltetett berendezések éves amortizációs költségei 90%-ának mértékéig kiegyenlít,<br>
– a folyamatos karbantartást, felújítást és energia-megtakarítást eredményezõ beruházásokat az ajánlattevõ saját költségére, amelyeket ajánlatkérõ aktivál, de a bérleti idõtartam alatt ajánlattevõ tulajdonában marad, ezt követõen kerülnek ajánlatkérõ tulajdonába,<br>
– a bérleti díjat, amely az üzemeltetett eszközök értékcsökkenési leírásával egyezõ mértékû.<br>
A Sátoraljaújhely Város Önkormányzatának a távhõszolgáltatás legmagasabb hatósági díjáról és a díjalkalmazás feltételeirõl szóló 15/1992. (X. 14.) számú rendelet módosítására kiadott 2/1999. (I. 19.) számú rendelete alapján ajánlatkérõ elõírta, hogy a szolgáltatási díjak induló mértéke a jelenleg érvényes mértéktõl magasabb nem lehet.<br>
Alapdíj	HMV készítés	10,12 Ft/lm3/év<br>
Fûtés:		214,88 Ft/lm3/év<br>
Összevont:		225,00 Ft/lm3/év<br>
Hõdíj: 990 Ft/GJ a fogyasztói hõfogadóban mérve<br>
HMV: 262 Ft/vízm3 min. 40 °C fogyasztói kifolyóhelyen mérve<br>
A dokumentáció 2. pontjában az önkormányzat távhõszolgáltatásról és a távhõ legmagasabb hatósági díjáról szóló rendeletei szerint meghatározta a szolgáltatási határokat, a mérés szerinti elszámolást. Elõírta a távhõszolgáltatásban foglalkoztatott munkaerõ átvételét. A 3. pont kötelezettségként tartalmazta a földgázra történt áttérés finanszírozásához juttatott 5,4 millió forint KKA kölcsön törlesztését ajánlatkérõn keresztül. Meghatározta a használatba adandó épületet és berendezéseket, a közüzemi szolgáltatási szerzõdések átvételét, a termelõi és szolgáltatói engedélyek beszerzését, üzletszabályzat készítését, a felújítási feladatokat, valamint mellékletekben a rendszeradatokat, (az alapdíj fizetésére 203 961 lm3), a foglalkoztatottak névsorát és a szolgáltatási alapdíjat terhelõ költségeket – ezek között az értékcsökkenés értékét 3586 E Ft-ban adta meg – a dokumentáció további részeiben.<br>
Az ajánlatok elbírálásának szempontjaként fontossági sorrendben:<br>
– ajánlattevõ mûszaki megfelelõségét, szakmai referenciáit,<br>
– az 1999. évi induló, valamint az elkövetkezõ öt év prognosztizált szolgáltatási díjainak mértékét,<br>
– az üzemeltetés biztonsága érdekében nyújtott garanciákat,<br>
– a rendszer üzemeltetéséért felkínált bérleti díj mértékét írta elõ, az összességében legelõnyösebb ajánlat elõnyben részesítése mellett.<br>
A közbeszerzési eljárás alapjául szolgáló szolgáltatás megvalósításához sem az önkormányzat, sem az ajánlatkérõ nem ad támogatást, azt kizárólag a lakosságtól beszedett díjakból finanszírozzák.<br>
Az ajánlatkérõ nevében Szekszárdi József Pál állt az ajánlatkészítés idõszakában az ajánlattevõk rendelkezésére. A késõbbi nyertesnek tájékoztatást adott az ajánlatkérõ birtokában levõ – korábban elnyert pályázati összegbõl beszerzett – termosztatikus szelepekrõl, melyekkel a lakások hõmérséklet-szabályozását lehet megoldani, azonban errõl az információról a többi ajánlattevõt nem értesítette, mivel az nem szerepelt az írásban feltett kérdésekben, amelyekre ajánlatkérõ válaszolt.<br>
Az ajánlattevõk igényétõl függõen az ajánlatkérõk részére külön-külön helyszíni bejárást biztosított, ennek tényérõl, az ott elhangzott kérdésekrõl és válaszokról jegyzõkönyvet nem készített.<br>
Az ajánlattétel és az ajánlatok bontási – 1999. augusztus 10-i – idõpontjára a kérelmezõn kívül a Zemplén-Abaúj Gázszolgáltató (ZAB Rt.), a Varterm Kft., a Komplementer Kft. és az Energocoop Kft. nyújtott be ajánlatot. Ajánlatkérõ a bontáskor valamennyi ajánlattevõnek a hatósági és az elkülönített állami pénzalapok igazolásai, valamint a nyilatkozat pótlását 1999. augusztus 19-i határidõvel lehetõvé tette.<br>
Az ajánlatok bontásakor a jegyzõkönyv-vezetõi feladatokat Szekszárdi József Pál látta el.<br>
Az eredményhirdetés 1999. augusztus 25-én volt, amelyben ajánlatkérõ nyertesnek a ZAB Rt., az ezt követõ legkedvezõbbnek a Komplementer Kft. ajánlatát fogadta el.<br>
A szerzõdést a felek 1999. augusztus 31-én megkötötték. A szerzõdés értéke az 1999-es évre mintegy 100 millió Ft.<br>
Szekszárdi József Pál – az ajánlati dokumentáció 2. pontjának 4. alpontja alapján – a nyertes alkalmazásába került.<br>
Kérelmezõ 1999. szeptember 9-én jogorvoslati kérelemmel fordult a Döntõbizottsághoz. Álláspontja szerint õ tette az összességében legelõnyösebb ajánlatot. Sérelmezte az eljárást lezáró döntést, az elsõ elbírálási szempontból (mûszaki megfelelõsége, referenciái) jobb, mint a ZAB Rt., aki nem rendelkezik – tudomása szerint – szakmai tapasztalattal, referenciával, az 1999. évi és az azt követõ évek prognosztizált szolgáltatási díjakra – mint második elbírálási szempontra – a legkedvezõbb ajánlatot tette.<br>
Kérte az ajánlatkérõ eredményhirdetésére vonatkozó döntése megsemmisítését, a jogsértés megtörténtének megállapítását, az ajánlatkérõ kötelezését az eljárási díj és a költségek viselésére.<br>
Ideiglenes intézkedésként kérte a közbeszerzési eljárás felfüggesztését és a még meg nem kötött szerzõdés megkötésének megtiltását.<br>
Ajánlatkérõ a jogorvoslati kérelem elutasítását kérte, miután a számára legmegfelelõbb ajánlatot fogadta el nyertesnek.<br>
Az l. bírálati szempontból a nyertes referenciáit megfelelõnek ítélte. A nyertes és a kérelmezõ ajánlatát e szempontból a bírálóbizottság nem hasonlította össze, mert az ár szempontjából a kérelmezõ nem szerepelt a 2 legjobb árat adó cég között.<br>
A 2. bírálati szempontot értékelve szintén a nyertes bizonyult a legjobbnak, a pályázók által ajánlott, a legalacsonyabb és legmagasabb ár között az eltérés nem haladta meg a 10%-ot.<br>
A 3. bírálati szempontnál mind a nyertes, mind a kérelmezõ megfelelõ garanciát nyújtott, a két ajánlat között nem volt különbség, bár a nyertes a távhõmûködési költségeket magára vállalta, a kérelmezõ viszont bizonyos költségeket áthárított az ajánlatkérõre.<br>
A 4. bírálati szempontnál a bérleti díj mértékét az önkormányzat határozata állapította meg. A nyertes 20, míg a kérelmezõ 10%-ot ajánlott fel bérleti díjként az amortizációs költségbõl. A nyertes ajánlatát a pályázati dokumentációban foglaltak szerint megfelelõnek találta.<br>
A nyertes ZAB Rt. egyéb érdekeltként az ajánlatkérõ döntését támogatta. Elõadta, hogy az amortizációs költség 80%-át kitevõ felújítási összegnél magasabb mértékû fejlesztést kíván megvalósítani saját forrásból. Ez vállalásként ajánlatában konkrétan nem jelenik meg, de annak lényegébõl következik.<br>
Kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> szerint "e törvény hatálya alá tartoznak a következõ szervezeteknek a 2. § (1) bekezdése szerinti beszerzései:<br>
a) az állam, a helyi önkormányzat, a kisebbségi települési önkormányzat, a helyi kisebbségi önkormányzat, a települési önkormányzatok társulása, a központi költségvetési szerv, a helyi önkormányzati költségvetési szerv, az elkülönített állami pénzalap, a Nyugdíj-biztosítási és az Egészségbiztosítási Önkormányzat;<br>
e) a Magyar Köztársaság polgári törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodó szervezet vagy a helyi önkormányzatokról szóló 1990. évi LXV. törvény 9. §-ának (4) bekezdése szerinti önkormányzati intézmény, ha országos, regionális vagy helyi közszolgáltató tevékenység gyakorlására a beszerzéssel érintett piac egészén jogszabály alapján kizárólagos jogosítvánnyal rendelkezik [az a)–e) pontokban foglalt szervezetek a továbbiakban együtt: ajánlatkérõk];<br>
Az 1. § szerinti szervezetek az árubeszerzéseik, valamint építési beruházásaik és a szolgáltatások megrendelése (a továbbiakban együtt: közbeszerzés) során – ha azok 4. § (1) bekezdés szerinti értéke a közbeszerzés megkezdésekor külön meghatározott összeget eléri vagy meghaladja – kötelesek e törvény szabályai szerint eljárni [<a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdés].<br>
A közbeszerzések (1) bekezdés szerinti értékhatárát az 1997. évre és azt követõen az éves költségvetési törvény állapítja meg [<a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>3) bekezdés].<br>
Az 1. §-ban meghatározott szervezetek a (3) bekezdés szerinti értékhatárt el nem érõ értékû beszerzéseik során jogosultak e törvény szabályai szerint eljárni [<a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdés]."<br>
A Döntõbizottság a tényállás tisztázása során megállapította, hogy jelen esetben nem beszerzésrõl van szó. Sem a sátoraljaújhelyi önkormányzatnál, sem az ajánlatkérõnél beszerzésre fordított kiadás nem keletkezik, a távhõszolgáltatás bérbeadásával bevételhez jut ajánlatkérõ. Erre tekintettel az eljárás – az ajánlatkérõ kiírása ellenére és attól függetlenül, hogy ezt a K. É.-ben közzétette – nem minõsül közbeszerzési eljárásnak.<br>
A Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján csak a közbeszerzésekkel kapcsolatos jogorvoslatok elbírálására van hatásköre, a következõk szerint:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A 76. § (2) bekezdése szerint a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
Erre tekintettel a Döntõbizottság, mivel a 76. § (1) bekezdése körébe nem tartozik jelen jogvita, így a rendelkezõ részben foglaltak szerint megállapította hatáskörének hiányát a 76. § (1) bekezdésére figyelemmel, a 88. § (1) bekezdés a) pontja alapján a kérelmet elutasította, és a rendelkezõ részben foglaltak szerint a 88. § (1) bekezdés g) pontja alapján döntött a költségek viselésérõl.<br>
A Döntõbizottság eljárása során ideiglenes intézkedést nem alkalmazott, mert annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 8.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>