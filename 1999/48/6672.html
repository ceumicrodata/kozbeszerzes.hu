<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6672)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.186/12/1999<br>
<br>
Tárgy: Christ Hungária Kft. jogorvoslati kérelme a Honvédelmi Minisztérium Beszerzési Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Zaicz Gáborné dr. Czelecz Éva ügyvéd (2220 Vecsés, Telepi út 23.) által képviselt CHRIST Hungária Kft. (2040 Budaörs, Komáromi u. 22., a továbbiakban: kérelmezõ) kérelmezõnek a Honvédelmi Minisztérium Beszerzési Hivatala (1475 Budapest, Salgótarjáni út 18., a továbbiakban: kérelmezett) két készlet katonai rendeltetésû mobil víztisztító berendezés tárgyú közbeszerzési eljárása ellen benyújtott jogorvoslati kérelmének részben helyt ad, és megállapítja, hogy kérelmezett megsértette a közbeszerzésekrõl szóló – 1999. évi LX. törvénnyel módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (2) és (5) bekezdését, valamint a 70. § d) pontját, ezért az ajánlattételi felhívásra vonatkozó döntését megsemmisíti. Ezt meghaladóan a jogorvoslati kérelmet elutasítja.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Jelen jogorvoslati eljárást megelõzõen kérelmezett a K. É. 1999. május 26-i számában elõminõsítési eljárás megindítására vonatkozó részvételi felhívást tett közzé 2 készlet víztisztító berendezésre, melyek összekapcsolásuk után NBC szûrést kell hogy biztosítsanak.<br>
A részvételi felhívás határidejéül a közzététel napját követõ elsõ naptól számított 26. napot jelölte meg.<br>
A felhívás 7. pontja szerint az alkalmasnak minõsített jelentkezõknek ajánlati felhívását egyidejûleg és közvetlenül kívánta megküldeni a részvételi jelentkezés határidejének leteltét követõ 30 napon belül. Az alkalmasság kérdésében 1999. július 1-jén hozta meg döntését.<br>
1999. július 1-jén kelt levelében értesítette a részvételi jelentkezõket alkalmasságukról (illetve alkalmatlanságukról), az alkalmasnak minõsített jelentkezõknek pedig közvetlenül megküldte ajánlati felhívását. Ebben az ajánlattételi határidõt 1999. augusztus 11-ben jelölte meg.<br>
Kérelmezõ 1999. június 26-án jogorvoslati kérelmet nyújtott be a Döntõbizottsághoz a kérelmezett elõminõsítése során hozott döntését sérelmezve.<br>
A Döntõbizottság D. 144/8/1999. sz. határozatában a jogorvoslati kérelemnek helyt adott, megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, figyelemmel a Kbt. 42. § (8) bekezdésére, ezért az ajánlatkérõ elõminõsítési eljárást lezáró, valamint az ajánlattételre történõ felhívásra vonatkozó döntéseit megsemmisítette.<br>
Kérelmezett 1999. augusztus 6. napján kelt, és a K. É.-höz 1999. augusztus 9-én eljuttatott, annak 1999. augusztus 18. napján megjelent számában közzétette részvételi felhívása visszavonását.<br>
1999. augusztus 18-án kelt levelében hirdetmény közzététele nélküli, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pont szerinti tárgyalásos eljárás keretében tárgyalási meghívót küldött a Medaqua Kft., a Bitt Kft., a Zenon System Kft., a Vidra Kft. és kérelmezõ részére. Megbízójaként a Magyar Honvédség Mûszaki-technikai Szolgálat vezetõjét jelölte meg.<br>
A "Tárgyalási meghívó"-nak nevezett ajánlati felhívás a beszerzés tárgyát a következõk szerint határozta meg:<br>
2 készlet katonai rendeltetésû mobil víztisztító berendezés, mely készletenként legyen alkalmas nyersvízforrásból természetes szennyezõdéseket tartalmazó, illetve biológiailag aktív vízbõl az MSZ 450-1/1989, MSZ 450-2/1991, MSZ 450-3/1990, és a NATO Stanag 2136 sz. normatív dokumentum szerinti vízminõségû ivóvíz elõállítására.<br>
Az ajánlatba hozott két készlet sorba kötve, és a Magyar Honvédség által már alkalmazásba vett más víztisztító berendezés egy készlete (Zenon MINI Rowpu típusú katonai mobil víztisztító berendezés) és az ajánlatba hozott egy készlet víztisztító berendezés sorba kötve is legyen alkalmas nukleárisan szennyezett vizek kezelésére, és az ezekbõl nyert ivóvíz elégítse ki a az MSZ 450-1/1989, MSZ 450-2/1991, MSZ 450-3/1990, és a NATO Stanag 2136 sz. normatív dokumentumban foglaltakat.<br>
1 klt. nyers és ivóvíz helyszíni minõség-ellenõrzéséhez szükséges összetételû laborkészlet<br>
1 klt. az alapvetõ karbantartási mûveletek elvégzéséhez szükséges kézi szerszámkészlet.<br>
A teljesítés határidejét 1999. október 31-ben határozta meg, az ajánlat benyújtási határidejét pedig 1999. augusztus 30-ban.<br>
Az érvényes ajánlat benyújtásának feltétele volt az "Ajánlati követelmények" megvásárlása, határidõ-megjelölés az átvételre nem volt jelölve.<br>
Kérelmezett a 12.6. pontban kikötötte, hogy érvénytelen az az ajánlat, amennyiben az ajánlott berendezés nem felel meg a beszerzés tárgyára elõírt szabványoknak és normatívának.<br>
A felhívás elõírta az ajánlattevõk pénzügyi, gazdasági és mûszaki alkalmasságának igazolására kért adatokat (8.2, 8.2 pontokban), ez utóbbiban a referenciákból kiemelve a NATO hadseregeinek végzett szállításokat.<br>
A mûszaki alkalmasság körében kötötte ki azt is, hogy "Amennyiben az ajánlatba hozott termék NATO-referenciákkal nem rendelkezik, az ajánlattevõt az ajánlatkérõ teljesítésre alkalmatlannak minõsíti."<br>
Az "Ajánlattételi követelmények" c. dokumentáció az összességében legelõnyösebb ajánlatot a mûszaki követelmények teljesítésének mértéke, az ár; a jótállás és szavatosság; teljesítési határidõ bírálati szempontok alapján határozta meg.<br>
Kérelmezõ kérelmezett ezen közbeszerzési eljárása ellen 1999. augusztus 25-én fordult jelen eljárásban jogorvoslati kérelemmel a Döntõbizottsághoz.<br>
Álláspontja szerint kérelmezettnek – a Döntõbizottság határozatát követõen – a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése alapján új döntést kellett volna hoznia; a részvételi felhívás visszavonására nem volt joga, miután a Kbt. 48. § (2) bekezdése értelmében arra csak ajánlattételi határidõ lejártáig van lehetõség, az pedig 1999. június 22-én lejárt.<br>
A kérelmezett eljárása továbbá sérti az esélyegyenlõség elvét, miután a NATO-referenciák megkövetelése indokolatlan, és ismeretei szerint azt csak egy magyarországi cég tudja teljesíteni.<br>
A tárgyalásos eljárást is jogsértõnek tartotta egyrészt azért, mert azonos tárgyban még egy közbeszerzési eljárás van szerinte folyamatban. Másrészt amennyiben az annak – a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja alapján – indokaként megjelölt rendkívüli sürgõsség fennáll, az kérelmezett jogsértõ magatartásából ered.<br>
Kérte a tárgyalásos eljárás megindításának megsemmisítését; kérelmezett kötelezését a Döntõbizottság D. 144/8/1999. sz. határozatának végrehajtására, ideiglenes intézkedésként pedig az eljárás felfüggesztését. Kérelmezett a tárgyaláson pontosított észrevételében a jogorvoslati kérelem elutasítását kérte. Álláspontja szerint – a Döntõbizottság döntését megsemmisítõ határozata után – nem köteles beszerzési szándékát fenntartani, attól elállhat. Az ajánlattételi határidõ nem 1999. június 22-én járt le, hanem 1999. augusztus 11-én, így 1999. augusztus 6-án még határidõben vonta vissza felhívását.<br>
A tárgyalásos eljárást jogszerûen alkalmazta, miután erre megbízója utasította.<br>
A költségvetési szabályokra tekintettel a beszerzést 1999. december 31-ig meg kell valósítani, és figyelemmel kell lenni arra is, hogy egy esetleges NATO bevetéskor a Magyarország részérõl felajánlott erõknek a felajánlás idõpontjában kell rendelkeznie az összes szükséges eszközzel. Jelenleg egy darab ilyen vízszûrõ berendezése van a Magyar Honvédségnek, amelyet Koszovóban használnak.<br>
A Döntõbizottság az eljárást 1999. augusztus 26. napján felfüggesztette. Kérelmezõ jogorvoslati kérelme részben alapos.<br>
A Döntõbizottság eljárása során elõször azt vizsgálta meg, hogy kérelmezett jogszerûen vonta-e vissza részvételi felhívását.<br>
A Döntõbizottság a D. 144/8/1999. sz. határozatában – a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése c) pontja alapján – megsemmisítette kérelmezettnek az elõminõsítési eljárását lezáró, valamint az ajánlattételi felhívásra vonatkozó döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése alapján a Döntõbizottság határozatában<br>
a) az alaptalan kérelmet elutasítja;<br>
b) a közbeszerzési eljárás befejezése elõtt felhívhatja a jogsértés okozóját az e törvény szabályainak megfelelõ eljárásra, illetõleg az ajánlatkérõ döntésének meghozatalát feltételhez kötheti,<br>
c) megsemmisítheti az ajánlatkérõnek a közbeszerzési eljárás folyamán hozott vagy azt lezáró döntését, kivéve, ha e döntés alapján a szerzõdés már létrejött;<br>
d) e törvény megsértett rendelkezésének megjelölése mellett megállapíthatja a jogsértés megtörténtét;<br>
e) az ajánlattevõt legfeljebb öt évre eltilthatja a közbeszerzési eljárásban való részvételtõl,<br>
f) bírságot szabhat ki az e törvény szabályait megszegõ szervezet vagy a szervezettel jogviszonyban álló, a jogsértésért felelõs személlyel szemben;<br>
g) a jogsértõt kötelezi az eljárási díj és költségek viselésére.<br>
Ha a kérelem a 62. § (2) bekezdése szerint létrejövõ szerzõdést megelõzõ közbeszerzési eljárás jogszabálysértõ voltának megállapítására irányult, a Bizottság az alaptalan kérelmet elutasító határozatában megállapítja, hogy a közbeszerzési eljárás nem volt jogsértõ [<a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(2) bekezdése].<br>
E rendelkezések alapján megállapítható, hogy a törvény – az ajánlatkérõ jogszerûtlen döntése megsemmisítésén túl – azt nem teszi lehetõvé a Döntõbizottság számára, hogy új közbeszerzési eljárás lefolytatását, illetve a döntés meghozatalát is elõírja kérelmezett részére.<br>
Az ajánlatkérõ nem köteles beszerzési szándékát fenntartani.<br>
Tévedett tehát kérelmezõ akkor, amikor arra hivatkozott, hogy a részvételi felhívás visszavonására kérelmezettnek nem volt lehetõsége, hanem új döntést kellett volna hoznia.<br>
Hivatkozása – a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésére – fentieken túl azért is téves volt, mert a Döntõbizottság a kérelmezett ajánlattételre felhívó döntését is megsemmisítette, és így egyébként sem volt lehetõség – az 55. § (1) bekezdése alapján – az ajánlatok elbírálására, hiszen "hiányzott" az ezek elbírálásához nélkülözhetetlen ajánlati felhívás.<br>
Tévedett akkor is, amikor azt állította, hogy az ajánlattételi határidõ 1999. június 22-én járt le. A Döntõbizottság a rendelkezésre álló ajánlati felhívásból megállapította ugyanis, hogy az ajánlattételi határidõ 1999. augusztus 11-én járt le.<br>
A Döntõbizottság a fentiekre figyelemmel a jogorvoslati kérelmet e részében elutasította.<br>
A Döntõbizottság ezt követõen azt vizsgálta, hogy kérelmezett jogszerûen döntött-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjára hivatkozva a tárgyalásos eljárás megindítása mellett.<br>
A Kbt. e rendelkezése szerint az ajánlatkérõ tárgyalásos eljárást akkor alkalmazhat, ha az általa elõre nem látható okból elõállt rendkívüli sürgõsség miatt a nyílt vagy a meghívásos eljárásra elõírt határidõk nem lennének betarthatók; a rendkívüli sürgõsséget indokoló körülmények nem eredhetnek az ajánlatkérõ mulasztásából.<br>
Kérelmezett maga is elismerte, hogy a beszerzés ellenértékét a Honvédelmi Minisztérium 1999. évi költségvetése tartalmazza.<br>
A beszerzés elrendelésének szükségességét – a kérelmezett által 723/1/1999. sz. alatt csatolt levelek alapján – a Magyar Honvédség 1999. január 7-én felismerte, annak "megrendelését" legkésõbb februárban szükségesnek tartotta. Az elsõ készlet szállítását 1999. március 15-re, a további kettõt 1999. augusztus 31-re rendelték el. A beszerzési eljárás megindítására 1999. február 2-án került sor.<br>
Kérelmezett megbízójának tehát elegendõ idõ állt rendelkezésére a beszerzések nyílt eljárással történõ megvalósítására.<br>
Kérelmezett – mint megbízott – nem hivatkozhat arra sem megalapozottan, hogy saját költségvetésében a beszerzés ellenértéke csak 1999. májusában jelent meg. A megbízó esetleges e tárgyú késedelmes eljárása ugyanis a megbízó érdekkörében merült fel, kérelmezett eljárását pedig nem mentheti az esetleges megbízói késedelem.<br>
Nem lett volna szükség a tárgyalásos eljárásra akkor, ha kérelmezett jogszerûen folytatja le az azonos tárgyban, 1999. május 26-án kiírt közbeszerzési eljárást.<br>
Erre tekintettel a Döntõbizottság megállapította, hogy a tárgyalásos eljárás rendkívüli sürgõsségét indokoló körülményei a kérelmezett mulasztásából erednek, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjában elõírt feltételek nem álltak fenn, e szabályokat kérelmezett megszegte.<br>
A közbeszerzési eljárásban beszerzendõ eszköz NATO-referenciával való rendelkezésének elõírása kapcsán a Döntõbizottság azt vizsgálta, hogy a Kbt. szabályai ilyen követelmény meghatározását lehetõvé teszik-e, és ha igen, azt az ajánlati felhívás mely részében kell szerepeltetni (tekintettel arra, hogy kérelmezett a mûszaki alkalmasság igazolása során írta azt elõ).<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat az ajánlathoz csatolni kell.<br>
Az ajánlattevõ szerzõdés teljesítéséhez szükséges mûszaki alkalmasságának igazolása történhet<br>
a) az elõzõ három év legjelentõsebb szállításainak, építési beruházásainak, szolgáltatásainak ismertetésével,<br>
b) az ajánlattevõ mûszaki-technikai felszereltségének leírásával;<br>
c) azoknak a mûszaki szakembereknek vagy mûszaki egységeknek a megnevezésével, akiket az ajánlattevõ be kíván vonni a teljesítésbe, különösen azok bemutatásával, akik a minõség-ellenõrzésért felelõsek,<br>
d) azoknak az alvállalkozóknak, illetõleg a teljesítésben egyébként részt vevõ személyeknek a megnevezésével, akiket az ajánlattevõ a közbeszerzés értékének 15 százalékát meghaladó mértékben igénybe kíván venni;<br>
e) a termékrõl, a tervezett beruházásról mintapéldány vagy fénykép bemutatásával, melynek eredetiségét az ajánlatkérõ felhívására igazolni kell;<br>
f) a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal;<br>
g) az ajánlatkérõ vagy más szervezet által végzett vizsgálattal, ha a termék összetett, vagy ha különleges célra szolgál;<br>
h) a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése].<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése alapján tehát a pénzügyi, gazdasági és mûszaki alkalmasság igazolásának elõírása az ajánlattevõ személyére vonatkozik (és nem az ajánlat tárgyára). Az a) pont szerinti, az elõzõ 3 év legjelentõsebb szállításainak (beruházásainak, szolgáltatásainak) ismertetése során is az ajánlattevõ személyére vonatkozó referenciákat kell ismertetni, és nem a 3 év alatt szállított termékek referenciáit.<br>
A mûszaki alkalmasság igazolása pedig – figyelemmel a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>ára, mely szerint a törvényben meghatározott szabályoktól csak annyiban lehet eltérni, amennyiben ezt a törvény kifejezetten megengedi – kizárólag a 44. § (2) bekezdése a)–h) pontjában felsoroltak elõírásával történhet. Kérelmezett tehát a mûszaki alkalmasság körében nem írhatta elõ azt a közbeszerzés tárgyára vonatkozó követelményt, hogy a készüléknek NATO-referenciával kell rendelkeznie.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>a alapján a közbeszerzés tárgyára vonatkozó mûszaki követelményeket a mûszaki leírásnak kell tartalmaznia.<br>
Ezért a Döntõbizottság azt is megvizsgálta, hogy kérelmezett a mûszaki elõírások között szerepeltethette-e volna a készülék NATO-referenciáját, illetve hogy mûszaki elõírása megfelel-e a törvény elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdése elõírja, hogy az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.<br>
Az ajánlatkérõ a (2) bekezdésben foglaltaktól csak akkor térhet el, ha mûszaki elõírások, nemzeti szabványok<br>
a) nem állnak rendelkezésre,<br>
b) nem tartalmaznak olyan leírást, ami biztosítaná a közbeszerzés tárgyának megfelelõségét;<br>
c) alkalmazása a korábbi beszerzésekhez nem illeszkedõ beszerzést eredményezne, illetve mûszaki nehézségeket vagy aránytalan többletköltségeket okozna az ajánlatkérõnek;<br>
d) alkalmazása nem teszi lehetõvé a kifejezetten fejlesztésre irányuló közbeszerzést [<a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdése].<br>
Az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt [<a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése].<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>a szerint tehát kérelmezett helyesen járt el, amikor nemzeti szabványra hivatkozással állapította meg a megkívánt vízminõséget. Tekintettel azonban arra, hogy az általa megkövetelt NATO Stanag 2136 sz. dokumentumot jogszabály, illetve ennek alapján kiadott mûszaki elõírás nem hirdette ki, valamint az nemzeti szabványnak sem minõsül, megsértette a Kbt. 40. § (2) bekezdését ennek elõírásával.<br>
Miután pedig szabványok rendelkezésre álltak és megfelelõ leírást is tartalmaztak, a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdése alapján nem volt lehetõsége a szabványoktól eltérõ módon – a készülékre vonatkozó NATO-referencia meghatározásával – megadni a mûszaki leírást sem.<br>
A készülék NATO-referenciájának elõírása egyébként nem eredményezhet – a szabványokhoz képest – a vízminõségre vonatkozó új (szigorúbb, magasabb minõségi elõírásokat meghatározó) követelményt, hiszen a szabványok igen részletes, minden ismert veszélyforrást felsoroló, pontos kritériumokat meghatározó követelményeihez képest a referencia önmagában nem jelent magasabb mûszaki követelményt.<br>
Kérelmezettnek a referenciára vonatkozó elõírása így indokolatlan volt a Döntõbizottság álláspontja szerint, arra azonban alkalmas, hogy egyes ajánlattevõket az ajánlattétel lehetõségébõl kizárjon.<br>
Hazánk ugyanis 1999. március 12-én lett a NATO tagja és erre, valamint piacgazdaságunk rövid múltjára tekintettel csak elenyészõ lehet azon ajánlattevõk száma, amelyek NATO-referenciával rendelkezõ készüléket felajánlhatnak.<br>
Kérelmezett tehát nem tett eleget a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében foglalt elõírásoknak sem.<br>
A Döntõbizottság így megállapította, hogy a kérelmezõ jogorvoslati kérelmének a tárgyalásos eljárást és a készülék NATO-referenciáját kifogásoló része megalapozott. Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a), c) és d) pontjában foglaltak alapján a rendelkezõ részben írtak szerint határozott.<br>
A jogorvoslat joga a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul, az eljárási díj fizetésére való kötelezés pedig a 88. § (1) bekezdés g) pontján.<br>
<br>
Budapest, 1999. szeptember 23.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>