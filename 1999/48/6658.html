<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6658)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.206./8/1999.<br>
<br>
Tárgy: Pécsi Sütõipari Rt. jogorvoslati kérelme a Pécsi Orvostudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Pécsi Sütõipari Rt. (8600 Siófok, Fõ u. 47–53., képviseli: Bíró Jánosné dr. jogtanácsos, továbbiakban: kérelmezõ) jogorvoslati kérelmét, melyet a Pécsi Orvostudományi Egyetem Gazdasági Igazgatóság (7643 Pécs, Honvéd u. 5., továbbiakban: ajánlatkérõ) "sütõipari termékek beszerzése" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
<br>
INDOKOLÁS<br>
<br>
Ajánlatkérõ a K. É. 1999. július 14-én megjelent 28. számában különbözõ élelmiszer-ipari termékek, ezek között sütõipari termékek beszerzése tárgyában – 1999. szeptember 1-jétõI kezdõdõen kétéves idõtartamra – tett közzé ajánlati felhívást nyílt eljárás megindítására. Részajánlattétel biztosított volt, a többváltozatú ajánlattétel lehetõségét ajánlatkérõ kizárta.<br>
Az ajánlattevõknek pénzügyi, gazdasági és mûszaki alkalmasságukat az alábbiak szerint kellett igazolniuk:<br>
– cégkivonat,<br>
– fizetõképességre vonatkozó pénzintézeti nyilatkozat,<br>
– 1998. éves mérleg (egyszerûsített) beszámolója,<br>
– <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésre foglaltakra mindenben kiterjedõ, az ajánlattevõ elsõ számú vezetõjétõl származó, a valóságtartalom tekintetében büntetõjogi felelõsséggel tett nyilatkozat,<br>
– <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésében említett azon hatósági igazolások, melyek a Kbt. 46. § (1) bekezdés b) pontjában foglaltakkal vannak összefüggésben,<br>
– a megelõzõ 3 év referenciái a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja szerint,<br>
– tanúsítvány azon technológia nemzetközileg elfogadott minõsítési besorolásáról, amivel a közbeszerzés tárgya készült.<br>
Ajánlatkérõ az ajánlatokat az összességében legelõnyösebb ajánlat alapján kívánta kiválasztani a következõ részszempontok alábbi fontossági sorrendje szerint:<br>
– a termékre vonatkozó garantált minõségi jellemzõk,<br>
– árak, fizetési határidõ, árgarancia, kedvezmények,<br>
– referenciák a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerint,<br>
– szavatossági és jótállási feltételek.<br>
Ajánlatkérõ ajánlati felhívásának 15. e) pontjában kérte a hazai forgalomba hozatali engedélyt, ennek hiányában nyilatkozatot, hogy a szállítás megkezdésének idõpontjára rendelkezik a forgalomba hozatali engedéllyel. Ajánlatkérõ a dokumentációban röviden ismertette az általános szerzõdési feltételeket, valamint a következõ módon jelölte meg a beszerzendõ pékáruk éves mennyiségét:<br>
Kenyér	75 000 kg<br>
Zsemle	315 000 db<br>
Kifli	280 000 db<br>
Graham zsemle	80 000 db<br>
Briós	10 000 db<br>
Kuglóf, kalács	1 000 kg<br>
Ajánlatkérõ a mennyiségek mellett megadta a szállítási ütemezést a fent említett termékek vonatkozásában.<br>
Az 1999. augusztus 24-i ajánlattételi határidõre – a pékáruk vonatkozásában – két ajánlattevõ: kérelmezõ és a Mecsek Sütõipari Kereskedelmi Kft. adott be ajánlatot.<br>
Ajánlatkérõ az ajánlatokat elbírálta és az 1999. szeptember 7-i eredményhirdetés alkalmával a Mecsek Sütõipari Kereskedelmi Kft.-t hirdette ki nyertesnek.<br>
Kérelmezõ 1999. szeptember 13-án jogorvoslati kérelemmel fordult a Döntõbizottsághoz, amelyben kérte jogsértés megállapítását, ideiglenes intézkedésként a szerzõdés megkötésének megtiltását.<br>
Indokolásul elõadta, hogy a pályázati kiírás hiányos volt, mert nem volt megjelölve, hogy milyen kenyeret kíván ajánlatkérõ vásárolni. Kérelmezõ 62 Ft-os 1 kg-os fehér kenyérrel pályázott, melynek alapanyaga kizárólag BL–80-as liszt. Ugyanakkor a nyertes 46 Ft-os Misina kenyérrel pályázott, amelynek alapanyaga BL–80-as liszt mellett Triticale takarmánylisztbõl áll. Elõbbiek alapján a nyertes kiválasztásánál kizárólag az ár volt a döntõ tényezõ, és ajánlatkérõ figyelmen kívül hagyta az egyéb bírálati szempontokat. Elõadta továbbá, hogy ajánlata mindenben megfelelt a kiírás követelményeinek, sõt a termékeire kialakított HACCP-rendszer megfelel a Magyar Pékek Ipartestületével és a Sütõipari Egyesüléssel együttmûködve kialakított sütõipari ágazati követelményeknek.<br>
Ajánlatkérõ észrevételében kérte a kérelem elutasítását, és a nyertessel a szerzõdés megkötésének engedélyezését. Indokolásul elõadta, hogy kérelmezõ tárgyi tévedésben van, mert a nyertes nemcsak a Misina, hanem a kérelmezõ által is kínált, úgynevezett "fehér kenyeret" is egyaránt 46 Ft/db nettó áron ajánlotta meg.<br>
Ez egyértelmû volt az ajánlatból, és megjegyzi, hogy noha mindkét pályázó több termékre adta be pályázatát, a nyertes azonban a két kenyérfajtát azonos, a kérelmezõnél jelentõsen kedvezõbb áron kínálta, míg a kérelmezõ az 5-féle kenyeret különbözõ árakon. Elõadta továbbá, hogy nem kizárólag az ár volt a döntõ, hanem a többi szempontot is figyelembe vette a bírálat során. Kérelmezõ által hivatkozott HACCP-mintarendszer pedig nem a fehér kenyérre, hanem más (kifli, túrós táska stb.) termékekre vonatkozik, így ezt az igazolást az értékeléskor figyelembe venni nem tudta.<br>
A Döntõbizottság a rendelkezésre álló iratok, ajánlatkérõ érdemi észrevétele és kérelmezõ tárgyaláson tett nyilatkozata alapján megállapította, hogy a jogorvoslati kérelem nem megalapozott.<br>
Kérelmezõ jogorvoslati kérelmében a számára kedvezõtlen ajánlatkérõi döntést az ajánlati felhívás, illetve dokumentáció hiányosságaira vezeti vissza.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdés alapján az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Az ajánlati felhívás 1999. július 14-én jelent meg a K. É.-ben, a dokumentációt kérelmezõ tárgyaláson tett nyilatkozata alapján a megjelenést követõ egy héten belül megvásárolta.<br>
A közbeszerzési eljárás során az ajánlati felhívás és a dokumentáció tartalmát kérelmezõ nem kifogásolta, az abban foglaltakat tudomásul véve tette meg az ajánlatát.<br>
A postabélyegzõ tanúsága szerint az 1999. szeptember 10-én benyújtott jogorvoslati kérelem e tárgyban elkésett, így az ajánlati felhívás és dokumentáció tartalmának jogszerûségét a Döntõbizottság érdemben nem vizsgálta.<br>
Az ajánlatkérõ a közbeszerzési eljárást lezáró döntését 1999. szeptember 7-én tartott eredményhirdetésen hirdette ki. A döntés jogszerûségének vizsgálatára irányuló jogorvoslati kérelem a törvényes határidõn belül került benyújtásra, így a Döntõbizottság a közbeszerzési eljárást lezáró döntés megalapozottságát érdemben vizsgálta.<br>
Ajánlatkérõ sem az ajánlati felhívásban, sem a dokumentációban nem határozta meg a beszerezni kívánt termékekkel, a kenyérrel és péksüteményekkel szemben támasztott minõségi követelményeit, hanem mindössze arra szorítkozott, hogy a beszerezni kívánt termékeket megnevezte (kenyér, kifli, zsemle stb.), és azok éves mennyiségét meghatározta.<br>
Az ajánlati felhívásban, illetve a dokumentációban meghatározott termékekre mindkét ajánlattevõ adott be ajánlatot, a benyújtott ajánlatokat ajánlatkérõ érvényesnek minõsítette és azokat érdemben elbírálta.<br>
Az ajánlati felhívásban megadott elbírálási szempontok alapján a Döntõbizottság is összehasonlította a kérelmezõ és a nyertes ajánlatát.<br>
Az elsõ elbírálási szempont a termékre vonatkozó garantált minõségi jellemzõk voltak.<br>
A két ajánlat egyformának minõsül ebbõl a szempontból, mivel sem kérelmezõ, sem a nyertes ajánlata a megajánlott termékekre vonatkozó garantált minõségi jellemzõket nem tartalmazott. A kérelmezõ által hivatkozott és termékeire kialakított HACCP-rendszer a becsatolt igazolás alapján nem a beszerzés tárgyában megjelölt termékekre vonatkozott, így ezt értékelni nem lehetett.<br>
A második elbírálási szempont az árak, fizetési határidõ, árgarancia, kedvezmények voltak.<br>
A kenyér, pékáruk termékcsoportban meghatározó szerepe volt a kenyérnek, tekintettel annak beszerezni kívánt mennyiségére. Kérelmezõ 62 Ft/kg-os áron, nyertes 46 Ft/kg-os áron kínálta fehér kenyerét. Ennek következtében kérelmezõ kenyér- és pékáruajánlata éves szintre vetítve 10,3 M Ft, nyertesé 8,8 M Ft értékû volt. A fizetési határidõ vonatkozásában kérelmezõ 31 napot, nyertes 30 napot jelölt meg. Az árgaranciát kérelmezõ 1999. november 30-ig, míg a nyertes 1999. december 31-ig vállalt. Kérelmezõ kedvezményt nem nyújtott, nyertes az ajánlatkérõ által szervezett rendezvények sütõipari termékekkel történõ szponzorálását vállalta.<br>
Ebbõl az elbírálási szempontból nyertes ajánlata egyértelmûen kérelmezõnél jobbnak minõsült.<br>
A harmadik elbírálási szempont a referenciák [a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerint]. A nyertes három különbözõ cégtõl származó referencialevelet csatolt ajánlatához, míg kérelmezõ a Magyar Honvédség két különbözõ intézményétõl beszerzett referenciaigazolást csatolt. A harmadik elbírálási szempontból is a nyertes ajánlata kedvezõbbnek tekinthetõ.<br>
A negyedik elbírálási szempont a szavatossági és jótállási feltételek vállalása volt.<br>
Mindkét ajánlattevõ a hatósági elõírásoknak megfelelõ vállalást tett, így a két ajánlat ebbõl az elbírálási szempontból egyformának minõsül.<br>
Összességében megállapítható, hogy a kérelmezõ ajánlata az elsõ és negyedik elbírálási szempontból a nyertesével egyenértékû, míg a második és harmadik elbírálási szempontból kedvezõtlenebb.<br>
A fentiekbõl megállapítható, hogy ajánlatkérõ az ajánlati felhívásban megadott elbírálási szempontok alapján értékelte az ajánlatokat és döntése jogszerû volt.<br>
A Döntõbizottság eljárása során ideiglenes intézkedést – jogszabályi feltételek hiányában – nem alkalmazott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet – annak megalapozatlansága miatt – elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 7.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>