<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6671)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.183/13/1999.<br>
<br>
Tárgy: External Gazdasági, Környezetvédelmi Tanácsadó és Szolgáltató Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
az External Gazdasági, Környezetvédelmi Tanácsadó és Szolgáltató Kft. (1193 Budapest, Erkel u. 6.) által képviselt Veres Kereskedelmi és Szolgáltató Kft. (5000 Szolnok, Lovas I. u. 16., a továbbiakban: kérelmezõ) kérelmezõnek a Honvédelmi Minisztérium Beszerzési Hivatal (1475 Budapest, Pf. 163, a továbbiakban: ajánlatkérõ) különbözõ hajtómûvek javítása, szállítása tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. május 19-i számában jelentette meg ajánlati felhívását nyílt eljárás megindítására, az alábbi beszerzésekre:<br>
I. 4 db TV3–117V típusú hajtómû javítása vagy szállítása, legalább 750 óra javításközi üzemidõ biztosításával.<br>
II. 20 db TV2–117A típusú hajtómû javítása vagy szállítása, legalább 1500 óra javításközi üzemidõ biztosításával.<br>
III. 7 db VR–8A típusú fõreduktor javítása vagy szállítása, legalább 1500 óra javításközi üzemidõ biztosításával.<br>
A beszerzés tárgya szerinti I., II. vagy III. részekre, ezeken belül a teljes darabszámra részajánlatot, valamint többváltozatú ajánlatot is lehetett tenni: ajánlatkérõ berendezéseinek javítására, vagy javított (esetleg új) csereberendezések, vagy nagyjavított (esetleg új) berendezések szállítására.<br>
Ajánlatkérõ felhívásának 11. pontjában és a dokumentáció II. fejezetében meghatározta a kért adatok és tények igazolásait, valamint az ajánlat tárgyával, az ajánlattevõvel és az ajánlattal szemben támasztott követelményeket.<br>
Az ajánlatnak tartalmaznia kellett azon részek megjelölését, amellyel kapcsolatban az ajánlattevõ harmadik személlyel szerzõdést kívánt kötni, továbbá az ajánlattevõ kifejezett nyilatkozatát arra vonatkozóan, hogy az ajánlati felhívás és a dokumentáció feltételeit fenntartás nélkül elfogadja. Az ajánlathoz csatolni kellett a szolgáltatás teljesítéséhez szükséges, az adott országban érvényes hatósági engedélyeket, mind az ajánlattevõre, mint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjában meghatározott személyekre vonatkozóan.<br>
Az ajánlattevõk pénzügyi és gazdasági alkalmassága igazolására a következõ elõírások voltak:<br>
– banki igazolás a rendszeres pénzforgalomról, az elmúlt egy évben a hitelezõk sorban állásáról nemleges nyilatkozat, a fizetési kötelezettségek teljesítése,<br>
– belföldi ajánlattevõnek az elõzõ három évre vonatkozó hitelesített beszámolói az 1991. évi XVIII. törvény elõírásai szerint, külföldi ajánlattevõ országában auditált mérlegbeszámolói vagy az alkalmasság hatósági igazolása,<br>
– nyilatkozat és hatósági igazolások – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjában meghatározott személyekre is – arról, hogy a Kbt. 46. § (1) bekezdés a), c), d) és e) pont hatálya alá nem tartoznak, valamint a b) pont szerint nincs egy évnél régebben lejárt köztartozásuk, vagy hitelezõjük a késõbbi megfizetéshez írásban hozzájárult,<br>
– külföldi ajánlattevõ nyilatkozata – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pont hatálya alá tartozó alvállalkozóira vonatkozóan is –, hogy országában csak az általa benyújtott okmányok szerezhetõk be, az igazolásokkal le nem fedett köztartozásokra nemleges nyilatkozat csatolása, nyilatkozat arról, hogy nemzeti hatóságaik ilyen igazolást nem állítanak ki. A nem beszerezhetõ igazolásokra vonatkozó nyilatkozati részt illetékes nemzeti szervvel (pl. Kereskedelmi Kamara) ellenjegyeztetni kellett.<br>
A mûszaki alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), c) és h) pontjai szerint kellett igazolni. Az elõzõekben felsoroltak bármelyikének hiánya esetére ajánlatkérõ az ajánlat érvénytelenné nyilvánítását helyezte kilátásba. Ajánlatkérõ a dokumentáció II. 1.6 pontjában elõírta továbbá, hogy az ajánlattevõ (a gyártó vagy javító, ha nem azonos ajánlattevõvel) mûködtessen a beszerzés tárgyára vonatkozó minõségrendszert. Ennek bizonyítékát (kézikönyv vagy bármely nemzeti rendszerben akkreditált tanúsító által kiadott tanúsítványt) csatolni kellett az ajánlathoz, továbbá minõségtervet benyújtani.<br>
Az ajánlatot magyar vagy orosz nyelven lehetetett megtenni. Ajánlatkérõ az összességében legelõnyösebb ajánlatot<br>
– az ajánlati ár,<br>
– a mûszaki szempontok:<br>
– garanciális idõ<br>
– javításközi üzemidõ mértéke és<br>
– a teljesítési határidõ<br>
elbírálási szempontok és fontossági sorrendjük alapján kívánta kiválasztani.<br>
Az ajánlattétel és -bontás 1999. június 29-i határidejére a következõ ajánlattevõk nyújtottak be ajánlatot:<br>
– INTERTRAVERZ Rt.,<br>
– UKROBORONSZERVIZ Rt.,<br>
– AEROTECHNIKA M & T Budapest Rt.,<br>
– ARNITEL Rádiótechnikai Ipari és Kereskedelmi Kft.,<br>
– AVIABALTIKA,<br>
– REPMOTOR'S Kft.,<br>
– Dunai Repülõgépgyár Rt.,<br>
– MOTOR SICH,<br>
– AVIAEXPORT,<br>
– ROSZVOORUZSENYIE Állami Vállalat, valamint a<br>
– kérelmezõ.<br>
Ajánlatkérõ az eljárás bírálati szakaszában 1999. július 12-én az ARNITEL Kft.-nek kérdést tett fel ajánlata egyik, nem egyértelmû kijelentése tartalmának tisztázása érdekében arról, hogy – az ajánlat borítóját követõ lapon – az ajánlati ár a bruttó értékben meghatározott, avagy a késõbb, a 3%-os árfolyamváltozás esetére feltüntetett, pontos mértékben meg nem határozott korrigált ár, tekintettel arra is, hogy a szállítási szerzõdés tervezetében az árfolyamváltozásra utaló árkorrekció nem szerepel.<br>
Az ARNITEL Kft. válaszában elõadta, hogy az árfolyamváltozásra utaló árkorrekciót tévesen tüntette fel, az nem képezi az ajánlat részét.<br>
Ennek megtörténtérõl ajánlatkérõ 1999. július 12-én a többi ajánlattevõt egyidejûleg úgy értesítette, hogy a megkérdezett ajánlattevõt nem nevezte meg, a kérdést és a választ nem ismertette.<br>
Ajánlatkérõ az ajánlatok bírálata során az ARNITEL Kft. ajánlata kivételével valamennyi ajánlat érvénytelenségét állapította meg, az 1999. július 19-én tartott eredményhirdetésen az eljárás nyertesének az ARNITEL Kft. ajánlatát fogadta el.<br>
Kérelmezõ 1999. július 23-án írásban kérte ajánlatkérõtõl döntése indokolását.<br>
Az 1999. szeptember 5-én faxon megkapott válasz szerint az ajánlat nem felelt meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontjában foglaltaknak. Hiányzott a NEF alvállalkozó adóigazolása és minõségterve, a Ganja Repair Plant alvállalkozó igazolásai. A kérelmezõ külkereskedelmi engedélye nem a beszerzés tárgyára – a 84. vámtarifaszámú árucsoportra –, hanem a 88. vtsz-re vonatkozik. Ajánlatkérõ nem változtatta meg álláspontját az ajánlattevõk értesítési kötelezettségével kapcsolatban.<br>
Ajánlatkérõ a nyertessel 1999. augusztus 12-én megkötötte a szerzõdést. Kérelmezõ 1999. augusztus 23-án jogorvoslati kérelmet nyújtott be a Döntõbizottsághoz.<br>
Sérelmezte, hogy ajánlatkérõ nem indokolta bõvebben elutasítását. Ezen indokolást nem tartotta megalapozottnak, ezért kérte az ajánlatkérõ döntésének megsemmisítését, valamint – a tárgyaláson pontosítva – igazgatási szolgáltatási díjban való marasztalását, ideiglenes intézkedésként pedig a szerzõdéskötés megtiltását.<br>
Álláspontja szerint az elõírt igazolásokat becsatolta. Az ajánlatkérõ megsértette az esélyegyenlõséget azzal a döntésével, hogy kérelmezõ külföldi alvállalkozói (NEF és Ganja Repair Plant) magyar és nemzeti hatósági igazolásainak hiányát érvénytelenségi oknak minõsítette.<br>
NEF alvállalkozója Magyarországon ez ideig nem végzett üzleti és gazdasági tevékenységet, ezért nem csatolhatta a szükséges, magyar APEH-tõl származó igazolást, továbbá bankigazolása kiterjed az orosz köztartozások igazolására is.<br>
A Ganja Repair Plant társaság Azerbajdzsán l00% állami tulajdonú hadiüzeme, amelyre vonatkozó titkossági szabályok miatt nemzeti köztartozására vonatkozó igazolásokat nem lehetett csatolni, továbbá Magyarországon tevékenységet eddig nem végzett.<br>
Tévedett ajánlatkérõ akkor is, amikor a Gazdasági Minisztérium külkereskedelmi tevékenységre szóló külön engedély hiányát állapította meg, mivel a 88. vámtarifaszám a 84. árucsoportba tartozó hajtómûvekre is vonatkozik a GM tájékoztatása szerint.<br>
Mindezekre tekintettel ajánlata nem volt érvénytelen.<br>
Sérelmezte továbbá, hogy ajánlatkérõ nem ismertette a nem egyértelmû kijelentés tisztázására feltett kérdést és az arra adott választ.<br>
Kérelmezõ jogorvoslati kérelmét a kérelemhez csatolt meghatalmazásban feltüntetetett meghatalmazottja, az External Gazdasági, Környezetvédelmi Tanácsadó és Szolgáltató Kft. nyújtotta be.<br>
A meghatalmazás, amely 1999. július 22-én kelt, meghatalmazottat a szövegezés szerint arra is feljogosította, hogy a közbeszerzési eljárással kapcsolatban "…szükség esetén jogorvoslati eljárást kezdeményezzen". A meghatalmazás érvényességét kérelmezõ úgy jelölte meg, hogy az a "…közbeszerzési eljárás jogerõs lezárásig érvényes".<br>
A jogorvoslati kérelem 2. bekezdése szerint a Veres Kft. mellékelt meghatalmazása alapján az External Kft. "részérõl" fordultak jogorvoslati kérelemmel a Döntõbizottság felé. A kérelmezõ képviselõjének a tárgyaláson tett nyilatkozata szerint jelen jogorvoslati eljárás kérelmezõje a Veres Kft., amelynek képviseletében – helyette és nevében – jár el az External Kft.<br>
Ajánlatkérõ a kérelem elutasítását kérte elsõdlegesen elkésettség miatt, másodlagosan a kérelmezõ meghatalmazottja ügyfélképességének hiánya miatt. Álláspontja szerint a kérelmezõ által adott meghatalmazás azt rögzíti, hogy annak érvényessége a közbeszerzési eljárás jogerõs lezárásáig érvényes, az pedig 1999. július 19-én az eredményhirdetéssel lezárult. Ezért a meghatalmazás a kérelem benyújtásakor már érvényét vesztette. Amennyiben az elõzõek nem állnak fenn, úgy másodlagosan kérte a kérelmet mint alaptalant elutasítani:<br>
– kérelmezõ alvállalkozóinak országukban is érvényes köztartozások igazolásainak, valamint a NEF alvállalkozó minõségtervének hiánya és<br>
– a külkereskedelmi tevékenységre szóló külön- engedély hiánya miatt.<br>
Véleménye szerint nem követett el jogsértést azzal, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. (1</a>) bekezdése szerinti felvilágosítás kérésekor nem jelölte meg a kérdést és a kérdést feltevõt, mivel ezt a törvény nem írja elõ, csak azt, hogy "a többi ajánlattevõ egyidejû értesítése mellett" kell ezt megtenni.<br>
Indítványozta továbbá, hogy a Döntõbizottság vizsgálja meg, hogy az "az esetleges meg nem erõsített tény, sejtés, feltevés", hogy kérelmezõ ügyvezetõje a beszerzés tárgyát képezõ hajtómûvek üzemeltetõje, mint az üzemeltetõ alakulat vezetõ beosztású mérnöke, nem sérti-e a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át.<br>
A kérelmezõ jogorvoslati kérelme alaptalan.<br>
A Döntõbizottságnak elõször abban a kérdésben kellett állást foglalnia, hogy kérelmezõ képviselõje szabályszerû meghatalmazással rendelkezik-e, ez alapján mely személy nevében nyújtotta be a jogorvoslati kérelmet, és hogy a kérelme elkésett-e vagy sem.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 18. § (1) bekezdése szerint, ha nem írja elõ jogszabály az ügyfél személyes eljárását, helyette törvényes képviselõje vagy meghatalmazottja eljárhat.<br>
Alapelv továbbá, hogy a szerzõdéseket – és így a meghatalmazásokat is céljuk, tartalmuk és nyilatkozó feltehetõ akarata szerint kell értelmezni. [A polgári törvénykönyvrõl szóló 1959. évi IV. törvény 206. § (4) bekezdése, 207. § (1) bekezdése.]<br>
Mindezekre figyelemmel, a jogorvoslati kérelem, a meghatalmazás és a kérelmezõ képviselõjének a tárgyaláson tett nyilatkozata alapján a Döntõbizottság megállapította, hogy kérelmezõ teljes bizonyító erejû magánokiratba foglalt meghatalmazása kiterjed arra, hogy képviselõje jelen jogorvoslati eljárásban képviselje. Az External Kft. e meghatalmazás alapján, kérelmezõ nevében és helyett, kérelmezõ képviselõjeként jár el, e minõségében kérelmezõ nevében indította meg a jogorvoslati eljárást. Téves ajánlatkérõ álláspontja, mely szerint a meghatalmazás jelen jogorvoslati eljárásra nem terjed ki.<br>
A meghatalmazás az eredményhirdetést (1999. július 19.) követõen készült, 1999. szeptember 22-én, másrészt a meghatalmazás érvényessége ("a közbeszerzési eljárás jogerõs lezárásig") egyértelmûen utal arra, hogy a meghatalmazás az esetleges jogvitáról döntõ döntõbizottsági/bírósági határozat jogerõre emelkedéséig szól.<br>
Az érvényes meghatalmazás jelen eljárásban való elfogadását nem befolyásolja az, hogy a bírósági eljárásra vonatkozóan jogszabály más képviseleti szabályokat ír elõ.<br>
A jogorvoslati kérelem elõterjesztésére vonatkozó határidõkkel kapcsolatos szabályokat a Kbt. és az Áe. tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár. [<a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdés].<br>
A napokban megállapított határidõbe a közlés, a kézbesítés, a hirdetmény kifüggesztésének és levételének napja, valamint a szakhatóság eljárásának idõtartama nem számít be [Áe. 39. § (1) bekezdése].<br>
Ha a határidõ utolsó napja olyan nap, amelyen a közigazgatási szervnél a munka szünetel, a határidõ a legközelebbi munkanapon jár le [Áe. 39. § (2) bekezdése].<br>
Ajánlatkérõ az eljárást lezáró döntését az 1999. július 19-én tartott eredményhirdetésen tette közzé az eljárásban részt vett ajánlattevõk számára, és egyben kérelmezõ ajánlatát érvénytelennek nyilvánította. Kizárásának indokolását kérelmezõ kérelmére 1999. augusztus 5-én (faxon) juttatta el kérelmezõnek, aki jogorvoslati kérelmét 1999. augusztus 23-án nyújtotta be a Döntõbizottsághoz.<br>
A jogorvoslat benyújtására nyitva álló határidõ így augusztus 20-án (nemzeti ünnepünkön) pénteken telt volna le. Az ezt követõ elsõ munkanap, 1999. augusztus 23-a hétfõ volt, így kérelmezõ a törvényes határidõn belül, annak utolsó napján terjesztette elõ jogorvoslati kérelmét.<br>
A Döntõbizottság ezt követõen megvizsgálta, hogy kérelmezõ ajánlata érvényes volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ mondata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat az ajánlathoz csatolni kell [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése].<br>
Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése].<br>
Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja].<br>
Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak [<a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése].<br>
Ajánlatkérõ az indoklási részben már korábban ismertetett hatósági igazolásokat, nyilatkozatokat írta elõ, mind az ajánlattevõre, mind alvállalkozóira vonatkozóan, amelyek hiánya esetére kikötötte, hogy az ajánlatokat érvénytelennek nyilvánítja és az eljárásból kizárja.<br>
A Döntõbizottság megállapította, hogy kérelmezõ nem csatolta saját szervezetére vonatkozóan a Munkaerõ-piaci Alap és a Nukleáris Alap igazolásokat. Ezt a kérelmezõ a tárgyaláson el is ismerte. Ajánlata tehát érvénytelen volt, így ajánlatkérõ jogszabályszerû döntést hozott, amikor a további eljárásból kizárta.<br>
Erre figyelemmel a Döntõbizottság érdemben már nem vizsgálta az egyéb érvénytelenségi okokat, azaz hogy kérelmezõ alvállalkozóira vonatkozóan csatolta-e a szükséges igazolásokat, nyilatkozatokat, külkereskedelmi engedélye kiterjed-e a tárgybani beszerzésre.<br>
Mindezek alapján a Döntõbizottság a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság megállapította, hogy kérelmezõnek a nem egyértelmû kijelentések tisztázása során sérelmezett ajánlatkérõi magatartással kapcsolatos kérelme elkésett.<br>
Kérelmezõ a kérdésfeltevés tényérõl és arról, hogy ajánlatkérõ sem a kérdést, sem a választ nem közölte, 1999. július 12-én értesült, így az e döntést kifogásoló kérelmét – a Kbt. és az Áe. fent ismertetett szabályai alapján – 1999. július 27-én kellett volna legkésõbb elõterjesztenie.<br>
A Döntõbizottság azonban fel kívánja hívni a figyelmet arra, hogy a nem egyértelmû kijelentések tartalmának tisztázása alkalmával [<a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése] a többi ajánlattevõ egyidejû értesítése tartalmának és mélységének meghatározása során figyelemmel kell lenni a Kbt. 24. § (1) és (2) bekezdésére is, azaz tiszteletben kell tartani a verseny tisztaságát és nyilvánosságát, biztosítani kell az esélyegyenlõséget az ajánlattevõk számára.<br>
E szabályok összevetésébõl adódóan nem lehet eltekintetni a feltett kérdés(ek) ismertetésétõl, és a válaszokat is közölni kell, amennyiben üzleti titkot nem sértenek.<br>
Ajánlatkérõnek a Döntõbizottság vizsgálódására tett indítványát a Döntõbizottság elutasította.<br>
Az összeférhetetlenséggel kapcsolatos "sejtések", "feltevések" alapjául szolgáló esetleges tényekkel az ajánlatkérõnek az alkalmasság vizsgálata alatt, a cégnyilvántartási adatok feldolgozásakor szembesülnie kellett.<br>
Ajánlatkérõ indítványa nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdésében megfogalmazott jogorvoslati kérelemnek.<br>
Ajánlatkérõ nem állította, hogy jogsértés történt, nem kérte a Döntõbizottság intézkedését, nem rótta le a kötelezõ igazgatási szolgáltatási díjat [<a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése]. A Döntõbizottság hatásköre pedig a Kbt. 76. § (1) bekezdése szerint a jogorvoslati kérelmek elbírálására terjed ki. Ajánlatkérõ indítványa nem tekinthetõ a jogorvoslati kérelem elutasítására irányuló bizonyítási indítványnak sem, mivel a jogorvoslati kérelem megalapozottsága e "vizsgálódás" nélkül is eldönthetõ.<br>
A Döntõbizottság eljárása során ideiglenes intézkedést nem hozott, mert a kérelem beadásakor rendelkezésre álló adatok alapján annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, az eljárási díj viselésérõl a 88. § (1) bekezdés g) pontja rendelkezik.<br>
<br>
Budapest, 1999. szeptember 15.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>