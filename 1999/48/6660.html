<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6660)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.213/11/1999.<br>
<br>
Tárgy: az Alcatel Hungary Kft. jogorvoslati kérelme az Országos Rendõr-fõkapitányság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Máttyus Ádám ügyvéd (1014 Budapest, Szentháromság tér 6.) által képviselt Alcatel Hungary Kft. (1116 Budapest, Kondorfa u. 10., továbbiakban: kérelmezõ) jogorvoslati kérelmének – melyet a BM Közbeszerzési Fõigazgatósága (1149 Budapest, Mogyoródi út 43., képviseli: dr. Sebõk Cecília ügyvéd, 1211 Budapest, Táncsics Mihály u. 62.) Országos Rendõr-fõkapitányság (1051 Budapest, Steindl Imre u. 10., továbbiakban: ajánlatkérõ) "az egységes európai segélyhívószám (112) bevezetéséhez szükséges gócközpontok központi csatlakozóegységeinek, strukturált hálózati rendszerének szállítása, telepítése" tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 63. § (2) bekezdését és a 64. § (1) bekezdését, ezért 1 000 000 Ft, azaz egymillió forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá az ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nevében és képviseletében a BM Országos Közbeszerzési Fõigazgatóság nyílt eljárás lefolytatására ajánlati felhívást tett közzé a K. É. 1999. június 9-én megjelent 23. számában a rendelkezõ részben megjelölt közbeszerzés tárgyában. A beszerzés 8 megye területére vonatkozott, ezen megyék szerinti bontásban ajánlatkérõ részajánlatot is elfogadott.<br>
Az ajánlattételi határidõig, 1999. június 20-ig 6 ajánlattevõ – a kérelmezõ, a BHG Telco Kft., az Ericsson Távközlési Kft., a Kapsch Telecom Kft., a Lucent Technologies Mo. Kft. és a Siemens Telefongyár Kft. – nyújtott be ajánlatot.<br>
Ajánlatkérõ augusztus 19-én hozta meg és hirdette ki a megyénkénti bontásban nyertesnek minõsített ajánlattevõkre vonatkozó döntését.<br>
Kérelmezõ augusztus 27-én kelt levelében kérte, hogy a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése értelmében a 64. § (1) bekezdése alapján készített 6. sz. melléklet szerinti írásbeli összegezés részére való megküldése által tájékoztassa õt ajánlatkérõ megbízottja ajánlata elutasításának indokáról. Ajánlatkérõ megbízottja a szeptember 15-én kelt levelében kérelmezõ kérelmének teljesítését megtagadta, arra hivatkozva, hogy a kérelmezõ ajánlata nem került elutasításra, csak nem lett nyertesnek minõsítve.<br>
Kérelmezõ szeptember 22-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ megbízottja nem tájékoztatta õt az ajánlata elutasításának indokáról, ezáltal elzárta õt attól a lehetõségtõl, hogy a nyertesre vonatkozó ajánlatkérõi döntés tekintetében jogorvoslati kérelemmel éljen.<br>
Kérte a jogsértés megállapítását, a jogsértés okozójának felhívását a törvény szabályainak megfelelõ eljárásra, valamint ajánlatkérõ kötelezését az írásbeli összegzés részére való megküldésére.<br>
Ajánlatkérõ a szeptember 30-án kelt észrevételében kérte a jogorvoslati kérelem elutasítását. Álláspontja szerint az a tény, hogy kérelmezõ nem került nyertesként kihirdetésre, még nem jelenti azt, hogy ajánlata el lett volna utasítva. Miután pedig az "elutasítás" és a "nyertesnek nem minõsítés" nem azonos fogalmak, nem kellett tájékoztatnia kérelmezõt az ajánlata elutasításának indokáról.<br>
A Döntõbizottság a felek írásbeli nyilatkozatai és a közbeszerzési eljárásban keletkezett iratok tartalma alapján megállapította, hogy a kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése a következõképpen rendelkezik: "Az ajánlattevõt kérelmére, a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl."<br>
A 64. § (1) bekezdése elõírja, hogy ajánlatkérõnek az eljárás befejezésekor az elbírált ajánlatokról írásbeli összegezést kell készíteni a 6. sz. mellékletben meghatározott tartalommal. A 6. sz. melléklet 3. pontja szerint ajánlatkérõnek meg kell adni az elutasított, illetve kizárt ajánlattevõk nevét, valamint elutasításuk és kizárásuk indokait. Következésképpen ajánlatkérõnek közölnie kellett volna kérelmezõvel ajánlata elutasításának indokait, ennek megtagadásával megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdését.<br>
A Döntõbizottság nem fogadta el ajánlatkérõ érvelését, miszerint abból, hogy egy ajánlatot nem minõsít nyertesnek, még nem következik az, hogy azt az ajánlatot elutasította.<br>
A 62. § (1) bekezdésének nyelvtani értelmezése szerint az eljárás eredményének kihirdetésekor kétféle ajánlatról beszélhetünk: az ajánlattevõ által szerzõdéskötésre elfogadott nyertes ajánlatról és az ajánlatkérõ által nem elfogadott, azaz elutasított ajánlatról. Az elutasított ajánlat ajánlattevõjének a 63. § (1) bekezdése alapján joga van tájékoztatást kérni az ajánlatkérõtõl az elutasítás indokait illetõen, mert ezen indokolás ismeretében tud csak dönteni arról, hogy érdemes-e jogorvoslati eljárást indítania ajánlatkérõ döntése ellen. A Döntõbizottság megvizsgálta az ajánlatkérõ megbízottja által készített "Összegezés a BM Országos Közbeszerzési Fõigazgatóság által lefolytatott közbeszerzési eljárásról" megnevezésû dokumentumot és megállapította, hogy ajánlatkérõ azt a 6. sz. melléklet szerinti formában, de nem az abban foglalt tartalmi követelményeknek megfelelõen állította össze. Az összegezésben ugyanis ajánlatkérõ nem töltötte ki a "3. Az elutasított, illetve kizárt ajánlattevõk neve és elutasításuk, kizárásuk indokai" rovatot.<br>
A Döntõbizottság megállapította, hogy ajánlatkérõ az összegezés az eljárásról dokumentum hiányos kitöltése által megsértette a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(1) bekezdését. A Döntõbizottság a kérelmezõ további kérelmeinek nem adott helyt.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>b) pontja szerint a törvény szabályainak megfelelõ eljárásra felhívás, mint a jogsértés jogkövetkezménye csak a közbeszerzési eljárás befejezése elõtt alkalmazható, az adott közbeszerzési eljárás pedig a nyertesek kihirdetése által befejezõdött. A kérelmezõ azon kérelmének pedig, hogy a Döntõbizottság kötelezze ajánlatkérõt az összegezés az eljárásról dokumentum megküldésére, a jogkövetkezményeket tartalmazó 88. §-nak ezen intézkedés megtételére való felhatalmazása hiányában nem tehet eleget.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 8.<br>
<br>
Dr. Csitkei Mária s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>