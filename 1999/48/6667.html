<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6667)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.179/11/1999<br>
<br>
Tárgy: a TIT Bugát Pál Egyesülete Közhasznú Szervezet jogorvoslati kérelme az MH 24. Bornemissza Gergely Felderítõ Zászlóalj közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Krausz Ilona ügyvéd (3300 Eger, Törvényház út 13–15.) által képviselt TIT Bugát Pál Egyesülete Közhasznú Szervezet (3300 Eger, Klapka u. 9., továbbiakban: kérelmezõ) jogorvoslati kérelmének – melyet az MH 24. Bornemissza Gergely Felderítõ Zászlóalj (3300 Eger, Hatvanasezred út 1., továbbiakban: ajánlatkérõ) "12 hónapos 1200 tanórás intenzív angol nyelvû nyelvtanfolyam megtartása" tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltakra tekintettel megsértette az 52. § (1) bekezdését, valamint az 59. § (1) bekezdését.<br>
Kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül térítsen meg 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Honvéd Vezérkar Humán Fõparancsnokság a 114/4/1999. sz. tervkivonat szerint a magyar honvédség tiszti és tiszthelyettesi állománya részére 1999. évre 110 millió Ft-ot biztosított Magyarország NATO-tagságával összefüggõ idegen nyelvi képzésre, melybõl ajánlatkérõ 3,6 millió Ft-ot használhat fel.<br>
Ajánlatkérõ 1999. július 15-i levelével felkérte Eger város polgármesterét, hogy a városháza hirdetõtáblájára függessze ki a tárgyi beszerzés ajánlati felhívását, melyben felhívta a belföldi székhelyû intézeteket, hogy 12 hónapos 1200 tanórás intenzív angol nyelvû nyelvtanfolyam megtartására tegyenek ajánlatot, azt 1999. július 26-án 9 óráig nyújthatják be ajánlatkérõhöz.<br>
A képzés célját "C" típusú állami nyelvvizsgára történõ felkészítésben jelölte meg, a képzés követelményét eredményes állami nyelvvizsga letételében.<br>
Az ajánlattevõk pénzügyi, gazdasági és mûszaki alkalmasságának igazolására ajánlatkérõ kérte az ajánlattevõ írásbeli nyilatkozatát, hogy sem õ, sem a 15%-ot meghaladóan igénybe venni kívánt alvállalkozói nem tartoznak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c)–e) pontjának hatálya alá, valamint a hatóság igazolását arról, hogy köztartozásuk nincs.<br>
Az ajánlatban ajánlattevõknek ismertetni kellett a tanfolyam végrehajtására vonatkozó elképzelésüket, így különösen annak programját, helyét, módszerét, az alkalmazandó tananyag mibenlétét, illetve az állami nyelvvizsga lebonyolítására vonatkozó elgondolásukat.<br>
Ajánlatkérõ az ajánlatok elbírálásának szempontjaként az összességében legelõnyösebb ajánlat elbírálási szempontot határozta meg, bírálati szempontként a képzésre vonatkozóan az ajánlati felhívásban nevesített feltételeknek való megfelelést és a pénzügyi ellenszolgáltatást határozta meg. A július 26-án készült bontási jegyzõkönyv szerint három ajánlattevõ – a kérelmezõ, Bóta Csaba egyéni vállalkozó és a Langinwest Nyelvstúdió – nyújtott be ajánlatot, ez utóbbi ajánlattevõ kettõt. Kérelmezõ 3 000 540 Ft, Bóta Csaba egyéni vállalkozó 3 465 900 Ft, a Langinwest Nyelvstúdió 1. sz. ajánlatában 3 593 360 Ft, 2. sz. ajánlatában 3 258 360 Ft ellenszolgáltatásért vállalta a beszerzés tárgyát képezõ szolgáltatás teljesítését. Ajánlatkérõ az ajánlatok értékelésérõl készült július 29-i jegyzõkönyvben rögzítette, hogy a kérelmezõ ajánlatából hiányzik a tb-járulékra vonatkozó igazolás, Bóta Csaba ajánlatából a helyi adókra és tb-járulékra vonatkozó igazolás, a Langinwest Nyelvstúdió két ajánlatából pedig a helyi adókra vonatkozó igazolás. Ajánlatkérõ az igazolások pótlására lehetõséget adott, azzal a kikötéssel, hogy a nyertessel csak akkor köti meg a szerzõdést, ha a hiányzó igazolásokat, nyilatkozatokat addig benyújtja.<br>
Az eljárás eredményérõl ajánlatkérõ az augusztus 2-án kelt levelével értesítette az ajánlattevõket, miszerint az eljárás nyertese Bóta Csaba egyéni vállalkozó. Kérelmezõ augusztus 16-án jogorvoslati kérelmet terjesztett elõ a Döntõbizottsághoz. Sérelmezte, hogy az ajánlatkérõ nem a kérelmezõ, hanem Bóta Csaba egyéni vállalkozó ajánlatát hirdette ki nyertesnek. Kifogásolta, hogy a nyertes természetes személy lett, holott az ajánlati felhívás szerint csak intézetek nyújthattak be ajánlatot.<br>
Kifogásolta továbbá, hogy az ajánlati felhívás nem felelt meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdésében foglaltaknak – az elbírálási szempontokat ajánlatkérõ nem határozta meg –, valamint sérti a 37. § (1) bekezdését – azaz ajánlatkérõ nem készített ajánlati dokumentációt.<br>
Kérte az ajánlatkérõ eljárást lezáró döntésének megsemmisítését.<br>
Ajánlatkérõ az 1999. augusztus 25-én kelt észrevételében kérte a jogorvoslati kérelem elutasítását.<br>
Elõadta, hogy az 1999. július 2-i ajánlati felhívása 3. oldal 2. bekezdésében meghatározta, hogy az összességében legelõnyösebb ajánlat elbírálási szempontot választja, a bírálati szempontok pedig a felhívás 1. oldal 7. bekezdésében és a 2. oldal 1., 2., 3. bekezdésében lettek megadva. Ezek a bírálati szempontok képezték az ajánlatok értékelésének alapját, amit az egyedi értékelõlapok tanúsítanak. Elõadta továbbá, hogy a Kbt. szerint ajánlati dokumentáció készítése nem kötelezõ, azt nem tartotta szükségesnek, mert az ajánlati felhívás minden adatot tartalmazott.<br>
Elõadta továbbá, hogy valamennyi ajánlattevõnek hiányzott 1-2 igazolása, azonban a rendelkezésre álló idõ rövidsége miatt nem nyilvánította érvénytelennek az ajánlatokat, hanem azokat elbírálta és kikötötte, hogy a nyertessel akkor köti meg a szerzõdést, ha a hiányokat az eredményhirdetésig, augusztus 2-ig pótolja.<br>
Közölte, hogy a nyertes ajánlattevõvel – Bóta Csaba egyéni vállalkozóval – a szerzõdést 1999. augusztus 19-én megkötötte, mivel annak akadálya addigra elhárult, és mert a tanfolyamot szeptember 1-jén meg kellett indítani.<br>
A Döntõbizottság a felek írásbeli és a tárgyaláson elhangzott nyilatkozatai, észrevételei, valamint a közbeszerzési eljárásban keletkezett iratok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlati felhívásban ajánlatkérõ – többek között – elõírta, hogy ajánlattevõknek hatósági igazolást kell csatolniuk arról, hogy nem áll fenn köztartozásuk.<br>
A Döntõbizottság megvizsgálta az ajánlatokat és megállapította, hogy az ajánlatkérõ által a július 29-i jegyzõkönyvben megjelölt hiányokon túlmenõen egyik ajánlat sem tartalmazta a Vám- és Pénzügyõrség Országos Parancsnoksága mint adóhatóság igazolását arról, hogy ajánlattevõnek nincs adótartozása, valamint Munkaerõ-piaci Alap és a Központi Nukleáris Alap igazolását ezen állami pénzalapokkal fennálló tartozásra nézve.<br>
Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban meghatározott követelményeknek. Ajánlatkérõ az 52. § (1) bekezdése értelmében az eredményhirdetés idõpontjáig jogosult, illetve köteles megállapítani az érvénytelenséget. Miután az ajánlatoknak a fentiekben megjelölt hiányai az eredményhirdetés idõpontjában is fennálltak, ajánlatkérõnek valamennyi ajánlatot érvénytelenné kellett volna nyilvánítania, ennek elmulasztásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
Az 52. § (2) bekezdés b) pontja alapján érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
Az ajánlati felhívásban ajánlatkérõ kikötötte, hogy csak intézetek nyújthatnak be ajánlatot, a 26. § (2) bekezdése értelmében ezen feltételekhez az eljárás teljes idõtartama alatt kötve volt.<br>
A Döntõbizottság megállapította, hogy a nyertes ajánlattevõ nem intézet, hanem egyéni vállalkozó magánszemély, ezért nem lett volna jogosult részt venni a közbeszerzési eljárásban. A nyertes ajánlattevõ ajánlata tehát ezen okból is érvénytelen.<br>
Az 59. § (1) bekezdése értelmében az eljárás nyertese csak érvényes ajánlatot tevõ lehet. Ajánlatkérõ ezzel szemben érvénytelen ajánlatot hirdetett ki nyertesnek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A kérelmezõ a jogorvoslati kérelmében kérte az ajánlatkérõ jogsértésének megállapítását arra tekintettel is, hogy nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) és (3) bekezdése alapján határozta meg az elbírálási szempontokat.<br>
A Döntõbizottság ezen kérelemnek nem adott helyt, mert a kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. (5</a>) bekezdése alapján a jogorvoslati eljárás a törvény szabályait sértõ esemény tudomásra jutásától számított 15 napon belül kezdeményezhetõ, ezen határidõ elmulasztása jogvesztéssel jár.<br>
Ajánlatkérõ az ajánlati felhívását július 19-ét megelõzõ idõpontban tette közzé a polgármesteri hivatal hirdetõtábláján, kérelmezõ ezt követõen megismerte annak tartalmát, felismerhette a jogsértést. Ehhez képest a kérelem augusztus 16-án történt elõterjesztéséig a 15 napos jogvesztõ határidõ letelt, így a kérelem elkésett.<br>
Kérelmezõ kifogásolta a jogorvoslati kérelmében, hogy ajánlatkérõ nem készített ajánlati dokumentációt. Ez a kérelem egyrészrõl megalapozatlan, másrészrõl elkésett. Megalapozatlan, mert a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése értelmében ajánlatkérõ nem köteles ajánlati dokumentációt készíteni. A kérelem elkésett, mert a 37. § (2) bekezdése alapján ajánlatkérõnek az ajánlati dokumentációt legkésõbb az ajánlati felhívás közzétételének idõpontjára kell biztosítania, a fentiekben elõadottak szerint pedig az ajánlati felhívás közzétételétõl a jogorvoslati kérelem elõterjesztéséig a 15 napos jogvesztõ határidõ letelt.<br>
A Döntõbizottságnak a jogorvoslati kérelem tartalmán túlmenõen azt is vizsgálnia kell, hogy a közbeszerzési eljárás minden tekintetben jogszerû volt-e. A Döntõbizottság észlelte, hogy ajánlatkérõ az ajánlati felhívását nem a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. §-</a>ában meghatározott módon – a K. É.-ben – tette közzé, azonban a jogsértést nem állapította meg, mert a jogorvoslati kérelem e tekintetben is elkésett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § d) és g) pontja szerint rendelkezett. A Döntõbizottság a jogsértés megállapítása ellenére bírságot a közbeszerzés alacsony összegére tekintettel nem szabott ki.<br>
<br>
Budapest, 1999. szeptember 20.<br>
<br>
Dr. Csitkei Mária s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>