<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6662)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.236/12/1999<br>
<br>
Tárgy: Junior Vendéglátó Rt. jogorvoslati kérelme a Budapest XII., Diana Utcai Általános Iskola közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Junior Vendéglátó Rt. (1458 Budapest 97. Pf. 39., továbbiakban: kérelmezõ) kérelmezõnek dr. Berzeviczi Attila (1026 Budapest, Endrõdi S. u. 48.) által képviselt Diana Utcai Általános Iskola (1125 Budapest, Diana u. 35–37., a továbbiakban: ajánlatkérõ) "az iskola tanulói és alkalmazottai étkezésének biztosítása tálalókonyha üzemeltetésével" tárgyú közbeszerzési eljárása ellen indított jogorvoslati kérelmének a Döntõbizottság részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdés a) pontjára tekintettel a Kbt. 59. § (1) bekezdését, ezért 3 000 000 Ft, azaz hárommillió forint bírság megfizetésére kötelezi. A jogorvoslati kérelmet ezt meghaladóan elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. április 21-én ajánlati felhívást tett közzé a K. É.-ben nyílt eljárás megindítására, "az iskola tanulói és alkalmazottai étkezésének biztosítása tálalókonyha üzemeltetésével" tárgyában.<br>
Az eredményhirdetés idõpontjául 1999. június 11-ét határozta meg.<br>
Az eljárás eredményérõl a hirdetményt 1999. július 5-én adta fel, az a K. É. 1999. július 21-i számában jelent meg. E szerint az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>( 1) bekezdés e) pontja alapján eredménytelenné nyilvánította, miután az ajánlati felhívásban közzétett határidõre az ajánlatokat nem bírálta el.<br>
Ezt követõen 1999. augusztus 31-én tette közzé újabb felhívását meghívásos gyorsított eljárás keretében. A beszerzés tárgya megegyezett az 1999. április 21-i hirdetményben közzétettel.<br>
Az eljárás alkalmazása feltételének indoklásául azt jelölte meg, hogy a tárgyi szolgáltatást csak a gyermekétkeztetésben szerzett jártasságra és szakértelemre alapozottan lehet nyújtani a szolgáltatás és az igénybevevõk speciális jellegére tekintettel.<br>
Az ajánlattételre a következõ cégeket hívta meg: Gastro-Center '95 Kft., Római-Gourmand Kft., Foody 2000 Bt., Guest Kft., Sodexho Kft., Elamen Rt., P. Dussmann Kft., Junior Rt. Részajánlattételt nem, többváltozatú ajánlattételt megengedett.<br>
A beszerzés tárgyának mennyiségét a háromszori étkezõk esetében napi 180, az egyszeri étkezõk (csak ebéd) esetében 195 adagban határozta meg. A résztvevõk pénzügyi, gazdasági és mûszaki alkalmassága igazolására kért adatokat és tényeket a következõkben határozta meg:<br>
– pénzintézeti igazolás a fizetõképesség megállapításához,<br>
– az elõzõ 3 év hasonló szolgáltatásainak ismertetése,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározott igazolásokat, illetve nyilatkozatokat csatolni kell, amelyek 90 napnál régebbiek nem lehetnek,<br>
– a tálalókonyha üzemeltetését végzõ személyzet bemutatása, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint.<br>
Ajánlatkérõ az összességében legelõnyösebb ajánlatot kívánta kiválasztani az alábbi fontossági sorrendben meghatározott részszempontok alapján:<br>
– a szolgáltatás ellenértéke,<br>
– ajánlattevõ elõzõ 3 évi referenciái, hasonló szolgáltatásai,<br>
– tálalókonyha üzemeltetése az ajánlattevõ (hivatkozva a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontjára) saját állományú – az ajánlatkérõ oktatási intézmény sajátos jellegét figyelembe vevõ – személyzetével,<br>
– kétféle – reform és hagyományos – menü választhatósága,<br>
– az életkornak megfelelõ vitamin-, kalóriaszükséglet biztosítása.<br>
Kérelmezõ 1999. szeptember 2-án faxon kérdést intézett ajánlatkérõhöz azzal kapcsolatban, hogy a részvételi jelentkezésben elegendõ-e csatolni a cégismertetõt, illetve a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott hatósági igazolásokat és nyilatkozatokat, vagy az elbírálási szempontok szerint összeállított ajánlatot is be kell nyújtani.<br>
Ajánlatkérõ 1999. szeptember 3-i válasza szerint "A részvételre történõ jelentkezés határidejének lejártát követõen az ajánlatkérõ az összes alkalmasnak minõsített részvételre jelentkezõt köteles egyidejûleg, közvetlenül, írásban az ajánlattételre felhívni. Ezután került sor a pályázni szándékozók ajánlatának a beadására, a meghatározott formai, tartalmi, idõbeli követelmények szerint.<br>
Az 1999. szeptember 13-i jelentkezési határidõre a Sodexho Kft, a P. Dussmann Kft., a Foody 2000 Bt., az Elamen Rt., és a kérelmezõ adta be részvételi jelentkezését, akik közül a P. Dussmann Kft. késõbbiekben jelentkezését visszavonta.<br>
Ajánlatkérõ 1999. szeptember 14-én közvetlenül küldte meg ajánlati felhívását a Sodexho Kft., a Foody 2000 Bt., az Elamen Rt., és a kérelmezõ részére. Az ajánlattételi határidõként a felhívás megküldésétõl számított 16. nap 10.00 óráját jelölte meg. Az ajánlati felhívás e) pontjában a következõképpen kérte a csatolandó igazolásokat:<br>
"csatolandó a részvételi felhívásban megjelent igazolások, az elkülönített állami pénzalapok igazolása, közöttük a Munkaerõ-piaci Alap és a Nukleáris Pénzügyi Alap igazolásai, az ajánlattevõ 30 napnál nem régebbi cégkivonata, illetetve vállalkozói igazolvány másolata, ha egyéni vállalkozó, csatolni kell továbbá a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban meghatározott hatósági igazolásokat és nyilatkozatokat".<br>
Kérelmezõ 1999. szeptember 20-án felvilágosítást kért ajánlatkérõtõl arra vonatkozóan, hogy a részvételi felhívást követõen ajánlati felhívásában miért kérte ismételten az igazolások csatolását. Az 1999. szeptember 21-én kelt válasz szerint a <a href="http://net.jogtar.hu/jr/gen/getdoc.cgi?docid=99500040.tv#69">Kbt. 69. § </a>(2) bekezdés g) pontja alapján az ajánlati felhívásnak tartalmaznia kell a csatolandó igazolások megjelölését.<br>
Az 1999. szeptember 30-i határidõre a Foody 2000 Bt., a kérelmezõ, a Sodexho Kft., és az Elamen Rt. nyújtotta be ajánlatát.<br>
Ajánlatkérõ a bontás alkalmával a kérelmezõ ajánlatát nem eredeti igazolások miatt, a Sodexho Kft.-t pedig 90 napon túli adóigazolás miatt érvénytelennek nyilvánította, ezért a további eljárásból kizárta.<br>
Ugyancsak a bontás alkalmával az ajánlattevõket ugyanezen nap 17.00 órai idõpontban tartandó eredményhirdetésre írásban meghívta.<br>
A kérelmezõ a bontás napján 14.26 órakor faxon megküldte 1999. augusztus 31-i dátumú cégkivonatát az ajánlatkérõnek.<br>
Ajánlatkérõ a két érvényesnek minõsített ajánlatot elbírálta és közülük a Foody 2000 Bt. ajánlatát jelölte meg nyertesnek, akivel még ugyanaznap megkötötte a szerzõdést is. A szerzõdés értékét a felek 3 évre, mintegy 63 441 000 Ft-ban határozták meg.<br>
1999. október 1-jén a kérelmezõ jogorvoslati kérelemmel fordult a Döntõbizottsághoz. Kérelmében kérte ajánlatkérõ döntésének megsemmisítését, a szerzõdés megkötésének megtiltását. Kérelme indokolásul elõadta, hogy véleménye szerint ajánlatkérõ nem biztosította az esélyegyenlõséget az ajánlattevõ számára, mert az általa benyújtott részvételi ajánlat eredeti igazolásokat tartalmazott. A másodszor beadott ajánlatában az igazolások másolatát csatolta, sérelmezte, hogy e miatt ajánlatkérõ ajánlatát érvénytelennek minõsítette.<br>
Kifogásolta azt is, hogy bár ajánlatkérõt többször felhívta arra, hogy nyilatkozzon arról, hogy az eljárás elsõ menetében elegendõ-e a cégismertetõ csatolása, illetve a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolások, nyilatkozatok, kapott válaszok nem voltak egyértelmûek.<br>
Továbbá az eredményhirdetésrõl nem készült – az erre vonatkozó kérés ellenére – jegyzõkönyv.<br>
Ajánlatkérõ kérte a jogorvoslati kérelem elutasítását.<br>
Elõadta, hogy kérelmezõ már a pályázat kiírásakor nyomást gyakorolt reá. Szerinte figyelmetlenségbõl kerültek csatolásra a részvételi jelentkezésben az eredeti igazolások, az ajánlatban pedig azok másolatai.<br>
Álláspontja szerint az igazolások eredeti példányban való csatolását a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése írja elõ.<br>
Egyéb érdekeltként az Elamen Rt. sérelmezte, hogy az õ ajánlatánál összességében kevésbé megfelelõ ajánlat került nyertesként kihirdetésre, hogy az eredményhirdetésrõl nem készült jegyzõkönyv. Álláspontja szerint sürgõsség az ajánlatkérõ mulasztásából adódott.<br>
A nyertes Foody 2000 Bt. egyéb érdekelt szerint az ajánlatkérõ jogszerû döntést hozott.<br>
Döntõbizottság 1999. október 4-én ideiglenes intézkedésként a szerzõdés megkötését megtiltotta.<br>
Kérelmezõ jogorvoslati kérelme részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja alapján nem lehet ajánlattevõ az, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult. Az ajánlattevõnek az ajánlatához csatolnia kell a hatóság igazolását arról, hogy nem esik a fenti rendelkezés hatálya alá [Kbt. 46. § (2) bekezdése].<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak [<a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(3) bekezdése].<br>
Az eljárás nyertese pedig a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság eljárása során – a fenti szabályokra figyelemmel – megállapította, hogy kérelmezõt jogosan zárta ki az eljárásból.<br>
Kérelmezõ ugyanis az ajánlattételi határidõ lejártáig (1999. szeptember 3. 10.00 óra) nem csatolta az ajánlattételi felhívás e) pontjában meghatározott, 30 napnál nem régebbi cégkivonatot. Az általa határidõben csatolt cégkivonat 1999. július 12-én kelt. A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése alapján pedig az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók, így az ajánlattételi határidõ lejártát követõen megküldött, 1999. augusztus 31-i dátumú cégkivonatot valóban nem lehetett figyelembe venni.<br>
Az ajánlatkérõ érdemben tehát helyesen döntött, amikor nem tette lehetõvé, hogy a kérelmezõ az eljárás további szakaszában részt vegyen.<br>
Döntése indokát azonban tévesen jelölte meg. A Kbt. szabályai ugyanis nem írják elõ azt, hogy az igazolásokat eredeti példányban kell csatolni.<br>
Az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésének utolsó mondata sem tartalmaz ilyen kitételt. Ez ugyanis azt teszi lehetõvé, hogy az ajánlatkérõ az ajánlatok elbírálása során az igazolások eredetiségét megvizsgálta, azaz ellenõrizze a hatóság megkeresésével, vagy más úton (pl. szakértõ igénybevételével), hogy az – akár eredetiben, akár másolatban benyújtott – igazolások valóban kiállításra kerültek-e.<br>
Az ajánlatkérõnek természetesen joga van arra, hogy eredeti (vagy pl. közjegyzõ által hitelesített másolati) igazolások benyújtását írja elõ, ezt azonban felhívásában egyértelmûen meg kell jelölnie. Jelen közbeszerzési eljárás ajánlatkérõje ezt elmulasztotta.<br>
A helyi adókról szóló 1990. évi C. törvény 1. §-a alapján a Fõvárosi Közgyûlésnek a helyi adók bevezetésérõl szóló 5/1991. (II. 19.) Fõvárosi Közgyûlés rendelete 1. § (2) bekezdése szerint a kerületi önkormányzatok az építmény, a telek és a magánszemélyek kommunális adóját vezethetik be.<br>
A Döntõbizottság a nyertes ajánlatának vizsgálatakor megállapította, hogy abból hiányzik a részvételi felhívás 9. pont harmadik francia bekezdésében, valamint az ajánlati felhívás e) pontjában meghatározott igazolások közül a helyi – a Budapest XIII. Kerület Önkormányzata – adóhatóság igazolása a helyi adóbefizetési kötelezettség teljesítésérõl. Így az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján a nyertest szintén ki kellett volna zárnia az eljárásból.<br>
Tekintettel arra, hogy ajánlatkérõ a nyertest nem zárta ki az eljárásból, olyan helyzetbe hozta magát, hogy – a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján – már nem tudta az eljárás nyerteséül a legkedvezõbb ajánlatot benyújtó ajánlattevõt kiválasztani.<br>
Mindezekre figyelemmel a Döntõbizottság a jogorvoslati kérelemnek részben helyt adott.<br>
Kérelmezõnek a tárgyaláson, valamint az egyéb érdekelt Elament Rt. 1999. október 12-i észrevételében elõterjesztett, a részvételi felhívás gyorsított meghirdetését vitató kifogása elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján ugyanis a jogorvoslati eljárás megindítására a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül van lehetõség. A határidõk elmulasztása pedig jogvesztéssel járt.<br>
Ajánlattevõk a gyorsított eljárás kiírásáról a hirdetmény közzététele napján – 1999. augusztus 31-én – értesültek, így kérelmüket e tárgyban 1999. szeptember 15-ig terjeszthették volna elõ.<br>
A kérelmezõ és az ajánlatkérõ között folytatott levélváltásokkal kapcsolatban a Döntõbizottság megállapította, hogy ajánlatkérõ válaszadási kötelezettségének eleget tett, megfelelõen utalt a Kbt. vonatkozó szabályaira.<br>
A kérelmezõ és az Elamen Rt. sérelmezte azt is, hogy az eredményhirdetésrõl nem készült jegyzõkönyv. A Kbt.-nek az eljárás eredményének kihirdetésérõl és közzétételérõl rendelkezõ 61. §-a nem írja elõ jegyzõkönyv készítését.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d), e) pontja, valamint a (4) bekezdése alapján a rendelkezõ részben írtak szerint határozott.<br>
A Döntõbizottság a bírság mértékének megállapításánál a közbeszerzés értékére, a létrejött szerzõdés idõtartamára és az elkövetett jogsértés súlyára volt figyelemmel.<br>
A jogorvoslat jogáról a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése rendelkezik, az eljárási díj viselését a Kbt. 88. § (1) bekezdés g) pontja írja elõ.<br>
<br>
Budapest, 1999. október 27.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos <br>
<br>
Domokos Gábor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>