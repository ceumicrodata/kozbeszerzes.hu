<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6666)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.209/10/1999.<br>
<br>
Tárgy: Mol Rt. jogorvoslati kérelme a SOTE közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Olaj- és Gázipari Rt. FKÜ Energetikai Termék Értékesítési Üzletág (1093 Budapest, Közraktár u. 30., képviseli: dr. Barcza Klára ügyvéd, 1028 Budapest, Rákóczi u. 49/A, továbbiakban: kérelmezõ) jogorvoslati kérelmét – melyet a Semmelweis Orvostudományi Egyetem (1085 Budapest, Üllõi út 26., képviseli: dr. Salamonné dr. Bódis Enikõ ügyvéd, 1012 Budapest, Vérmezõ u. 14., továbbiakban: ajánlatkérõ) "ipari tüzelõolaj beszerzése" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. július 28-án megjelent 30. számában ipari tüzelõolaj beszerzése tárgyában tett közzé ajánlati felhívást nyílt eljárás megindítására.<br>
Az ajánlati felhívás szerint a teljesítés határideje 1999. szeptember 1-jétõl 2003. augusztus 31-ig folyamatos szállítással, a megrendelõ igénye szerinti ütemezéssel. Az éves mennyiség kb. 150 000 liter. Ajánlatkérõ a részajánlat- és a többváltozatú ajánlattétel lehetõségét kizárta.<br>
Az ajánlatkérõ ajánlattevõktõl pénzügyi, gazdasági és mûszaki alkalmasságuk igazolására az alábbiakat kérte:<br>
– három hónapnál nem régebbi cégkivonat vagy a vállalkozói igazolvány hiteles másolata,<br>
– banki nyilatkozat az ajánlattevõ helyzetérõl, fizetõképességérõl,<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban elõírt nyilatkozatok, igazolások,<br>
– elõzõ 3 év hasonló szolgáltatásainak megnevezése.<br>
Ajánlatkérõ az összességében legelõnyösebb ajánlatot kívánta kiválasztani az alábbi csökkenõ fontossági sorrendben meghatározott részszempontok alapján:<br>
– ár,<br>
– fizetési feltétel,<br>
– az ajánlattevõ és az ajánlat alkalmassága (a vállalt szállítási határidõk az egyes megrendeléstõl számítva).<br>
Ajánlatkérõ ajánlati felhívásának 15. pontjában többek között jelezte, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (5) bekezdések az ajánlati felhívás részét képezik. Ajánlatkérõ dokumentációt is kibocsátott, amely tartalmazott egy adatlapot, egy egyoldalas mûszaki leírást, az ajánlattételhez beszerzendõ igazolások listáját, továbbá a szállítási szerzõdés tervezetét.<br>
Az 1999. szeptember 7-i ajánlattételi határidõre két ajánlattevõ nyújtott be ajánlatot: Henger Team Kft. és kérelmezõ.<br>
Az ajánlatok bontásáról készült jegyzõkönyv rögzíti, hogy a Henger Team Kft. ajánlata nem tartalmazza az Országos Atomenergia Hivatal igazolását a Központi Nukleáris Pénzügyi Alappal szembeni fizetési kötelezettség teljesítésérõl, továbbá a származási bizonyítványt. Ezen igazolások 3 napon belüli pótlására ajánlatkérõ lehetõséget biztosított. A kérelmezõ megítélése szerint a származási bizonyítvány utólagos beszerzésére lehetõség nincs, ez a kérelmezõi álláspont a bontási jegyzõkönyvben megfogalmazásra is került. A Henger Team Kft. a hiánypótlási kötelezettségének eleget tett oly módon, hogy az Országos Atomenergia Hivatal igazolását csatolta, és mellékelt egy általa származási bizonyítványnak minõsített iratot is.<br>
Az ajánlatkérõ a két ajánlatot érvényesnek minõsítette, azt érdemben elbírálta, és 1999. szeptember 14-én megtartott eredményhirdetésen a Henger Team Kft. által benyújtott ajánlatot nyertesként kihirdette.<br>
Kérelmezõ a törvényes határidõn belül, 1999. szeptember 16-án jogorvoslati kérelemmel fordult a Döntõbizottsághoz, amelyben kérte a jogsértés megállapítását, az ajánlatkérõ közbeszerzési eljárása során hozott döntésének megsemmisítését, bírság kiszabását, ideiglenes intézkedésként az eljárás felfüggesztését, és a még meg nem kötött szerzõdés megkötésének megtiltását.<br>
Indoklásul elõadta, hogy ajánlatkérõ a származási bizonyítvány utólagos beszerzését írta elõ nyertes részére, megítélése szerint ez jogszerûtlen volt, ajánlatkérõnek meg kellett volna állapítani a nyertes ajánlatának érvénytelenségét. Véleménye szerint az Országos Atomenergia Hivatal igazolásának hiánya is nyertes ajánlatának érvénytelenségét jelentette. Elõadta továbbá, hogy ajánlatkérõ a nyertes ajánlatát nem ismertette vele, szerinte ez is jogszabályellenes. Vitatja, hogy ajánlata kedvezõtlenebb lett volna nyertesénél. Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontjában foglaltakat azzal, hogy nem az összességében legelõnyösebb ajánlatot fogadta. el.<br>
Árajánlatukat 15 °C-on mért hõmérsékletre vetítve adták meg, a nemzetközi gyakorlatnak megfelelõen.<br>
A nyertes és az õ árajánlatukat a hõmérséklet-korrekcióval végzett számítás alapján is egyenértékûnek kell tekinteni, mert a két árajánlat között eltérés 10% alatti, és ajánlatukhoz származási bizonyítványt csatoltak.<br>
A késedelmi kamat mértékének a jegybanki alapkamat másfélszeresét ajánlották meg, mely a jelenlegi adatok szerint 23,5%-nak felel meg, míg a nyertes 20% késedelmi kamat fizetését kívánta felszámolni.<br>
Tekintettel arra, hogy a jegybanki alapkamat mértéke csökkenõ tendenciát mutat, így a szerzõdés négyéves terminusa alatt az ajánlatuk kedvezõbb. Állításuk szerint a szállítási határidõ vonatkozásában is kedvezõbb ajánlatot adtak a nyertesnél.<br>
Kérelmezõ sérelmezte továbbá, hogy ajánlatkérõ nem tette közzé ajánlati felhívásában a részszempontok súlyszámait.<br>
Ajánlatkérõ észrevételében elõadta, hogy lehetõsége van hiánypótlás elrendelésére és arra, hogy csak a megadott határidõ eredménytelen elteltét követõen állapítsa meg a hiányos ajánlat érvénytelenségét. Elõadta továbbá, hogy kérelmezõ, bár kedvezõbb árajánlatot adott, azt viszont csak a 15 °C-os tüzelõanyag-hõmérséklet alapján számolja, így a téli idõszakra tekintettel a felhasználható tüzelõolaj-mennyiség kevesebb lehet a fizetendõ számlában megjelölt mennyiségnél. Ez 12 000 literes mennyiségnél kb. 50–100 liter közötti eltérést is jelenthet a külsõ hõmérséklet függvényében, így összességében a nyertes ára kb. 1 Ft-tal olcsóbb. Véleménye szerint ezért nyertes árajánlata kedvezõbb volt kérelmezõénél.<br>
Ajánlatkérõ a kérelmezõ által becsatolt származási bizonyítványt az értékelésnél nem vette figyelembe, mert a nyertes minden bírálati szempontból kedvezõbb ajánlatot tett. A második bírálati szemponttal kapcsolatban jelezte, hogy részére hátrányos kérelmezõ azon szerzõdési feltétele, mely szerint esetleges fizetési késedelme esetén a jegybanki alapkamat másfélszeresét kötötte ki fizetési kötelezettségként.<br>
A harmadik bírálati szempont vonatkozásában kedvezõbbnek ítélte nyertes szállítási határidõ vonatkozásában tett ajánlatát, mert õ a megrendeléstõl számított 3 napon belül, sürgõs esetben pedig azonnal szállít felár nélkül. Kérelmezõ ugyanakkor a kért szállítási idõpontot megelõzõen 3 munkanappal elõbb leadott megrendelés 48 órán belüli teljesítését vállalja, továbbá az ajánlatához csatolt ún. általános szállítási feltételeiben további egy napot is kiköt a szállítási határidõre, ha távolabbi telephelyrõl kellene szállítania. Eljárása során az elbírálási szempontokhoz súlyszámok rendelése nem volt kötelezõ. A szerzõdés megkötésére még nem került sor.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottságnak elsõdlegesen abban a kérdésben kellett állást foglalnia, hogy a nyertes ajánlat érvényesnek tekinthetõ-e.<br>
Az ajánlati felhívás 15. pontjában az egyéb információk között elõírás volt az, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (5) bekezdés az ajánlati felhívás részét képezi. A Kbt. 59. § (2) bekezdése szerint az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének ötven százalékát meghaladja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(6) bekezdés alapján a (2)–(3) bekezdésben meghatározott – az árura vonatkozó – tényt a gazdasági kamarák által kiállított származási bizonyítvánnyal kell igazolni. Ha az ajánlattételi határidõ lejártáig ez a tény még nem igazolható, az ajánlattevõnek errõl az ajánlatában kell nyilatkoznia, és a tényt utólag igazolnia.<br>
A nyertes ajánlata sem nyilatkozatot, sem pedig a kamarák által kiállított származási bizonyítványt nem tartalmazott.<br>
Az ajánlatkérõ e körben ugyan hiánypótlást biztosított, azaz a származási bizonyítvány csatolására hívta fel ajánlattevõt, de a nyertes utólag becsatolt igazolása sem felelt meg a jogszabályi követelménynek.<br>
A származási bizonyítvány azonban nem érvényességi követelménye az ajánlatnak, hanem az ajánlatok elbírálásakor, értékelésekor bír relevanciával. Ugyanis az ajánlattevõ, aki ezzel a lehetõséggel nem él, elzárja magát attól, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésben fennálló feltételek esetén ajánlata kedvezõbbnek minõsüljön.<br>
A Közbeszerzések Tanácsa 4/1996. (K. É. 31.) sz. ajánlása alapján ajánlatkérõnek módja van az eljárás során hiánypótlásra lehetõséget biztosítania, de ennek köre szigorúan a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) és a Kbt. 46. § (2) bekezdésben elõírt hatósági igazolások és nyilatkozatok pótlására vonatkozik.<br>
A Központi Nukleáris Alappal kapcsolatos igazolás a hatósági igazolások körébe tartozik, így a Közbeszerzések Tanácsa 4/1996. (K. É. 31.) ajánlása alapján nem járt el jogsértõ módon ajánlatkérõ, amikor ezen igazolás utólagos becsatolására lehetõséget biztosított, a származási bizonyítvány vonatkozásában viszont helytelenül járt el, mert ennek utólagos megkérésére, illetve pótlására lehetõség nincs.<br>
A fentiekbõl következõen megállapítható, hogy ajánlatkérõ jogszerûen minõsítette a nyertes ajánlatát érvényesnek.<br>
Ezt követõen a Döntõbizottság azt vizsgálta, hogy a megadott elbírálási szempontok alapján ajánlatkérõ az összességében legelõnyösebb ajánlatot hirdette-e ki nyertesnek.<br>
Az elsõ elbírálási szempont, az ár vonatkozásában megállapítható, hogy a nyertes azáltal, hogy nem tett elõzetes nyilatkozatot ajánlatában, akkor sem érvényesíthette volna ebbõl származó, rá nézve elõnyös ár- egyenértékûséget, ha a kamarától becsatolja a származási bizonyítványt. Azonban nyertes nem a kamarától csatolt be származási bizonyítványt. Kérelmezõ ajánlata viszont mind a nyilatkozatot, mind a származási bizonyítványt tartalmazta, így amennyiben a kérelmezõ és a nyertes által megajánlott ár közötti különbség 10%-on belül van, a kérelmezõ szempontjából alkalmazható az ajánlatkérõ által már az ajánlati felhívásban is jelzett <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésében foglaltak. A nyertes 127 Ft/l áron tette meg ajánlatát a hõmérsékleti tényezõktõl függetlenül. A kérelmezõ 126,42 Ft/l árat ajánlott, 15 °C-ra vonatkozó kompenzációval. A 15 °C-os hõmérséklet-kompenzáció eredményeként a kérelmezõ ára minimálisan magasabb, azonban a két ár közötti különbség igen csekély, a 10%-os limiten jóval belül marad. Ezt a tényt kérelmezõ és ajánlatkérõ sem vitatta, így a kérelmezõ és nyertes ára egyenértékûnek tekinthetõ, így ezen bírálati szempont esetében a két ajánlat egyforma. Ugyanakkor helytelenül járt el, amikor kérelmezõ által becsatolt származási bizonyítvány okán nem minõsítette egyenértékûnek az árajánlatokat.<br>
A második elbírálási szempont a fizetési feltételek voltak. E szempont keretében ajánlatkérõ vizsgálta a számlák benyújtási határidejét, valamint az esetleges késedelmi kamat mértékét. A teljesítési határidõre mindkét ajánlat 30-30 napot tartalmazott, ez egyébként ajánlatkérõ részérõl elõírás, illetve elvárás is volt. A késedelmi kamatra a nyertes a Ptk.-ban foglaltakat határozta meg, míg a kérelmezõ a mindenkori jegybanki alapkamat másfélszeresét kötötte ki. Ez utóbbi vonatkozásában nyilvánvaló, hogy nyertes ajánlata ajánlatkérõre nézve kedvezõbb, ugyanis a Ptk. szerinti késedelmi kamat mértéke évi 20%, a jegybanki alapkamat másfélszerese jelenleg 23,5%. A Döntõbizottság azt a kérelmezõi érvelést, hogy a jegybanki alapkamat mértéke jelenleg csökkenõ tendenciát mutat, elfogadni nem tudta, mert nem prognosztizálható most, hogy ez a jövõre nézve is igaz lesz.<br>
A harmadik elbírálási szempont az ajánlattevõ és az ajánlat alkalmassága (a vállalt szállítási határidõk az egyes megrendeléstõl számítva) volt. E bírálati szempont vonatkozásában nyertes úgy fogalmazott, hogy a rendeléstõl számított 3 napon belül, sürgõs igény esetén azonnal kész szállítani. Ezzel szemben kérelmezõ a kiszállítási idõpont elõtt 3 munkanappal leadott megrendelés esetén 48 órán belüli, lehetõség szerint 24 órán belüli teljesítést vállalt. Elõbbiek alapján nyertes e vonatozásban is kedvezõbb ajánlatot nyújtott be.<br>
Összességében az elsõ elbírálási szempontból a két ajánlat egyenértékûnek, míg a második, harmadik szempontból a nyertes ajánlata jobbnak minõsült. Fentiekre tekintettel a Döntõbizottság megállapította, hogy összességében a nyertes tette a legkedvezõbb ajánlatot. Az ajánlatkérõ döntése tehát jogszerû volt.<br>
Kérelmezõnek azon kérelmi eleme, mely szerint ajánlatkérõ ajánlati felhívásában nem jelölte meg a bírálati szempontok súlyszámait, megalapozatlan, mert az 1999. szeptember 1-je elõtt indított közbeszerzési eljárások esetén ennek megadása nem volt kötelezõ.<br>
A Döntõbizottság 1999. szeptember 17-én ideiglenes intézkedésként az eljárást lezáró szerzõdés megkötését megtiltotta, melynek hatálya az érdemi határozat meghozataláig áll fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint megalapozatlant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 11.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>