<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5340)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.152/12/1999.<br>
<br>
Tárgy: PVCS Kft. jogorvoslati kérelme Dunaharaszti Polgármesteri Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Petrik Ferenc ügyvéd (1012 Budapest, Mikó u. 14.) által képviselt Pest Megyei Víz- és Csatornamû Építõ Kft. (1107 Budapest, Balkán u. 4., a továbbiakban: kérelmezõ) kérelmezõnek Dunaharaszti Polgármesteri Hivatal (2330 Dunaharaszti, Fõ u. 152., a továbbiakban: kérelmezett) Dunaharaszti szennyvízcsatorna-hálózata kiépítése IV. ütemének megvalósítása tárgyú közbeszerzési eljárása ellen benyújtott jogorvoslati kérelmének helyt ad és megállapítja, hogy kérelmezett megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#49">Kbt.) 49. §</a> (2) bekezdésére tekintettel az 59. § (1) bekezdését, ezért a Döntõbizottság 3 000 000 Ft, azaz hárommillió forint bírság megfizetésére kötelezi.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi kérelmezettet, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
I.<br>
<br>
Kérelmezett a rendelkezõ részben meghatározott közbeszerzési eljárásra a K. É. 1999. január 27-i számában tette közzé részvételi felhívását nyílt eljárásra elõminõsítéssel.<br>
Az eljárás lebonyolításával az APEX-MM Kft.-t bízta meg.<br>
A felhívásra 12 jelentkezés érkezett, melybõl ajánlatkérõ 6 jelentkezõt tartott alkalmasnak: a Betonút Rt.-t (a Stabil konzorcium nevében), a Betonútépítõ Rt.-t, a Hoffmann Építõipari Rt.-t, a KÉV-METRÓ Kft.-t, a PENTA Kft.-t és jelen jogorvoslati eljárás kérelmezõét.<br>
Az elõminõsítési eljárás eredményérõl a K. É. 1999. március 17-i számában tett közzé értesítõt, jelezve, hogy "A fentiekben felsorolt jelentkezõk által benyújtott jelentkezési dokumentáció megfelel a Kbt. elõírásainak, valamint a részvételi felhívásban rögzített feltételeknek. A jelentkezõk felkészültségüket megfelelõ referenciákkal igazolták."<br>
A PENTA Kft. referenciáit részvételi jelentkezésének 25–26. oldala sorolta fel, a kérelmezõ referenciáit részvételi jelentkezése B4 1–3. oldala.<br>
Kérelmezett a Döntõbizottság D 39/1999. sz. határozata alapján a Magyar Aszfalt Kft.-t bevonta az eljárásba, míg a Betonút Rt.-t kizárta.<br>
Fentiek alapján kérelmezett összesen 6 jelentkezõ részére küldött 1999. március 1-jén ajánlati felhívást.<br>
A Hoffmann Építõipari Rt. nem nyújtott be ajánlatot, kérelmezett a KÉV METRÓ Kft. és a Magyar Aszfalt Kft. ajánlatát érvénytelennek minõsítette. Ily módon 3 ajánlat, a kérelmezõ, a PENTA Kft. és a Betonútépítõ Rt. ajánlata került elbírálásra.<br>
Kérelmezett az ajánlati felhívás 13 . pontjában az ajánlatok elbírálására az összességében legelõnyösebb ajánlat elbírálási szempontot határozta meg, az ennek megítélésére szolgáló bírálati szempontok fontossági sorrendben a következõk voltak:<br>
<br>
1. ajánlati ár,<br>
<br>
2. az alvállalkozói közremûködés aránya, <br>
<br>
3. fizetési feltételek,<br>
<br>
4. a munkavégzés ütemezése,<br>
<br>
5. a teljesítési garancia mértéke,<br>
<br>
6. a kötbérvállalás mértéke,<br>
<br>
7. referenciamunkák.<br>
Az ajánlati dokumentáció III. fejezetében kérelmezett meghatározta az értékelés rendjét, a bírálati szempontokhoz rendelt súlyozási %-ot, az egyes bírálati szempontok ún. "alszempontjait", valamint az egyes bírálati szempontok szerinti követelményeket, elõnyben részesítési feltételeket.<br>
Az ajánlatok elbírálási rendjét a kérelmezett a következõképpen határozta meg: "az ajánlatokat minden egyes bírálati szempont tekintetében rangsor felállítása szerint pontozza. A minimális pontszám 1 (egy), a maximális adható pontszám pedig azonos a bírálati eljárásba bevont ajánlattevõk számával, de legalább 5 (öt). Az egyes bírálati szempontokra elért pontok a megadott százalékszámokkal súlyozásra, majd összevetésre kerülnek."<br>
A súlyozási százalék a bírálati szempontok sorrendjében: 40%, 15%, 14%, 10%, 9%, 7%, 5%, melyeken belül az egyes alszempontok is súlyozási százalékszámot kaptak.<br>
A 3. és 4. bírálati szempont – a fizetési feltételek és a munkavégzés ütemezése – tényezõi a következõk:<br>
<br>
3.: részszámlák kiállításának gyakorisága,<br>
fizetési határidõ,<br>
<br>
4.: a tevékenység ütemezése, egyes munkafolyamatok összehangolása,<br>
az egyes ütemek megvalósulásának idõtartama, határideje,<br>
a teljes munkavégzés idõtartama, határideje.<br>
A bírálati szempontok definíciója szerint az 1. elbírálási szempontból az alacsonyabb árat, a 2-bõl a minél magasabb saját teljesítési arányt, a 3. elbírálási szempontnál a kisszámú részszámla benyújtását és a 15 napos minimum határidõnél hosszabb fizetési határidõt, az 5-bõl az 1,5% kötelezõ mértéknél minél magasabb garanciavállalást, a 6-ból pedig a 100 ezer Ft/nap kötelezõ mértéknél minél magasabb kötbérvállalást tekintette elõnynek a kérelmezett. A 4. elbírálási szempontot illetõen kérelmezett csak a harmadik alszemponthoz fûzött elõnyben részesítési kitételt, miszerint az ajánlati felhíváshoz képest rövidebb idõtartamú, megfelelõen ütemezett teljesítést értékeli elõnyként.<br>
A kérelmezett képviselõ-testülete az 1999. május 31-i ülésén a PENTA Kft.-t jelölte meg nyertesnek, második helyezettnek pedig jelen jogorvoslati eljárás kérelmezõjét.<br>
Kérelmezõ jelen jogorvoslati kérelme elõterjesztése elõtt, már 1999. június 2-án elõterjesztett jogorvoslati kérelmet.<br>
Sérelmezte, hogy kérelmezett nem a meghirdetett szempontrendszer alapján rangsorolta az ajánlatokat, azt, hogy elbírálási szempontonként szerepelt az alvállalkozói közremûködés aránya, a teljesítési garancia mértéke és a referencia, holott ezen szempontok vizsgálata az elõminõsítési eljárás tárgyát képezi.<br>
Kérelmezett kérte az 1999. június 2-án elõterjesztett jogorvoslati kérelem elutasítását, részben elkésettség, részben megalapozatlanság jogcímén.<br>
A képviselõ-testület az eredményt nem hirdette ki, és a nyertessel a jogorvoslati kérelemre tekintettel nem kötöttek szerzõdést.<br>
A Közbeszerzések Tanácsa Közbeszerzési Döntõbizottsága D. 105/13/1999. sz. határozatában a jogorvoslati kérelemnek részben helyt adott.<br>
Megállapította, hogy ajánlatkérõ mint kérelmezett az eljárás nyerteseire vonatkozó, még ki nem hirdetett döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, ezért ezen döntéseket megsemmisítette. Felhívta ajánlatkérõt, hogy a második és hetedik elbírálási szempontból értékelje újra az ajánlatokat és az eljárás lezáró döntését nyilvánosan hirdesse ki. Egyebekben a jogorvoslati kérelmet elutasította.<br>
A Közbeszerzési Döntõbizottság határozatának indokolásában rámutatott, hogy az ajánlatok elbírálása csak formailag volt helyes. A kérelmezett az 1., 3., 4., 5., 6. bírálati szempontokat helyesen értékelte, azonban értékelése a második bírálati szempont – az alvállalkozói közremûködés aránya – tekintetében nem helytálló, a hetedik bírálati szempont – a referenciák – terén pedig további vizsgálatra szorul. Miután 15% feletti alvállalkozót ajánlattevõk nem jelöltek meg, az ajánlatokat a 2. bírálati szempontból azonos értékûnek kell tekintetni.<br>
A referenciák, mint hetedik elbírálási szempont tekintetében a Döntõbizottságnak kétségei merültek fel az ajánlatok közötti helyes rangsor tekintetében.<br>
A részvételi jelentkezések adatai szerint ajánlattevõk a megelõzõ 3 évben a következõ volumenû, a beszerzés tárgyával azonos vagy hasonló jellegû munkát végeztek:<br>
	Befejezett	Folyamatban	Összesen<br>
Betonútépítõ Rt.	20 716 fm	35 956 fm	56 672 fm<br>
PENTA Kft.	80 818 fm	75 654 fm	156 472 fm<br>
Kérelmezõ	16 900 fm	130 000 fm	146 900 fm<br>
A folyamatban lévõ beruházások közül a Döntõbizottság megfelelõ adatok hiányában nem tudta megállapítani, hogy azok milyen készültségi fokon voltak, azok közül részátadással milyen volumenû munka került teljesítésre, pedig referenciaként csak a már elvégzett munkákat lehet figyelembe venni.<br>
Az értékelési iratokból az sem volt megállapítható, hogy kérelmezett a folyamatban lévõ munkák készültségi fokát hogyan vette figyelembe.<br>
A Döntõbizottság ezért felhívta kérelmezettet a referenciáknak ezen adatok figyelembevétele mellett történõ újraértékelésre.<br>
Megállapította, hogy ajánlatkérõ a második és hetedik bírálati szempontból nem az ajánlatok tényleges tartalma alapján döntött, és miután e két bírálati szempont megítélése befolyásolja az összességében legelõnyösebb ajánlat kiválasztását, a Döntõbizottság szükségesnek tartotta az ajánlatok újbóli értékelését.<br>
E határozat ellen a kérelmezett jogorvoslatért fordult a Fõvárosi Bírósághoz 1999. július 15. napján, kérve a határozat felülvizsgálatát.<br>
<br>
II.<br>
<br>
A kérelmezett intézkedett az elbírálási határidõ 30 nappal történõ meghosszabbításáról az ajánlattevõk értesítése és a K. É.-ben való közzététel mellett (K. É. 1999. 27. száma, 1999. július 7.)<br>
1999. július 5-én kelt levelében felhívta az érvényes ajánlattevõket arra, hogy nyilatkozzanak:<br>
– az ajánlati kötöttség fenntartásáról,<br>
– "arról, hogy az elõminõsítési szakaszban benyújtott részvételi jelentkezési iratanyagban folyamatban levõnek jelzett megbízások közül az ajánlattételi határidõig (1999. május 11.) milyen volumenû munka került értékelésre. A teljesítés alatt jegyzõkönyvezett mûszaki átadás értendõ."<br>
A Betonútépítõ Rt. nem tartotta fenn az ajánlatát.<br>
A nyertes PENTA Kft. 1999. július 7-i levelében ajánlatát fenntartotta, és kimutatást csatolt a befejezett munkák referenciáiról (81 216 fm gerincvezeték, 42 530 fm bekötõcsatorna, összesen 123 846 fm 24 munkaterületen, valamint a folyamatban lévõ beruházások részátadásokkal teljesített munkáiról: 41 070 fm gerincvezeték, 19 280 fm bekötõcsatorna, összesen 60 350 fm 8 munkaterületen) megjelölte a referenciát nyújtó személyeket is.<br>
A kérelmezõ 1999. július 7-i, 145/99. hivatkozási számú levelében ajánlati kötöttségét fenntartotta, mûszaki átadás-átvételi jegyzõkönyvekkel igazolta, 81 977 fm gerincvezeték és 34 616 fm bekötõcsatorna, összesen 116 593 fm folyamatban lévõ beruházás részteljesítését.<br>
Kérelmezett a 2. elbírálási szempontból az ajánlatokat azonosnak értékelte. A referenciák értékelésekor a nyertesnél – a Döntõbizottság korábbi határozatában megállapított befejezett, valamint az 1999. július 7-i kiegészítõ referenciajegyzékben szereplõ folyamatban lévõ beruházások összeadásával – 141 168 fm-t, a kérelmezõnél 133 493 fm-t vett figyelembe.<br>
Kérelmezett a folyamatban lévõ beruházások megítélésénél nem vizsgálta azt, hogy a kiegészítõ referenciajegyzékben a felsorolt munkaterületek és a megjelölt teljesítések megegyeznek-e az elõminõsítési eljárásban benyújtott adatokkal.<br>
Kérelmezett bírálóbizottsága a 7. bírálati szempontból a nyertes ajánlatát tekintette jobbnak. Ismét elvégezte a 2 érvényes ajánlat pontozását (a súlyozással együtt)<br>
Bírálati szempontok<br>
	1.	2.	3.	4.	5.	6.	7.	Össz.<br>
Penta Kft.	1	5	5	5	5	5	5	 340 p	<br>
Kérelmezõ	5	5	1	1	1	1	1	 320 p<br>
<br>
1. bírálati szempont 40 pont<br>
<br>
2. bírálati szempont 15 pont<br>
<br>
3. bírálati szempont 14 pont<br>
<br>
4. bírálati szempont 10 pont<br>
<br>
5. bírálati szempont   9 pont<br>
<br>
6. bírálati szempont   7 pont<br>
<br>
7. bírálati szempont   5 pont<br>
A bizottság megállapította, hogy az összességében legelõnyösebb ajánlatot a PENTA Kft. tette.<br>
A kérelmezett képviselõ-testülete 1999. július 12-i ülésén 12:5 arányban a PENTA Kft. ajánlatát fogadta el nyertesnek.<br>
Az eredményhirdetésre 1999. július 14-én 9 órakor került sor, ahol a PENTA Kft.-t hirdették ki nyertesnek, második legjobb ajánlatot tevõnek pedig a kérelmezõt. A szerzõdés az eredményhirdetés napján létrejött a kérelmezett és a nyertes között, aláírására 1999. július 30-án került sor.<br>
Kérelmezõ a kérelmezett ezen döntése ellen nyújtott be jelen eljárásban jogorvoslati kérelmet 1999. július 13-án.<br>
Álláspontja szerint õ tette az összességében legelõnyösebb ajánlatot. A kérelmezett nem az elõre meghatározott értékelési szempontok alapján bírálta el az ajánlatokat, nem a Közbeszerzési Döntõbizottság fent idézett határozatában megfogalmazott elvek szerint. Kérte:<br>
– ideiglenes intézkedésként az eljárás felfüggesztését,<br>
– a szerzõdés megkötésének megtiltását,<br>
– az eljárást lezáró döntés megsemmisítését,<br>
– a kérelmezett felhívását a Kbt. szabályainak megfelelõ eljárásra,<br>
– a kérelmezett bírságolását a sorozatos jogsértésre tekintettel<br>
– a kérelmezettnek az eljárási díj és költségek megfizetésében való marasztalását.<br>
Kérelmezett elõadta, hogy a D. 105/13/1999. sz. döntõbizottsági határozatnak megfelelõen járt el, a bírálati szempontokat nem változtatta meg. Kérte az alaptalan jogorvoslati kérelem elutasítását.<br>
A nyertes PENTA Kft. szintén kérte az alaptalan jogorvoslati kérelem elutasítását.<br>
Kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) bekezdése szerint az ajánlattevõ az ajánlattételi határidõ lejártáig módosíthatja, illetve visszavonhatja ajánlatát. Az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók. [(2) bekezdés]<br>
Az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. [<a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1)]<br>
Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést [<a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1)]<br>
A Közbeszerzési Döntõbizottságnak jelen jogorvoslati eljárásban abban a kérdésben kellett állást foglalnia, hogy kérelmezett helyesen bírálta-e el a 7. bírálati szempontot, ezt követõen pedig az összes bírálati szempont alapján az összességében legelõnyösebb ajánlatot hirdette-e ki nyertesnek.<br>
A Döntõbizottság a nyertes PENTA Kft. elsõ és azt kiegészítõ referenciajegyzékét összehasonlítva tényként állapította meg, hogy az abban felsorolt munkák és elvégzett munkamennyiségek nem egyeznek meg.<br>
Az elsõ referenciajegyzékben nem szerepel a kiegészítésben 1996., 1997., 1998. évi munkák között feltüntetetett Hatvan Ipari Park II. ütem; III. Vízvezeték szennyvízcsatorna; Hadak útja csapadékcsatorna; XI. Etele tér, Bartók Béla úti csatorna; XXIII., Sebész u.; Budapest III., Pusztaszeri út. Az elvégzett munkamennyiségek Isaszeg nagyközségnél és a IV., Eötvös utcai munkáknál egyeznek meg minden kétséget kizáróan.<br>
A folyamatban lévõ beruházások közül az elsõ referenciajegyzékben nem szerepel Nagykovácsi déli külterület csatornaépítési munka; Nagybárkány község szennyvízcsatornázása pedig a befejezett munkák között került feltüntetésre.<br>
A kiegészítõ referenciajegyzék 3–8. sorában felsorolt munkák munkamennyiségei nem egyeznek meg az elsõ referenciajegyzékben (a 20–25. sorban) található adatokkal.<br>
A Kbt. fent idézett 49. § (2) bekezdése alapján a referenciajegyzék módosítására az ajánlattételi határidõ – 1999. május 11. – lejártát követõen nem volt lehetõség.<br>
A Döntõbizottság a D.105/1999. sz. határozatában a kérelmezettet az elbírálási szempont újraértékelésére és nem új adatok bekérésére és értékelésére hívta fel.<br>
A kérelmezett a nyertes PENTA Kft. folyamatban lévõ referenciamunkái közül csak azokat vehette volna figyelembe, amelyek már az elsõ referenciajegyzékben szerepeltek, a figyelembe vehetõ elvégzett munkamennyiség pedig szintén nem lehet nagyobb, mint amely az elsõ referenciajegyzékben szerepel. Az egyértelmûen össze nem hasonlítható mennyiségeket szintén figyelmen kívül kell hagyni: ahol az elsõ referenciajegyzék a HBCS-t darabszámra adta meg, a kiegészítõ pedig fm-re (Budapest XVII., Zrínyi út, Szövetség u. és Nagyszentmiklós u. szennyvízcsatorna-építés).<br>
Mindezekre figyelemmel, a csatolt kiegészítõ nyilatkozat és átadás-átvételi jegyzõkönyvek alapján a nyertes PENTA Kft. folyamatban lévõ munkái közül az 1999. május 11-ig ténylegesen átadottakat lehet figyelembe venni az alábbiak szerint:<br>
	1.*	2.**	mennyiség<br>
	(sor)	(sor)<br>
Dunaharaszti <br>
Közmû Iroda	20.	3.	17 000 fm<br>
Bugyi <br>
Nagyközség PH	21.	4.	785 fm<br>
Szõd Község PH	24.	5.	275 fm<br>
			+ 749 fm<br>
XVII. kerületi <br>
Önkormányzat PH	22.	6.	615 fm<br>
Bp.-Csepel <br>
Önkormányzat	23.	7.	246 fm<br>
Berczel-Nógrádkövesd <br>
Önkormányzat	25.	8.	5 571 fm<br>
Összesen			25 243 fm<br>
* Az elsõ referenciajegyzék sorainak száma.<br>
** A kiegészítõ referenciajegyzék folyamatban lévõ beruházások sorainak száma.<br>
Így a PENTA Kft. értékelhetõ referenciamunka-mennyiség mindösszesen 106 061 fm (befejezett: 80 818 fm + folyamatban levõ: 25 243 fm)<br>
A kérelmezõ figyelembe vehetõ referenciamunkamennyisége mindösszesen 133 493 fm (befejezett: 16 900 fm + folyamatban levõ: 116 593 fm). Megállapítható tehát, hogy a kérelmezõ nagyobb referenciamunkamennyiséggel rendelkezik a két ajánlat közül.<br>
Tekintettel azonban arra, hogy a referenciavizsgálat célja a mûszaki alkalmasság igazolása, a Döntõbizottság álláspontja szerint a 7. bírálati szempontból nem indokolt a különbségtétel a két ajánlattevõ között.<br>
Az összes bírálati szempontot egybevetve – a D.105/1999. sz. határozatot is figyelembe véve – megállapítható, hogy az 1. bírálati szempontból a kérelmezõ ajánlata jobb, a 2. és 7. bírálati szempontból az ajánlatok azonosak, a 3–6. bírálati szempontokból a nyertes PENTA Kft. ajánlata jobb.<br>
Mindezek alapján – különös tekintettel a szempontok fontossági sorrendjére – az összességében legelõnyösebb ajánlatot a kérelmezõ tette. Ugyanerre az eredményre vezet az ajánlatkérõ által meghatározott pontozás és elõnyben részesítési rendszer matematikai vizsgálata is.<br>
Fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja alapján a rendelkezõ részben írtak szerint határozott.<br>
Bírság kiszabására a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján abban az esetben kerülhet sor, ha a Döntõbizottság a közbeszerzési eljárást lezáró döntést vagy a közbeszerzési szerzõdés megkötését követõen az eljárás jogellenességét állapítja meg. A bírság mértéke a közbeszerzés értékének legfeljebb 30%-a, de legalább 500 000 Ft.<br>
A Döntõbizottság az egyazon közbeszerzési eljárásban ismételten elõforduló jogsértés tényére, a közbeszerzés értékére is tekintettel a rendelkezõ részben megállapított mértékû bírságot tartotta arányban állónak a jogsértés mértékével. Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja, a jogorvoslati lehetõségrõl a 89. § (1) bekezdése rendelkezik.<br>
Tekintettel a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésére a Döntõbizottság ideiglenes intézkedést a kérelmezõ kérelmére nem rendelt el, mert megállapítható volt az eredményhirdetéssel egyidejûleg a szerzõdés létrejötte.<br>
<br>
Budapest, 1999. augusztus 30.<br>
<br>
Dr. Magasi Ildikó s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>