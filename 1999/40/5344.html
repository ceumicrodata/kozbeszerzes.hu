<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5344)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.166/7/1999.<br>
<br>
Tárgy: a Diósgyõri Szerszámgépgyár Kft. jogorvoslati kérelme a MÁV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Diósgyõri Szerszámgépgyár Kft. (3544 Miskolc, Kerpely A. u., képviseli: dr. Lerch Ernõ ügyvéd, 3533 Miskolc, Kerpely A. u. 1., a továbbiakban: kérelmezõ) jogorvoslati kérelmét, melyet a MÁV Rt. Gépészeti Központ Anyaggazdálkodási Osztály (1045 Budapest, Elem u. 5–7., a továbbiakban: ajánlatkérõ) 800 db keréktárcsa Q 920 mm R7T beszerzése tárgyú közbeszerzési eljárása ellen nyújtott be, elutasítja. A Döntõbizottság megállapítja, hogy ajánlatkérõ eljárása nem volt jogsértõ.<br>
A felek az eljárás során felmerült költségeket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. június 2-án megjelent 22. számában 800 db keréktárcsa 920 mm R7T beszerzése tárgyában tett közzé ajánlati felhívást nyílt eljárás lefolytatására.<br>
Ajánlatkérõ dokumentációt is bocsátott ajánlattevõk rendelkezésére, mely tartalmazta a szállítandó mennyiséget, szállítás ütemezését, az átvétel helyét, a beszerzés tárgyának mûszaki paramétereit, ehhez kapcsolódó rajzokat, valamint a szállítási szerzõdéstervezetet.<br>
Az ajánlati felhívás 11. pontja rögzítette az ajánlattevõk részére a pénzügyi, gazdasági és mûszaki alkalmasságuk igazolására kért adatokat és tényeket:<br>
– "a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában elõírt hatósági igazolások és ajánlattevõi igazolások,<br>
– cégkivonat és írásbeli nyilatkozat arról, hogy a cégkivonat a cég jelenlegi állapotának megfelelõ adatokat tartalmazza,<br>
– pénzintézeti nyilatkozat a fizetõképességrõl,<br>
– a mûszaki alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) és f) pontja szerint."<br>
Az ajánlati felhívás 12. pontja az ajánlati kötöttség idõtartamát meghatározta: az ajánlattételi határidõ lejártakor kezdõdik, és az elbírálási idõpontot követõ 30 napig tart.<br>
Ajánlatkérõ az összességében legelõnyösebb ajánlatot kívánta kiválasztani az elbírálási szempontok alábbi fontossági sorrendje alapján:<br>
– minõség<br>
– ár<br>
– fizetési feltételek<br>
– jótállási feltételek<br>
– referenciák a beszerzés tárgyára vonatkozóan<br>
– ajánlattevõ által megajánlott kedvezmények.<br>
Az ajánlattételi határidõig – 1999. július 13-ig – ajánlatot nyújtottak be: Mavex Rekord Kft., SUD-EST Kooperátor Kft., Gyõr–Sopron–Ebenfurti Vasút Rt. és kérelmezõ. A bontási eljárás közjegyzõ jelenlétében történt, az errõl készült jegyzõkönyv tartalmazta az ajánlattevõk nevét, székhelyét, ajánlati árat, fizetési határidõket és az ajánlat érvényességi idejének megjelölését.<br>
A kérelmezõ esetében rögzítésre került, hogy az ajánlattevõ a Nukleáris Alap azon igazolását, miszerint tartozása nem áll fenn, nem csatolta, és ajánlatában az ajánlati kötöttség idõtartamát nem jelölte meg.<br>
A kérelmezõ a bontást követõen a Központi Nukleáris Pénzügyi Alap igazolása kiadását 1999. július 14-én megkérte. Az ajánlatkérõ részére a kiadott igazolást 1999. július 16-án megküldte, valamint az ajánlati kötöttségre vonatkozóan nyilatkozatot tett.<br>
Az ajánlatkérõ 1999. július 20-án kelt levelében kérelmezõt tájékoztatta arról, hogy ajánlatát – annak lényeges hiányosságai miatt – érvénytelennek tekinti.<br>
Az érvénytelenség okaként ajánlatkérõ megjelölte a Központi Nukleáris Pénzügyi Alap igazolásának hiányát, továbbá azt, hogy kérelmezõ nem nyilatkozott az ajánlati kötöttség idõtartamának vállalására és a szerzõdéstervezet feltételeinek elfogadására. Egyben közölte ajánlatkérõ, hogy a Közbeszerzések Tanácsa 4/1996. (K. É. 31.) számú ajánlásának alkalmazását kizárja. A többi ajánlattevõt ajánlatkérõ 1999. július 21-én kelt levelében tájékoztatta ajánlatuk érvényessé nyilvánításáról.<br>
Az ajánlatkérõ döntése ellen kérelmezõ a törvényes határidõn belül, 1999. július 29-én nyújtott be jogorvoslati kérelmet. Indoklásként elõadta, hogy ajánlatuk megfelelt a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdésben foglaltaknak. Az ajánlatukban nyilatkoztak, hogy az elkülönített állami pénzalapokkal szemben tartozásuk nem áll fenn.<br>
Hivatkoztak a 4/1996. (K. É. 31.) számú Közbeszerzések Tanácsa által kiadott ajánlásra, melynek figyelembevételével a Központi Nukleáris Pénzügyi Alappal kapcsolatos – 1999. július 14-én megkért – igazolást 1999. július 19-én pótolták, illetve kiegészítették.<br>
Elõadták, hogy az ajánlati kötöttségre azért nem nyilatkoztak, mert erre vonatkozóan a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdése kogens elõírást tartalmaz. E tárgyban is utólagosan – 1999. július 19-én – ajánlatukat pontosították.<br>
A szerzõdéstervezetre nyilatkozniuk nem kellett, hiszen azt ajánlatkérõ külön nem kérte, ajánlatuk pedig a dokumentáció elõírásainak megfelelõen készült.<br>
A fenti indokok alapján ideiglenes intézkedésként kérték a még meg nem kötött szerzõdés megkötésének megtiltását, kérelmezõ eljárásba történõ bevonását, ajánlatkérõ érvénytelenséget megállapító döntésének megsemmisítését. Ajánlatkérõ a jogorvoslati kérelmet mint megalapozatlant kérte elutasítani.<br>
Álláspontjuk szerint döntésük jogszerû volt.<br>
Az egyéb érdekeltek közül a Mavex-Rekord Kft. észrevételében a közbeszerzési eljárás lefolytatását jogszerûnek minõsítette.<br>
A Döntõbizottság a felek nyilatkozatai és a közbeszerzési eljárás során rendelkezésre álló iratok alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult. Ugyanezen szakasz (2) bekezdése alapján az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá.<br>
A fentiekbõl következõen kérelmezõnek a Központi Nukleáris Pénzügyi Alappal szemben fennálló kötelezettségének teljesítésérõl – nyilatkozat helyett – hatósági igazolást kellett csatolnia. Ennek a kötelezettségének kérelmezõ az ajánlat benyújtásának határidejéig nem tett eleget.<br>
A kérelmezõ által hivatkozott KT 4/1996. (K. É. 31.) sz. ajánlása az ajánlatkérõknek javasolja, hogy az ajánlatok bontásakor vizsgálják meg, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésében elõírt hatósági igazolások és nyilatkozatok teljeskörûen csatolásra kerültek-e. Az ajánlás is rögzíti, hogy ha az igazolások vagy nyilatkozatok hiánya megállapításra kerül, az ajánlatkérõ jogosan zárja ki az eljárás további szakaszából az ajánlattevõt. Az ajánlás ugyanakkor biztosítja az ajánlatkérõnek, hogy az ajánlattevõknek lehetõvé tegye határidõ megjelölése mellett, hogy utólag írásban a hiányzó nyilatkozatot vagy hatósági igazolást pótolja. Az ajánlatkérõnek azonban ez csak lehetõsége és nem kötelezettsége. Jelen közbeszerzési eljárásban ajánlatkérõ hiánypótlásra lehetõséget nem biztosított, a közbeszerzési eljárásban keletkezett iratok erre vonatkozó elõírást nem is tartalmaztak, így jogszerûen járt el ajánlatkérõ, amikor az ajánlatok bontását követõen – kérelmezõ által 1999. július 14-én kért és július 16-án részére kiadott – Központi Nukleáris Pénzügyi Alappal szemben fennálló kötelezettségek teljesítésérõl szóló igazolást utólagosan nem fogadta el.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Kérelmezõ ajánlata ilyen nyilatkozatot nem tartalmazott. Ebbõl következõen nem volt megállapítható, hogy kérelmezõ az ajánlati felhívás 12. pontját magára nézve kötelezõnek tekinti-e. Ennek hiányában ajánlatkérõ jogszerûen állapította meg, hogy az ajánlat az ajánlati kötöttség elfogadását nem tartalmazta. Kérelmezõ az 1999. július 16-án utólag becsatolt nyilatkozatában pedig az ajánlati kötöttség vállalását a felhívás 12. pontjától eltérõen nem az elbírálástól kezdõdõ 30 napban – hanem az ajánlatok felbontásától számított 30 napban jelölte meg.<br>
Kérelmezõ nyilatkozata tartalmilag nem felelt meg az ajánlati felhívásban foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) bekezdése szerint az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát. A (2) bekezdés pedig kimondja, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A fenti rendelkezésekbõl eredõen az ajánlattételi határidõt követõen tett kérelmezõi nyilatkozatot – tartalmától függetlenül – sem fogadhatta el ajánlatkérõ.<br>
A dokumentáció szerzõdéstervezetet is tartalmazott. Kérelmezõ ajánlata nem tartalmazta a dokumentáció részét képezõ szerzõdéstervezetet, sem azt a kifejezett ajánlattevõi nyilatkozatot, hogy a szerzõdés feltételeit tudomásul veszi és elfogadja.<br>
A szerzõdéstervezet részletesen szabályozta pl. a kötbérvállalást és annak mértékét, a szerzõdésmódosítás módját, azonnali hatályú felmondás lehetõségét stb. Ezeknek az elfogadására az ajánlattevõknek nyilatkoznia kellett. A nyilatkozatot meg lehetett volna tenni oly módon, hogy az ajánlat tartalmazza a dokumentációból átvett szerzõdéstervezetet, vagy ennek hiányában legalább egy nyilatkozatot, hogy az abban foglaltakat ajánlattevõ elfogadja.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Kérelmezõ ajánlata fent kifejtett indokok alapján nem felelt meg az ajánlati felhívásban és a dokumentációban meghatározott feltételeknek, tehát érvénytelen.<br>
Ajánlatkérõ jogszerûen járt el, amikor kérelmezõ ajánlatát érvénytelennek minõsítette, és az eljárás további szakaszában kérelmezõ ajánlatát figyelmen kívül hagyta.<br>
A Döntõbizottság ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdés szerinti feltételei nem voltak megállapíthatók.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontjára tekintettel a jogorvoslati kérelmet mint megalapozatlant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 12.<br>
<br>
<br>
Dr. Engler Magdolna s. k.		Gaga Albert s. k.<br>
közbeszerzési biztos		közbeszerzési biztos<br>
<br>
Dr. Bíró László s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>