<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1416)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.4./10/1999.<br>
Üi.: dr. Csitkei Mária<br>
Telefon: 375-9693<br>
<br>
Tárgy: a Betonútépítõ Nemzetközi Építõipari Rt. jogorvoslati kérelme a Borsodszirák és társult települések önkormányzatai közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Soós Tibor ügyvéd (1094 Budapest, Tûzoltó u. 31.) által képviselt Betonútépítõ Nemzetközi Építõipari Rt. (1094 Budapest, Tûzoltó u. 31., továbbiakban: kérelmezõ) jogorvoslati kérelmének – melyet a Borsodszirák és társult települések önkormányzatai Borsodszirák és 8 társult község szennyvízcsatorna-hálózatának és közös szennyvíztisztító telepének építése tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdését, a 34. § (3) bekezdését, valamint a 31. § (2) bekezdését, ezért ajánlatkérõnek a közbeszerzési eljárás során az ajánlati felhívásra vonatkozó, valamint az azt követõ döntéseit megsemmisíti.<br>
Kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél beadásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõk – Borsodszirák, Boldva, Damak, Hangács, Nyomár, Sajópálfala, Sajósenye, Sajóvámos, Zilíz – a kormánynak a helyi önkormányzatok 1998. évi új céltámogatásáról szóló közleménye szerint (Önkormányzatok Közlönye, 1998. június 9.) összesen 1 115 749 E Ft céltámogatásban részesülnek szennyvíztisztító telep és csatornahálózat építésére.<br>
A támogatás a teljes beruházási költség mintegy 45%-a. A még szükséges fedezet biztosítására ajánlatkérõk további pályázatokat nyújtottak be a Vízügyi, a Központi Környezetvédelmi és Megyei Alapok felé, míg a "saját erõ"-t önkormányzati és lakossági hozzájárulásból kívánják biztosítani. A pályázatok közül a Vízügyi Alaphoz benyújtott sikeres volt, míg a többi – kb. 850 millió Ft összegû – forrásra 1998-ban sikertelenül pályáztak.<br>
Az önkormányzatok mint alapító tagok, Bódva Közmû Kft. néven gazdasági társaságot hoztak létre a beruházás lebonyolítására és a majdani létesítmények megvalósítására irányuló közbeszerzési eljárást folytassa le.<br>
Ajánlatkérõ elõminõsítési eljárás lefolytatására részvételi felhívást tett közzé a K. É. 1998. szeptember 2-án megjelent 35. számában Borsodszirák és társult települések szennyvízcsatorna-hálózatának és szennyvíztisztító telepének építésére alkalmas ajánlattevõk kiválasztására.<br>
Az elõminõsítéshez dokumentáció is készült, amely útmutatót, formanyomtatványokat, és a vízjogi létesítési engedélyokiratot tartalmazta. Az útmutató elõírása szerint a részvételi jelentkezéshez csatolni lehetett "az önkormányzatokra háruló legkisebb teher elérését célzó finanszírozási javaslatot".<br>
A részvételi felhívásra 11 jelentkezés érkezett. Ajánlatkérõ nevében a Bódva Közmû Kft. taggyûlése döntött a jelentkezõk alkalmasságáról és a kérelmezõt, a Magyar Aszfalt Kft. és társait, az Alterra Kft.-t, az OMS Hungária Kft.-t és a Diamit Rt. és társait minõsítette alkalmasnak, és ezen cégeket 1998. október 12-én felkérte ajánlattételre. Az ajánlattételi határidõ 1998. november 27. volt. A felhívás szerint részajánlatot lehetett tenni, többváltozatú ajánlatot azonban nem. A részajánlattételre vonatkozó mûszaki tartalmat a felhívás meghatározza, miszerint területileg meghatározott, egyes csatornaszakaszokra vagy a szennyvíztisztító telepre lehet önálló ajánlatot tenni.<br>
Az ajánlatok elbírálásának szempontjai – a részvételi felhívásban megjelöltekkel megegyezõen – a következõk:<br>
– az önkormányzatokra háruló legkisebb teher,<br>
– az ajánlattevõ javaslata egy kedvezõbb finanszírozási lehetõség kidolgozására,<br>
– pénzügyi és gazdasági alkalmasság,<br>
– mûszaki, technikai alkalmasság,<br>
– leinformálható, jó referenciamunkák,<br>
– az ajánlattevõ által felajánlott garanciális feltételek,<br>
– jóteljesítési garancia vállalása a szerzõdés teljesítését követõ egy évre,<br>
– helyi munkaerõ foglalkoztatása, illetve igazolás arról, hogy a térségben jelenleg is foglalkoztat helyi munkaerõt.<br>
Az ajánlati felhívás mellett ún. részletes pályázati felhívás és mûszaki dokumentáció is készült. A részletes pályázati felhívásban ajánlatkérõ rögzítette az ajánlattétel lényeges feltételeit. Közölte, hogy átalányáras vállalkozási szerzõdést kívánt kötni. Az ellenszolgáltatás kiszámításának alapja a tételes beárazott költségvetés, az építési anyagokat, technológiai berendezéseket és felszereléseket az ajánlatban ún. listaáron kell szerepeltetni, mert azok beszerzésében ajánlatkérõ – a Bódva Közmû Kft. útján – közre kíván mûködni.<br>
Az ajánlathoz szerzõdéstervezetet is csatolni kellett, a részteljesítési határidõket, valamint 500 000 Ft/nap kötbér-, egyéves jótállás- és min. 3%-os jóteljesítési-garancia-vállalást rögzítõ tartalommal. Szerzõdéses feltételként az is kikötésre került, hogy ajánlatkérõ elõleget nem fizet.<br>
A mûszaki dokumentációt a Fodor és Társa Bt. készítette. A szennyvíztisztító telep terveinek egy részét – technológiai mûszaki leírás, kezelési utasítás – az OMS Hungária Kft. készítette.<br>
Az ajánlati határidõig – az Alterra Kft. kivételével – a felkértek mindegyike benyújtotta az ajánlatát.<br>
Az ajánlatok elbírálása során a Bódva Közmû Kft. által 1998. szeptember 25-én a közbeszerzési eljárás lebonyolításával megbízott Landinvest Kft. két ajánlattevõnek – a Magyar Aszfalt Kft.-nek és a Diamit Rt.-nek – kérdést tett fel az ajánlatukban foglaltak értelmezése tárgyában. Kérdésfeltevõ leveleit a többi ajánlattevõnek is megküldte. A Magyar Aszfalt Kft.-tõl kérte az ajánlata 3. sz. mellékletének 1. és 6. pont második bekezdésében foglaltak értelmezését a 7. pontban foglaltakkal összefüggésben. A Magyar Aszfalt Kft. ajánlatának ezen részei a következõk:<br>
<br>
1. "A létesítményt a beruházási költség 77%-áért megvalósítjuk."<br>
<br>
6. második bekezdés: "Az elõzõekben leírt alapelvek mentén a Bódva Közmû Kft.-vel az adottságokhoz illeszkedõ közös finanszírozási programot alakítunk ki. Ennek részét képezi, hogy a megrendelõ által meghatározott anyagféleségeket tõle szerezzük be a megadott listaáron."<br>
<br>
7. "A létesítmény megvalósítása során az önkormányzat saját részével (23%) nem számolunk, annak elõfinanszírozását felvállaljuk, az ajánlatban szereplõ beruházási szolgáltatások igénybevételével."<br>
A Magyar Aszfalt Kft. válaszában közölte, hogy ajánlatát úgy kell értelmezni, hogy a teljes megvalósítást a finanszírozási tervben majd kidolgozásra kerülõ pénzügyi konstrukció szerint az átalányár 77%-áért elvégzik, a hiányzó 23%-ot önerõként rendelkezésre bocsátják, ennek ellenértékét az önkormányzati szolgáltatások – területbérlet, közterület-használati díj, a Bódva Közmû Kft.-n keresztül beszerzett anyagok listaár- és beszerzésiérték-különbözete – fedezik.<br>
Ezt a válaszlevelet ajánlatkérõ megbízottja nem küldte meg a többi ajánlattevõnek, a jogorvoslati eljárásban 1999. január 25-én tartott tárgyaláson közölte, hogy e válaszlevél megküldését az idõközben megindított jogorvoslati eljárásra és az ideiglenes intézkedésre tekintettel indokolatlannak tartotta. Kérelmezõ 1999. január 13-án jogorvoslati kérelmet terjesztett elõ a Döntõbizottsághoz. A Landinvest Kft. 1999. január 11-i, a Diamit Rt. ajánlattevõnek a Magyar Aszfalt Kft. ajánlatára vonatkozó tájékoztatást kérõ levelébõl azt a következtetést vonta le, hogy a Magyar Aszfalt Kft. az ajánlati határidõ lejárta, az ajánlatok felbontása után az ajánlatát akként módosította, hogy a létesítményt a beruházási költség 77%-áért megvalósítja. Sérelmezte, hogy ezáltal a Magyar Aszfalt Kft. a többi ajánlattevõ ajánlatának ismerete után viszonyszámként határozta meg az ajánlati árát, és ezáltal veszélyeztette a verseny tisztaságát és az esélyegyenlõséget.<br>
Kérte ideiglenes intézkedéssel az eljárás felfüggesztését, ajánlatkérõ felhívását a törvény szerinti eljárásra, valamint ajánlatkérõ kötelezését az eljárási díj viselésére.<br>
Ajánlatkérõ megbízottja, a Bódva Közmû Kft. a január 19-i észrevételében közölte, hogy kérelmezõnek a Diamit Rt. tájékoztatást kérõ levelébõl levont következtetése téves, a levélben szereplõ szöveg nem ajánlatmódosítás, hanem a Magyar Aszfalt Kft. ajánlatából vett idézet.<br>
A Magyar Aszfalt Kft. a január 18-i észrevételében közölte, hogy az ajánlati ára nem feltételes, hanem rögzített, a 77%-os megvalósításra való utalás a finanszírozási ajánlatában szerepel. Kérte a jogorvoslati kérelem elutasítását.<br>
A kérelmezõ a közbeszerzési eljárásban keletkezett iratok tartalmának ismeretében is fenntartotta jogorvoslati kérelmét, mert álláspontja szerint az ajánlatok bontását követõen az ajánlati ár "értelmezését" célzó levelezés súlyosan sérti a verseny tisztaságát és az esélyegyenlõséget.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és a tárgyaláson elhangzott nyilatkozatai alapján megállapította, hogy a kérelmezõ jogorvoslati kérelme megalapozott. Ajánlatkérõ a közbeszerzési eljárást mindvégig a szükséges fedezet részbeni hiánya mellett folytatja, és ennek következményeként egyes ajánlattevõk egyértelmûen meg nem határozott finanszírozási és "költségcsökkentõ" nyilatkozataira tekintettel kívánja kiválasztani az összességében legkedvezõbb ajánlatot.<br>
Ajánlatkérõ a 2 440 371 E Ft bekerülési költségre tervezett beruházás megvalósításához az írásos dokumentumok és ajánlatkérõnek a tárgyaláson elhangzott nyilatkozata szerint 1 190 668 E Ft fedezettel rendelkezik, melybõl állami céltámogatás 1 115 749 E Ft, Vízügyi Alapból történõ támogatás 74 919 E Ft. A támogatási szerzõdés az állami céltámogatás nyújtására az OTP Bank Rt.-vel 1998. december 18-án, a Vízügyi Alapból történõ támogatásra az Észak-magyarországi Vízügyi Igazgatósággal 1999. január 4-én került aláírásra. Az ajánlatkérõ finanszírozási tervében szereplõ további forrásokra nézve Központi Környezetvédelmi Alap, megyei alapok, saját erõ – ajánlatkérõ még csak "ígérvény"-ekkel rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése akként rendelkezik, hogy "az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll". Ajánlatkérõ sem az elõminõsítési eljárásra vonatkozó részvételi felhívás közzétételekor, sem az ajánlati felhívásnak az alkalmasnak minõsített jelentkezõk részére való megküldésének idõpontjában, de még az ajánlatok bontásakor sem rendelkezett a beruházás megvalósításához szükséges pénzügyi fedezettel, vagy arra vonatkozó biztosítékkal, hogy a megvalósításhoz szükséges anyagi fedezet a teljesítés idõpontjában rendelkezésére fog állni. A pénzügyi fedezet rendelkezésre állására vonatkozó biztosíték kritériumát nem elégítik ki az ajánlatkérõnek a különbözõ pénzügyi alapoktól, támogatóktól kapott ígérvényei (például "a cél mindenképpen támogatandó", "átdolgozás után újra értékelésre kerül" stb.).<br>
Miután ajánlatkérõ a részvételi felhívást és ajánlati felhívást ezen idõpontot megelõzõen tette közzé, illetve küldte meg, továbbá az egész közbeszerzési eljárást a fedezet rendelkezésre állása nélkül folytatja, ezen magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését.<br>
Jogsértõ magatartással indított közbeszerzési eljárásban a további eljárási cselekmények is csak jogsértõek lehettek. A pénzügyi fedezet rendelkezésre állásának hiánya folytán, annak egyenes következményeként ajánlatkérõ olyan pénzügyi konstrukciók kialakítására törekedett, melyekkel át tudná hidalni a fedezethiányt. Ezért írta elõ kötelezõ ajánlati feltételként, hogy az ajánlattevõknek listaáron kell árajánlatot adniuk az építési anyagokra és technológiai berendezésekre, valamint az ajánlattevõk nyilatkozatát a közterületi díjra és a helyi erõforrások (építési segédanyagok, helyi vállalkozók) bevonására.<br>
Az önkormányzatok a Bódva Közmû Kft.-n – mint szolgáltatón – keresztül kívánták a konkrét feladatokat elvégezni, azaz a kft. szerezte volna be az építési anyagokat és berendezéseket, így a magasabb listaár és a tényleges beszerzési ár közötti árrés – mint megmaradó pénzügyi forrás – a Bódva Közmû Kft.-nél jelentkezik. Ugyanígy az ajánlattevõ által igénybe vett egyéb szolgáltatás díja is a közremûködõ kft.-t illeti.<br>
Ajánlatkérõt az ajánlatok elbírálási szempontjainak meghatározásánál is a fedezethiány pótlására irányuló törekvés vezérelte, amikor is fontossági sorrendben elsõ két helyen állónak "az önkormányzatokra háruló legkisebb teher" és "az ajánlattevõ javaslata egy kedvezõbb finanszírozási lehetõség kidolgozására" szempontokat határozta meg, ugyanakkor sem ezen elsõ két elbírálási szempontként, sem a további szempontok között nem szerepeltette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében kötelezõen elõírt elbírálási szempontot, az "ellenszolgáltatás mértékét", azaz az ajánlati árat.<br>
Ajánlatkérõ az elsõ elbírálási szempontnál ("az önkormányzatokra háruló legkisebb teher") nem az ajánlati árat, hanem annak a Bódva Közmû Kft. szolgáltatásaiért ("beruházási szolgáltatások") fizetett díjakkal csökkentett értékét kívánja az értékeléskor összehasonlítani. Ez a módszer nem alkalmas az ellenszolgáltatás mértékének konkrét meghatározására – azaz az "ellenszolgáltatás mértéke" elbírálási szempont helyettesítésére –, mert csak többnyire bonyolult, de az ajánlatok bontásának idõpontjában semmiképpen el nem végezhetõ számítás alapján állapítható meg az ellenszolgáltatás – és adott esetben az "önkormányzatokra háruló legkisebb teher" – tényleges összege. Miután a közbeszerzési eljárásnak a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában deklarált alapelvei közül a verseny tisztasága és a nyilvánosság biztosítása alapelvek jegyében az 51. § (3) bekezdése elõírja, hogy az ajánlatkérõnek az ajánlatok felbontásakor ismertetni kell az ajánlattevõ által kért ellenszolgáltatás mértékét, az ajánlatkérõ a felhívásában csak olyan feltételeket köthet ki, melyek alapján ezen két alapelv hatályosulását biztosító kötelezettségének eleget tehet.<br>
A második elbírálási szempont (finanszírozási javaslat) ugyancsak ellehetetleníti az ajánlatok objektív összehasonlítását. Az ajánlattevõk közül többen is szerepeltettek ajánlatukban különbözõ javaslatokat, azonban ezek figyelembevétele többnyire jogsértõ lenne. Javaslat érkezett az üzemeltetésre való megállapodásra, a teljesítési határidõk változtatásával kapcsolatosan – és minden esetben az ajánlatkérõvel történõ egyeztetés igényével. Ezen félreérthetõ nyilatkozatok tisztázására irányult a kérelmezõ által kifogásolt levelezés az ajánlatkérõ és a Magyar Aszfalt Kft. között.<br>
A Magyar Aszfalt Kft. a finanszírozási javaslatában valóban az ajánlati ára 77%-áért vállalja a kivitelezési munkák elvégzését, ezt azonban számos egyéb feltételhez köti, amelyeket utóbb – nyertessége esetén – kíván egyeztetni és pontosan meghatározni az ajánlatkérõvel egy közös finanszírozási program készítése során.<br>
A közbeszerzési eljárás jelen szakaszában még idõ elõtti azt feltételezni, hogy ajánlatkérõ a Kbt. szabályait sértõ finanszírozási nyilatkozatokra tekintettel értékeli az ajánlatokat, az mindenesetre megállapítható, hogy a feltételekhez kötött, homályos tartalmú nyilatkozatok tisztázására irányuló kérdésfeltevései lehetõséget adnak az ajánlatok legfontosabb elemeinek – ár, pénzügyi ütemezés/finanszírozás módja – a tényleges ajánlattól eltérõ értelmezésre.<br>
A fentiekben kifejtettek szerint az elsõ két elbírálási szempont nem felel meg a törvényi követelménynek, azaz nem helyettesíti az "ellenszolgáltatás mértéke" elbírálási szempontot, ezért a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdését.<br>
Ajánlatkérõ az ajánlattevõk részére kötelezõvé tette a Bódva Közmû Kft. szolgáltatásainak – anyagok, technológiai berendezések, felszerelések beszerzése – igénybevételét, ezáltal a kft. az ajánlattevõk kvázi alvállalkozója lett. A Döntõbizottság megvizsgálta a Bódva Közmû Kft.-nek a szolgáltatások teljesítésére való alkalmasságát és megállapította, hogy a kft. nem rendelkezik a szolgáltatás nyújtásához szükséges személyi, technikai és pénzügyi feltételekkel. Ezt a tényt a kft. képviselõje a tárgyaláson elismerte. Ebbõl következik, hogy a Bódva Közmû Kft.-nek a teljesítésben közremûködõként való részvétele nem jogszerû, illetve az önkormányzatok számára lehetséges megtakarítási módként való feltüntetése megalapozatlan.<br>
A Döntõbizottság az elõminõsítési eljárásban hozott ajánlatkérõi döntést vizsgálva a következõket állapította meg:<br>
A közbeszerzési eljárásban ajánlattevõként részt vesz az OMS Hungária Kft. is. A Döntõbizottság megállapította, hogy az ajánlati dokumentáció szerves részét képezõ, a szennyvíztisztító telep technológiai mûszaki leírását és a kezelési utasítását az OMS Hungária Kft. készítette. A tárgyaláson megjelent képviselõje elismerte, hogy ezen tervmunkarészeket aláíró Pacskóné Fekete Ibolya a kft. alkalmazottja, egyben közölte, hogy a terveket a Hidroplan Kft. készítette, mely tervezõ az OMS Hungária Kft.-tõl csak egy technológiai mûveletsor leírását kérte és kapta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében az ajánlati dokumentáció elkészítésébe bevont személyek az eljárásban nem lehetnek ajánlattevõk.<br>
Ezen nem változtat az a tény sem, hogy az OMS Hungária Kft. az ajánlati dokumentáció részét képezõ tervek elkészítésébe csak közvetetten (Fodor és Társa Bt., Hidroplan Kft., OMS Hungária Kft.) lett bevonva, ettõl az ajánlati dokumentáció elkészítésébe való bevonás tényállása megvalósult. Ezért az OMS Hungária Kft. a szennyvíztisztító telep vonatkozásában nem lehet ajánlattevõ. Miután ajánlatkérõ ezen törvényi rendelkezések ellenére teljes körû ajánlattételre hívta fel az OMS Hungária Kft.-t, megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdését. Tekintettel azonban a felhívásban és dokumentációban megjelölt rész-ajánlattételi lehetõségre, az OMS Hungária Kft. a csatornaépítésre részajánlatot nyújthat be, tehát részajánlat tételére felkérhetõ.<br>
Amennyiben az ajánlatkérõ fenntartja beszerzési szándékát és közbeszerzési eljárás folytatásának feltételei teljesülnek, az eljárás folytatása során felhasználhatja az elõminõsítésnek a rendelkezõ részben nem érintett eredményeit. A részvételi felhívásban meghatározott elbírálási szempontokat alkalmazhatja ajánlatkérõ az eljárás további szakaszában is, ha "az önkormányzatokra háruló legkisebb teher" alatt a ténylegesen csak az önkormányzatokat terhelõ (a Bódva Közmû Kft. szolgáltatásaitól független) ajánlati árat, "az ajánlattevõ javaslata egy kedvezõbb finanszírozási lehetõség kidolgozására" alatt pedig kizárólag az ajánlatokban a jelen beszerzés tárgyával kapcsolatban vállalt, további megállapodásoktól nem függõ javaslatokat veszi figyelembe.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ában biztosított jogkörében eljárva a 88. § (1) bekezdés c) és d) pontjában foglaltak szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1999. február 8.<br>
<br>
dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>