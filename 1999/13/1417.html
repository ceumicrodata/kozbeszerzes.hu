<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1417)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.22/2/1999<br>
<br>
Tárgy: Hungaromedical Rt. jogorvoslati kérelme az Országos Idegsebészeti Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hungaromedical Rt. (1117 Budapest, Budafoki út 70., továbbiakban: kérelmezõ) jogorvoslati kérelmét, melyet az Országos Idegsebészeti Intézet (1426 Budapest, Pf. 25, továbbiakban: ajánlatkérõ) ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. év elején lefolytatott közbeszerzési eljárás keretében szerzõdést kötött kérelmezõvel vizsgálati kesztyûk szállítására. A szerzõdés felek között 1998. júliusában jött létre. E szerint kérelmezõ vállalkozik a szerzõdésben meghatározott mennyiségû kesztyû leszállítására, a szerzõdésben meghatározott ellenérték+áfa összegben. Az áfatartalom tényleges nevesítése (12, vagy 25%) a szerzõdésben rögzítésre nem került.<br>
Kérelmezõ 1999. január 8-án a leszállított mennyiségre benyújtotta számláját ajánlatkérõhöz. A számlán 25% áfatartalmat tüntetett fel. Ezt a számlát ajánlatkérõ "számlájukat téves számlázás miatt visszaküldjük, mert 1999. január 1-jétõl érvényben lévõ vámtarifaszám értelmében csak 12% áfa számolható a vizsgáló- és steril kesztyûkre" megjegyzéssel visszaküldte kérelmezõ részére 1999. január 21-én.<br>
Kérelmezõ ezt követõen a Döntõbizottsághoz fordult annak megállapítása végett, hogy ajánlatkérõ a közbeszerzésekrõl szóló 1995. XL. törvény, továbbiakban <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdését megsértve a köztük létrejött szerzõdést módosítani kívánja. Indoklásként elõadta, hogy a módosított áfatörvény alapján 1999. évben is 25%-os áfatartalom terheli 4015199000 vámtarifaszámú egyszer használatos nem steril latex vizsgálókesztyût, amelyet alátámaszt a Vám- és Pénzügyõrség Vegyvizsgáló Intézete által javasolt vámtarifaszám-besorolás is. Kérte ajánlatkérõ jogsértésének megállapítását, bírság kiszabását.<br>
A Döntõbizottság megállapította, hogy a kérelem elbírálása nem tartozik hatáskörébe.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása tartozik a Döntõbizottság hatáskörébe.<br>
A közbeszerzésekkel kapcsolatos az (1) bekezdés a)–c) pontjaiban nem említett egyéb jogvita elbírálása a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdés szerint a bíróság hatáskörébe tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#75">Kbt. 73–75.</a> §-a tartalmaz ugyan néhány speciális szabályt a közbeszerzési eljárás alapján megkötött szerzõdésekre, ez a tény azonban a szerzõdésmódosítás körébe esõ jogviták esetére – a Kbt. 76. §-ára figyelemmel – a Döntõbizottság hatáskörét nem alapozza meg.<br>
A felek között a vita alapját az képezi, hogy a jelenleg hatályos jogszabályok szerint milyen áfatartalom terheli a tárgyban szereplõ kesztyûket. Ebben a kérdésben állásfoglalás kibocsátására az adóhatóság jogosult.<br>
Téved a kérelmezõ, mikor azt állítja a kérelmében, hogy a korábbi ügyekben a Döntõbizottság határozatában azt állapította meg, hogy a kérdéses termékhez 25%-os áfa tartozik. A hatáskör hiányában ugyanis a Döntõbizottság korábban sem ebben a kérdésben foglalt állást, hanem abban, hogy az ajánlatkérõ jogszerûen írta-e ki ajánlati felhívását úgy, hogy meghatározta a termékekre vonatkozó BTO és VTSZ számokat, amely meghatározás magában foglalta végsõ soron az áfa mértékét is.<br>
A fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdés alkalmazásával megállapította tárgyi ügyben hatáskörének hiányát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. február 11.<br>
<br>
dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
dr. Farkas Gyöngyi s. k.<br>
a Döntõbizottság elnöke<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>