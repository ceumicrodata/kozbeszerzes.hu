<html><head><title> 
A Közbeszerzések Tanácsa Titkárságának közleménye
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
A Közbeszerzések Tanácsa Titkárságának közleménye

</b></h2><FONT size=3><i><u>
</i></u>
<br>
A Közbeszerzések Tanácsa Titkársága kéri a tisztelt ajánlatkérõket, hogy a hirdetmények közzétételi díjának átutalásakor az átutalási megbízás közlemény rovata három utolsó kockájában a 310-es tranzakciós kódot szíveskedjenek közölni.<br>
<br>
<br>
<br>
A Közbeszerzések Tanácsa Titkárságának közleménye<br>
<br>
A Közbeszerzési Értesítõ 1999. évi 4. számában megjelent a Közbeszerzések Tanácsa Elnökének tájékoztatója azon elkülönített állami pénzalapokról, melyekrõl 1999. január 1-jétõl a közbeszerzésekrõl szóló 1995. évi XL. tv. 46. §-a alapján hatósági igazolásokat kell csatolniuk az ajánlattevõknek.<br>
A Munkaerõ-piaci Alaptól felvett támogatás visszafizetésének és a szakképzési hozzájárulás teljesítésének igazolási eljárását a Szociális és Családügyi Minisztérium 1999. április 10-tõl megváltoztatja.<br>
Ennek megfelelõen a fent jelzett idõponttól kezdõdõen a közbeszerzési eljárások ajánlattevõinek a Szociális és Családügyi Minisztérium Alapkezelési Fõosztálya helyett a székhelyük szerint illetékes fõvárosi/megyei munkaügyi központokhoz kell fordulniuk ezen igazolásért.<br>
A Munkaerõ-piaci Alapból a székhely és/vagy telephelyeken igénybe vett támogatás esetén az azokat folyósító megyei/fõvárosi központtól kell kérni az igazolás kiadását.<br>
A Munkaerõ-piaci Alaphoz tartozó egyéb tartozások igazolási módja továbbra is változatlan marad, így a munkaadói és munkavállalói járulék, a rehabilitációs és bérgarancia-hozzájárulás, valamint a gyakorlati képzést nem végzõ szakképzési hozzájárulási kötelezettsége tekintetében az ajánlattevõ székhelye szerint helyileg illetékes I. fokú adóhatóságtól (APEH) kell hatósági igazolást beszerezni.<br>
<br>
<br>
<br>
FELHÍVÁS!<br>
<br>
A Közbeszerzések Tanácsa az alábbiakban tájékoztatja olvasóit, a Magyar Közlöny 1999. január 18-i, 3. számában a "Közbeszerzési Értesítõ, a Közbeszerzések Tanácsának Hivatalos Lapjában" történõ közzététel rendjérõl és térítési díjáról szóló 128/1995. (X. 20.) Kormányrendelet módosításáról szóló<br>
<br>
4/1999. (I. 18.) Kormányrendeletrõl:<br>
<br>
»A közbeszerzésekrõl szóló 1995. évi XL. törvény 96. §-a (1) bekezdésének c) pontjában kapott felhatalmazás alapján a Kormány a következõket rendeli el:<br>
<br>
1. §<br>
<br>
A "Közbeszerzési Értesítõ, a Közbeszerzések Tanácsának Hivatalos Lapjában" történõ közzététel rendjérõl és térítési díjáról szóló 128/1995. (X. 20.) Kormányrendelet (a továbbiakban: R.) 9. §-ának (2) bekezdése helyébe a következõ rendelkezés lép:<br>
"(2) A térítési díj mértéke kéziratoldalanként hétezer forint, mely nem tartalmazza az általános forgalmi adót."<br>
2. §<br>
<br>
Ez a rendelet 1999. február 1-jén lép hatályba, rendelkezéseit a hatálybalépést követõen az R. 5. §-ának (4)–(5) bekezdései szerint kézhez vett hirdetmények tekintetében kell alkalmazni.«<br>
A Közbeszerzések Tanácsa ezúton is kéri az ajánlatkérõket, hogy hirdetményeik közzétételénél 1999. február 1-jétõl kezdõdõen a 4/1999. (I. 18.) Kormányrendelet szerinti, kéziratoldalanként 7000 Ft+25% áfa térítési díjat vegyék figyelembe.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>