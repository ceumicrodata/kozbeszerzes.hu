<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6489)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.219./9/1999.<br>
<br>
Tárgy: Strabag Rt. jogorvoslati kérelme Siófok Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Hungária Építõ Rt. (1113 Budapest, Daróczi út 30., képviseli: dr. Meskó Tamásné jogtanácsos, továbbiakban: kérelmezõ) jogorvoslati kérelmének – melyet a Siófok Város Önkormányzata (8600 Siófok, Fõ tér 1., képviseli: Takácsné dr. Kovács Éva ügyvéd, 8200 Veszprém, Radnóti tér 2/A, a továbbiakban: ajánlatkérõ) "100 férõhelyes középiskolai kollégium rekonstrukciója" tárgyú közbeszerzési eljárása ellen nyújtott be – helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésére tekintettel a 48. § (1) és 49. § (2) bekezdését, valamint a Kbt. 59. § (1) bekezdését, ezért ajánlatkérõt 3 000 000 Ft, azaz hárommillió forint pénzbírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
<br>
INDOKOLÁS<br>
<br>
Ajánlatkérõ a K. É. 1999. június 30-án megjelent 26. számában 100 férõhelyes középiskolai kollégium rekonstrukciójának kivitelezése tárgyában tett közzé ajánlati felhívást nyílt eljárás megindítására.<br>
Részajánlattétel nem volt megengedett, többváltozatú ajánlatot tehettek az ajánlattevõk.<br>
Az ajánlati felhívás 11. pontja alapján az ajánlattevõknek pénzügyi, gazdasági és mûszaki alkalmasságukat az alábbi adatok és tények megadásával kellett igazolniuk:<br>
– három hónapnál nem régebbi cégkivonat vagy ennek hiányában a cégjegyzék bíróság által hitelesített példánya,<br>
– számlavezetõ banktól származó nyilatkozat az ajánlattevõ fizetõképességérõl,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d), e), f) pontjaiban foglaltaknak megfelelõen,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatok és hatósági igazolások.<br>
Ajánlatkérõ a felhívás 13. pontjában meghatározta az ajánlatok elbírálásának szempontjait. Az összességében legkedvezõbb ajánlat kiválasztásának szempontjai fontossági sorrendben a következõk:<br>
– gazdasági stabilitás, megbízhatóság,<br>
– mûszaki tartalom,<br>
– vállalkozási összeg,<br>
– szavatossági és jótállási feltételek,<br>
– vállalkozó hasonló referenciái.<br>
Ajánlatkérõ dokumentációt is készített, amely tartalmazta:<br>
– a VeszprémBer Rt. – mint lebonyolító – által készített részletes ajánlati felhívást,<br>
– a CAD Mûhely Kft. generáltervezõ által készített kivitelezési tervdokumentációt, amelynek része volt a tételes mennyiségi kimutatás is.<br>
A részletes kiírás 4.2 pontja elõírásokat tartalmazott az ajánlati ár meghatározására. Eszerint ajánlatkérõ egyösszegû, prognosztizált fix árat kért, amelyet a tervezõi kiíráson, a mennyiségi kimutatáson átvezetett tételes költségvetéssel kellett alátámasztani.<br>
Elkülönítetten kellett kezelni a mennyiségi észrevételeket, organizációs költségeket. Alapajánlat benyújtása kötelezõ volt. Ajánlatkérõ meghatározta az elvárt jótállási feltételeit és a kötbér mértékét is.<br>
Helyszíni bejárást is tartottak 1999. július 22-én, az ott elhangzottakról emlékeztetõ készült. Ebben nincs szó a költségvetési tételkiírás esetleges téves adatairól.<br>
Az ajánlattételi határidõ szabályszerû meghosszabbítás eredményeként 1999. augusztus 17. volt. A fenti határidõig hat ajánlattevõ tett ajánlatot, többen több változatban is. Ajánlattevõk voltak: kérelmezõ, Alba-Regia Rt., Vemévszer Kft., Bauding Kft., Sugár Kft. és a DOR Kft.<br>
A kérelmezõ csak alapajánlatot tett 182 050 000 Ft bruttó ajánlati áron, a Vemévszer Kft. pedig alap- és két alternatív ajánlatot tett a következõ árakkal: (alap) 224 496 000 Ft, (1. vált.) 223 369 000 Ft, (2. vált.) 223 854 000 Ft.<br>
Az eljárást lebonyolító szervezet értékelte az ajánlatokat. E munka során észlelte, hogy a tervezõi költségvetési kiírás mennyiségei hibásak a Felületképzések 1., 2., és 5. tételeinél, amely hibát néhány ajánlattevõ is észlelt és ajánlatát a korrigált mennyiségre nyújtotta be. A lebonyolító azoknál az ajánlattevõknél, akik a kiírás szerinti mennyiségekre tettek ajánlatot (Vemévszer Kft., DOR Kft.) arányosan csökkentette e tételek mennyiségét és ennek megfelelõen az ajánlati árat, míg a kérelmezõnél ugyanezen tételek árát számszaki hibára hivatkozva növelte, ami kérelmezõ árajánlatára is kihatott.<br>
Ezen új ajánlati árakat jegyzõkönyvbe foglalta 1999. szeptember 2-án, és e jegyzõkönyvet valamennyi ajánlattevõnek megküldte. A kérelmezõ 1999. szeptember 7-én írásban tiltakozott ajánlati árának módosítása ellen, hivatkozott arra, hogy ellenõrizte ajánlatát és a helyes összeg a bontáskor ismertetett ár.<br>
A lebonyolító kérelmezõ észrevételét figyelmen kívül hagyta és 1999. szeptember 9-én készített szakvéleményében a korrigált ajánlatokat értékelte az elbírálási szempontok szerint.<br>
Az elsõ szempontból a szakmai felkészültséget, jegyzett tõkét, vagyont, az éves árbevételt, a minõségbiztosítási rendszert és a cégrõl kialakult összképet értékelte. Szerinte a kérelmezõnél hátrány, hogy a termeléshez viszonyítva minimális a fizikai létszám és az a tény, hogy útépítõ cégként ismert. A második szempontnál az ajánlott szerzõdéses feltéteket és a mûszaki észrevételeket vizsgálták.<br>
Kérelmezõt e szempontból igen alacsonyan pontozta, mert szerinte a kiírással ellentétben a munkát tételes felmérés alapján kívánja elszámolni.<br>
A harmadik szempontnál a korrigált áron kívül az elszámolási feltételeket és ütemezést is vizsgálta. A kérelmezõnél az ár bizonytalansága miatt nem értékelte kedvezõnek az ajánlati árat. A negyedik szempontnál a vállalt garanciális idõt, a bankgarancia mértékét és a kötbért értékelte. Kérelmezõ ajánlatát itt a legrosszabbnak tekintette. Az ötödik szempontból az utolsó 3 év hasonló referenciaként jelölt munkáit vette figyelembe. Kérelmezõ itt is a legkisebb pontszámot kapta a figyelembe vett pécsi Magasépítési Területi Igazgatóság referenciái (üzemanyagtöltõ állomások, kereskedelmi létesítmények) miatt.<br>
A lebonyolító szakvéleményét ajánlatkérõ bizottsága elfogadta, a képviselõ-testület pedig 131/1999. (IX. 14.) sz. határozatával döntött az alábbiak szerint:<br>
Az eljárás nyertese a Vemévszer Kft., a második a Sugár Kft.<br>
A nyilvános eredményhirdetés 1999. szeptember 15-én megtörtént.<br>
A vállalkozási szerzõdést a Vemévszer Kft.-vel a "korrigált" alapajánlata alapján 1999. szeptember 23-án kötötték meg.<br>
A kérelmezõ a törvényes határidõn belül 1999. szeptember 23-án nyújtott be jogorvoslati kérelmet a Döntõbizottsághoz, melyben kérte ideiglenes intézkedésként a szerzõdés megkötésének megtiltását, a jogsértés megállapítását, bírság kiszabását, ajánlatkérõ kötelezését az eljárás során felmerült költségek viselésére.<br>
Indoklásként elõadta, hogy ajánlatkérõ az ajánlati kötöttség elvét megsértette azáltal, hogy utólag az õ, illetve más ajánlattevõk ajánlatát módosította. Ajánlatkérõ jogsértést követett el azáltal is, hogy nem az összességében legelõnyösebb ajánlatot hirdette ki nyertesnek. Álláspontja szerint az összességében legkedvezõbb ajánlatot cégük nyújtotta be. Ajánlatkérõ érdemi észrevételében a jogorvoslati kérelmet annak megalapozatlanságára hivatkozással kérte elutasítani.<br>
Elõadta, hogy az ajánlatokat nem módosította, hanem az azonos mûszaki tartalom elérése érdekében a tételes költségvetés 47. Felületképzések munkanem l., 2., és 5. tételeinél megadott téves mennyiségeket – és a hozzá tartozó árakat – korrigálta. A tételes mennyiségi kiírás ugyanis a fenti munkáknál a valóságos mennyiség tízszeresét tartalmazta.<br>
E tévedést a tervek tanulmányozása és a helyszíni bejáráson tapasztaltak alapján lehetett észlelni, három ajánlattevõ észlelte és az ajánlatát is a korrigált mennyiségre adta meg.<br>
Ajánlatkérõ el is várta az ajánlattevõktõl ezt a "gondosságot", hiszen éppen ezért biztosítottak számukra helyszíni bejárást, illetve a részletes ajánlati felhívás 4.2.3 pontjában adtak lehetõséget, mûszaki észrevétel megtételére is. A három további ajánlattevõ – köztük kérelmezõ és a nyertes Vemévszer Kft. – az eredetileg kiírt mennyiségre tett ajánlatot. Az ajánlatokat a felhívásban meghatározott értékelési szempontok szerint bírálták el, pontrendszert is alkalmaztak. A kérelmezõ esetében az árajánlat értékelésénél figyelembe vették, hogy a felhívásban kért egyösszegû fix ár helyett kérelmezõ tételes elszámolást jelölt meg, ezért árajánlata számukra bizonytalan volt.<br>
Tárgyaláson elõadták, hogy a kérelmezõ gazdasági stabilitását megfelelõnek tartották, a szavatossági és jótállási feltételek vonatkozásában kérelmezõ nyertesével azonos ajánlatot nyújtott be, de referenciamunkáit – figyelemmel arra, hogy a pécsi igazgatóság iskolakivitelezési referenciát felmutatni nem tudott – gyengébbnek ítélték.<br>
A Döntõbizottság ideiglenes intézkedésként a szerzõdés megkötésének megtiltásáról döntött 1999. szeptember 24-én kelt D. 219./3/1999. sz. határozatában.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
Ajánlatkérõ az 1/1996. (II. 7.) KTM. sz. rendeletnek megfelelõen készítette el az ajánlati felhívás dokumentációjának mûszaki tartalmát. Ennek megfelelõen tételes mennyiségi kimutatást készített, melyek tételenkénti beárazása ajánlattevõk kötelezettsége volt.<br>
A kiírás 47. Felületképzések l., 2., és 5. tételét ajánlatkérõ az alábbiak szerint adta meg:<br>
<br>
1. 47–00–102 Többrétegû festés lekaparása és lemosása, lépcsõházban is<br>
47–00–103 282,34x100 m2<br>
	a:<br>
	d:<br>
<br>
2. 47–00–106 Meszes, gipszes simítás teljes felületen<br>
47–00–107 644,83x100 m2<br>
	a:<br>
	d:<br>
<br>
5. 47–01–003 Mészfestés fehér színben mészfestékkel belsõ felületen 3 rétegben<br>
47–01–009 644,83x100 m2<br>
	a:<br>
	d:<br>
Ajánlatkérõ a megjelölt mennyiségek vonatkozásában az elbírálás idõszakában, azaz az ajánlatok bontását követõen állapította meg a téves adatközlést, és a helyes mennyiséget a megadottak egytizedében határozta meg.<br>
Három ajánlattevõ már eleve úgy tette meg ajánlatát, hogy módosító észrevételében az egytizednyi mennyiségeket számolta, ajánlati ára tehát e tételekre a helyes mennyiséget tartalmazza. Õk a tervek és a helyszíni szemle alapján jutottak erre a következtetésre. A másik három ajánlattevõ az alábbi módon árazta a mennyiségeket, az ajánlatkérõ pedig a kiemelten jelölt árkorrekciót alkalmazta esetükben:<br>
Kérelmezõ:<br>
<br>
1. 47–00–102 Többrétegû festés lekaparása és lemosása, lépcsõházban is:<br>
47–00–103 282,34x100 m2<br>
a:	50<br>
d:	104	43 480	+391 320<br>
<br>
2. 47–00–106 Meszes gipszes simítás teljes felületen:<br>
47–00–107 644,83x100 m2<br>
a:	85<br>
d:	99	118 649	+1 067 841<br>
<br>
5. 47–003 Mészfestés fehér színben mészfestékkel:<br>
09 belsõ felületen 3 rétegben 644,83x100 m2<br>
a:	138<br>
d:	203	219 887	+1 978 983<br>
korrekció összesen:		+3 438 144<br>
Vemévszer Kft.:<br>
<br>
1. 47–00–102 Többrétegû festés lekaparása és lemosása, lépcsõházban is:<br>
47–00–103 282,34 m2<br>
a:	0	0<br>
282,34x100 m2<br>
d:	55		1 552 870	–1 397 583<br>
<br>
2. 47–00–106 Meszes, gipszes simítás teljes felületen:<br>
47–00–107 64 483 m2<br>
a:	32	2 063 456		–1 857 110<br>
644 83x100 m2<br>
d:	155		9 994 865	–8 995 379<br>
<br>
5. 47–01–003 Mészfestés fehér színben mészfestékkel belsõ felületen 3 rétegben:<br>
64 483 m2<br>
a:	19	1 225 177		–1 102 659<br>
644,83x100 m2<br>
d:	128		8 253 824	–7 428 442<br>
korrekció összesen:								20 781 173<br>
DÓR Kft.:<br>
<br>
1. 47–00–102–01 Elõkészítõ munkák<br>
Többrétegû enyves festés lekaparása és lemosása bármilyen padozatú helyiségben:<br>
282 100 m2<br>
a:	0,00	0,00<br>
d:	6 016		1 696 512	–1 526 861<br>
<br>
2. 47–01–097–07<br>
Falsimítás gipsszel, felülettisztítással, sarkok, élek legömbölyítésével, csiszolással, vakolaton<br>
645 100 m2<br>
a:	717	462 465		–416 219<br>
d:	11 560		7 456 200	–6 710 580<br>
<br>
5. 47–01–003–01 Belsõ falfestések<br>
Fehér mészfestés készítése, a felület megtisztításával, kaparással, dörzsöléssel, portalanítással és tapaszolással, sima felületen, három rétegben:<br>
645 100 m2<br>
a:	1 916	1 235 820		–1 112 238<br>
d:	14 544		9 380 880	–8 442 792<br>
korrekció összesen:				18 208 690<br>
Megállapítható, hogy kérelmezõ ajánlatában a tétel árát az adott mennyiség egyszázad részére számította ki, azaz árképzése számítási hibát tartalmaz, míg a nyertes és a DÓR Kft. a kiírás szerinti mennyiségre.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Az ajánlati kötöttség kezdetének idõpontjáról a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(1) bekezdése rendelkezik. Eszerint az ajánlati kötöttség az ajánlattételi határidõ lejártától kezdõdik.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani.<br>
Az ajánlati kötöttség elvére tekintettel a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése alapján az ajánlattételi határidõ lejártát követõen az ajánlatok az ajánlatkérõ hozzájárulásával sem módosíthatók.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésre tekintettel megsértette a Kbt. 48. § (1) és 49. § (2) bekezdését azáltal, hogy az ajánlattételi határidõ lejártát követõen, az elbírálási idõszakban a dokumentációban megadott, fent részletezett tételeken mennyiségi korrekciót eszközölt, és ennek figyelembevételével azokat az ajánlatokat, melyek az eredeti kiírásnak megfelelõen készültek, utólagosan módosította.<br>
Ajánlatkérõnek az a védekezése, hogy a dokumentációban fellelhetõ esetleges hibákat az ajánlattevõnek kell észlelnie, nem elfogadható. Az építési beruházásra vonatkozó közbeszerzési eljárásban a dokumentáció kötelezõ tartalmát és ezen belül a mennyiségi kimutatást – az 1/1996. (II. 7.) KTM rendeletnek megfelelve – az ajánlatkérõnek kell biztosítania, az ajánlattevõnek pedig az ajánlatát az ajánlati felhívásban és a dokumentációban meghatározott formai és tartalmi követelményeknek megfelelõen kell elkészíteni, mert ellenkezõ esetben ajánlata érvénytelennek minõsül. Jelen ügyben az ajánlattevõk mindegyike a felhívás és dokumentáció szerinti mûszaki tartalomra tett ajánlatot, közülük néhányan észrevételekkel, ami a felhívásban megengedett volt.<br>
A Döntõbizottság ezt követõen vizsgálta, hogy ajánlatkérõ a megadott elbírálási szempontok alapján az összességében legelõnyösebb ajánlatot hirdette-e ki nyertesnek.<br>
Ajánlatkérõ az ajánlati árat a részletes ajánlati felhívás 4.2.2. pontja alapján a befejezési határidõre prognosztizálva egyösszegû (fix) árban kérte megadni, amelyben tételes felmérésnek nincs helye.<br>
A kérelmezõ ajánlatában, a szerzõdéstervezetben az abban megfogalmazott "tételes felmérésen alapuló, egyösszegû fix átalányár" elszámolási módot vállalt. A tételes felmérésektõl tette függõvé a tényleges ellenszolgáltatási összeget azzal, hogy &plusmn;5%-ot meghaladó mennyiségi eltérések esetén a munkát tételenként számolja el. A többi ajánlattevõ árképzése megfelelt a felhívásnak.<br>
Fentiek miatt a Döntõbizottság álláspontja szerint a kérelmezõ ajánlati ára 	nem hasonlítható össze a többi ajánlattevõ árajánlatával, lényegében a felhívástól eltérõ elszámolási mód az ajánlat érvénytelenségéhez is vezethetett volna. Miután azonban ajánlatkérõ nem állapította meg az ajánlat érvénytelenségét, azt érdemileg elbírálta, a Döntõbizottság is elvégezte a kérelemben foglaltaknak megfelelõen a két – nyertes és kérelmezõi – ajánlat összehasonlítását az elbírálási szempontjai szerint. Ennek során az ajánlattételi határidõben benyújtott és bontott – módosítatlan – ajánlatokat vizsgálta.<br>
Az elsõ elbírálási szempont (gazdasági stabilitás) kifejezetten az ajánlattevõ pénzügyi, gazdasági teljesítõképességének vizsgálatát jelentheti. E tekintetben a kérelmezõ ajánlata kedvezõbb adatokat mutat, mint a nyertesé. Kérelmezõ jegyzett tõkéje 700 M Ft, többmilliárdos vagyonnal gazdálkodik, éves árbevétele 20-30 milliárd Ft körüli. A nyertes jegyzett tõkéje 3 M Ft, vagyona tízmilliós nagyságrendû, éves árbevétele 600 M Ft körüli. Az elsõ szempontból tehát kérelmezõ tett kedvezõbb ajánlatot.<br>
A második elbírálási szempont (mûszaki tartalom) körében értékelte ajánlatkérõ a szerzõdéses feltételeket és az ajánlat konkrét – esetleg észrevételekkel módosított, illetve kiegészített – mûszaki tartalmát. Kérelmezõ a felhívási dokumentációban meghatározott – általa még szükségesnek ítélt munkákkal kiegészített – feladatokra tett ajánlatot, tény azonban, hogy ajánlata értékét e szempontból lerontotta a tételes költségvetésben jelentkezõ számítási hiba, valamint az árral fedett mûszaki tartalom bizonytalansága, azaz a tételes felmérések 5%-nál nagyobb eltérése esetén érvényesítendõ ármódosítás-igénye.<br>
A nyertes ajánlat ugyan szintén megfelelt a kiírás szerinti mûszaki tartalomnak, az ajánlat tényleges értékét viszont e szempontból az jelzi, hogy az ajánlatkérõ maga sem tartotta elfogadhatónak azt, sem a mûszaki tartalom, sem az ajánlati ár tekintetében, éppen ezért (megsértve az ajánlati kötöttséget) jelentõsen módosította.<br>
E szempontból a két ajánlat között lényeges különbség nem állapítható meg.<br>
A harmadik elbírálási szempont (vállalkozási összeg) vizsgálata kizárólag az ajánlati ár értékelésére szorítkozhat. E szempontból lényegesen jobb volt kérelmezõ ajánlata. Kérelmezõ árajánlata: 182 050 000 Ft, nyertes árajánlata: 224 496 000 Ft.<br>
A negyedik elbírálási szempontból (szavatossági és jótállási feltételek) a két ajánlat egyenértékû volt, miután mindkét ajánlattevõ elfogadta a felhívásban megfogalmazott követelményeket, vállalták a felhívás szerinti 100 E Ft-os kötbért, egyéves jótállást és a jogszabály szerinti szavatosságot.<br>
Az ötödik elbírálási szempontból az ajánlattevõ "hasonló referenciáit" vizsgálta ajánlatkérõ. Kérelmezõ esetében a vizsgálatot leszûkítette a kérelmezõ egyik – a teljesítésben megjelölt – fióktelepe, a pécsi Magasépítési Területi Igazgatóság korábbi munkáira.<br>
A Döntõbizottság álláspontja szerint ajánlatkérõnek az ajánlattevõ gazdasági szervezet – a Strabag Hungária Építõ Rt. – referenciáit teljeskörûen értékelnie kellett, mint ahogyan a szerzõdés teljesítésére való alkalmasság egyéb vizsgálati irányain belül is a jogi személyre vonatkozó adatokat kellett figyelembe vennie. Kérelmezõ a becsatolt referencialista szerint számos jelentõs volumenû, a középiskolai épület rekonstrukcióhoz hasonlítható feladatot teljesített az elmúlt 3 évben (Berzsenyi Gimnázium Sopron, Általános Iskola és Diákotthon Kõszeg, Nyugdíj-biztosítási Igazgatóság székházfelújítás, egyéb épületátalakítások). A nyertes ajánlattevõ jóval kisebb számban jelölt értékelhetõ referenciát, ezek közt megjelölt a jelen beszerzés tárgyához és volumenéhez hasonlókat is (Diákotthon Veszprém, Pápa iskola, Gondozási Központ Siófok stb.). A kérelmezõnek e szempontból is kedvezõbb az ajánlata.<br>
Összességében megállapítható, hogy az elsõ, harmadik és ötödik elbírálási szempontból kérelmezõ ajánlata jobbnak minõsül, a második és negyedik elbírálási szempontból a két ajánlat egyenértékû.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az ajánlatkérõ fentieket megsértette azáltal, hogy nem az összességében legelõnyösebb ajánlatot hirdette ki nyertesnek.<br>
A Döntõbizottság az eljárása során ideiglenes intézkedésként a szerzõdéskötést megtiltotta, azonban ez már a céljait nem érhette el, mert idõközben ajánlatkérõ az általa választott nyertessel a szerzõdést megkötötte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) és g) pontjában meghatározott jogkövetkezményeket alkalmazta.<br>
Az ajánlati kötöttség szabályainak – mint a közbeszerzési eljárás tisztaságát biztosító rendelkezés – megsértése miatt a Döntõbizottság a jogsértést súlyosnak ítélte meg, és azzal a rendelkezõ részben meghatározott bírság összegét találta arányban állónak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 19.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>