<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6488)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.188/19/1999<br>
<br>
Tárgy: a Synergon Rt. jogorvoslati kérelme az Oktatási Minisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Synergon Informatikai Rt. (2600 Vác, Zrínyi út 41/A, a továbbiakban: kérelmezõ) kérelmének, melyet az Oktatási Minisztérium (1055 Budapest, Szalay u. 10–14., a továbbiakban: ajánlatkérõ) az 1999. évi közoktatási célú szakmai fejlesztések támogatására biztosított központi költségvetési elõirányzat terhére közoktatási intézmények fenntartói számára kiírt SuliNet pályázat nyertesei számára internetes számítógéplaborok szállítása és telepítése tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésének második fordulatában írtakat. A felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. július 14-én részvételi felhívást tett közzé a K. É. 28. számában (3644) nyílt eljárás megindítására internetes számítógéplaborok szállítása és telepítése tárgyában.<br>
A felhívás 6. pontjában kötötte ki ajánlatkérõ, hogy az ajánlatokat a felhívás közzétételét követõ elsõ naptól számított 41. nap (augusztus 24.) 14.00 óráig lehet benyújtani ajánlatkérõnél, a Budapest V., Szalay u. 10–14. I. emelet 101. szobában. Ezen idõpont és hely egyben az ajánlatok felbontásának idejével és helyével is megegyezett.<br>
Az ajánlattételi határidõ napján a felhívásban megjelölt 101. szobában kb. 13.55 óráig egy konferencia volt, ezért ajánlatkérõ a helyiség ajtajára kb. 13.30 órakor kifüggesztett hirdetménnyel tájékoztatta az érkezõ ajánlattevõket, hogy az ajánlatokat az I. emelet 124. szobájában veszik át. Az ajánlattétel napján 12.36 és 13.54 között az alábbi ajánlattevõk nyújtottak be ajánlatot: Albacomp Számítástechnikai Rt., Szinva Net Számítástechnika Kft., Kventa Elektronikai Fejlesztõ Szolgáltató és Kereskedelmi Kft., Mûszertechnika-Computer Kereskedelmi és Szolgáltató Rt., Humansoft Elektronikai Kft., SMP Számítás-, Bank- és Biztonságtechnikai Kft., Siemens Termelõ, Szolgáltató és Kereskedelmi Rt., valamint Montana Információtechnikai és Kommunikációs Rt. Az ajánlatok bontásának tanúsítása céljából az I. emelet 101. szobában jelen lévõ dr. Fodor Mária közjegyzõ a Ténytanúsítási jegyzõkönyvben rögzítette, hogy kérelmezõ képviselõje 14 óra 6-7 perckor a 101. szobába érkezve a közjegyzõnek akarta átadni cége ajánlatát. Miután a közjegyzõ közölte vele, hogy az ajánlatok átvételére nem jogosult, kérelmezõ képviselõje 14.08 órakor az ajánlatbontó bizottság elnökétõl azt a tájékoztatást kapta, hogy az ajánlatok benyújtásának határideje már letelt, ezért nem veszi át kérelmezõ ajánlatát. Kérelmezõ képviselõje a tényleges idõpontot nem vitatva – a fenti tájékoztatás ellenére – átadta az ajánlatbontó bizottság elnökének az ajánlatát, aki kijelentette, hogy a határidõ lejártát követõen beadott és ezért érvénytelen ajánlatot nem bontja fel a bizottság. A kérelmezõ képviselõjének kérésére az ajánlatkérõ bizottság hozzájárult ahhoz, hogy a határidõ lejártát követõen beadott ajánlat a misztériumban maradjon.<br>
A fenti eseményeket követõen ajánlatkérõ a nyolc – idõben érkezett – ajánlatot felbontotta és ismertette a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(3) bekezdésében kötelezõen elõírt adatokat. Ajánlatkérõ 1999. szeptember 3-án, miután kézhez vette a Döntõbizottság D.188/4/1999. számú határozatát – melyben a Döntõbizottság ideiglenes intézkedés elrendelésére felszólította ajánlatkérõt, hogy az eljárásba kérelmezõt vonja be – a kérelmezõ ajánlatát közjegyzõ jelenlétében felbontotta és a többi ajánlattevõ ajánlatával együtt határidõig értékelte, illetve elbírálta.<br>
Ezt követõen ajánlatkérõ az 1999. szeptember 10-én 10.00 órakor tartott nyilvános eredményhirdetésen ismertette döntését, miszerint a tárgyi közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének b) pontja alapján eredménytelennek nyilvánította.<br>
Kérelmezõ az 1999. augusztus 31-én hiánytalanul teljesített jogorvoslati kérelmében kérte, hogy a Döntõbizottság állapítsa meg a jogsértés tényét ajánlatkérõ terhére és hívja fel ajánlatkérõt a Kbt. szabályainak megfelelõ eljárásra, valamint arra, hogy az ajánlatkérõ érvénytelenségre vonatkozó döntését megsemmisítve hívja fel õt arra, hogy kérelmezõt az eljárás további szakaszába vonja be. Kérte továbbá ideiglenes intézkedéssel az eljárás felfüggesztését is.<br>
A Döntõbizottság a fentebb írtak szerint a D.188/4/1999 számú határozatával ideiglenes intézkedés keretében kötelezte ajánlatkérõt, hogy kérelmezõt a közbeszerzési eljárásba vonja be. Az eljárást erre tekintettel a Döntõbizottság nem függesztette fel.<br>
Kérelmezõ kérelmét azzal indokolta, hogy a felhívásban és a megvásárolt dokumentációban az ajánlatok leadásának és bontásának helyéül az elsõ emelet 101. szoba volt megjelölve, de azt külön értesítés nélkül ajánlatkérõ megváltoztatta. Állítása szerint a 14.00 órai határidõig a helyszínen megjelent, de a 101. számú szobában 14.00 óra után néhány perccel ajánlatkérõ felelõs munkatársa nem volt hajlandó az ajánlatukat elfogadni, arra hivatkozással, hogy az ajánlat benyújtási határideje már lejárt.<br>
A helyszínen, a többi pályázótól értesült arról, hogy a benyújtás helyszíne megváltozott. A helyszínen közölt kifogásainak jegyzõkönyvben rögzítését kérte a jelen lévõ közjegyzõtõl, aki azt meg is tette.<br>
Kérelmét a hivatalból megtartott tárgyaláson változatlanul fenntartva azzal egészítette ki, hogy a 101. szobához érkezésekor az óráját nem nézte meg, csak késõbb, amikor a bontóbizottság elnöke az ajánlata átvételét a késés miatt megtagadta. Elismerte, hogy ez kb. 14.08 órakor történt az õ órája szerint.<br>
Ajánlatkérõ a jogorvoslati kérelemre írásos érdemi észrevételt nem tett. A tárgyaláson a tanúként megidézett bontóbizottság elnöke úgy nyilatkozott, hogy kérelmezõ képviselõje késve érkezett a 101. szobába, ahogyan azt a becsatolt közjegyzõi tanúsítványi jegyzõkönyv is tartalmazza. Nem vitatta kérelmezõ azon állítását, hogy az ajánlatok átvétele nem a felhívás és a dokumentáció szerint megjelölt 101. szobában történt, hanem a 124. szobában. Álláspontja szerint, ha kérelmezõ képviselõje 14.00 óra elõtt 1-2 perccel érkezett volna a 101. szobába, akkor a már jelen lévõ bizottsági tagok valamelyike átvette volna az ajánlatot, és idõben érkezettnek nyilvánították volna.<br>
A tanúként történõ meghallgatása során, mint a bontási bizottság elnöke a közjegyzõi tanúsítvány szerint mondta el kérelmezõ képviselõjének érkezésével kapcsolatos idõpontokat és a leadással összefüggõ történéseket.<br>
Az ügyben érdekelt felek közül az Albacomp Rt. írásban úgy nyilatkozott, hogy a bontási eljárás, ahol a közjegyzõ is jelen volt, a 101. szobában történt.<br>
A Montana Rt. képviselõje a tárgyaláson úgy nyilatkozott, hogy az ajánlatok leadása a kijelölt terem foglaltsága miatt a 124. szobában történt 1999. augusztus 24-én. Errõl az oda érkezõket ajánlatkérõ képviselõje szóban, illetve a 101. szobára kitûzött tájékoztatóval értesítette. A többi ajánlattevõ érdemi észrevételt nem tett.<br>
A Döntõbizottság a rendelkezésre álló iratok, dokumentumok – különösen a közjegyzõi ténytanúsítványi jegyzõkönyv –, az írásos és a tárgyaláson elõterjesztett szóbeli nyilatkozatok alapján kétséget kizáróan megállapította, hogy a kérelem azon része, mely az ajánlatok leadási helyszínének megváltozására vonatkozott, alapos. Ezt ajánlatkérõ sem írásos észrevételében, sem a megtartott tárgyaláson nem vitatta. A Döntõbizottság a közjegyzõi tanúsítvány és ajánlatkérõ képviselõjének tanúkénti meghallgatása alapján nem fogadta el kérelmezõ azon nyilatkozatát, hogy a 14.00 órai határidõ elõtt érkezett kérelmezõ képviselõje az ajánlatleadás helyszínén a 101. szobába, mivel a kérelmezõ képviselõje is úgy nyilatkozott, hogy az óráját valójában csak 14.08 órakor nézte meg, amikor is a bontási bizottság elnöke közölte vele a késés miatti érvénytelenséget.<br>
Ezt támasztja alá az is, hogy kérelmezõ képviselõje elismerte a tárgyaláson azt, hogy õ maga a leadásra feljogosító meghatalmazást kívánta átadni, míg egy kollégája – utána néhány perccel késõbb érkezve – hozta az ajánlatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
Mivel ajánlatkérõ a leadás helyszínéül az I. emelet 101. szobát jelölte meg a felhívásban és a dokumentációban is, és annak megváltoztatásáról kérelmezõt idõben nem tájékoztatta – ajánlatkérõ által is elismerten –, ezért ajánlatkérõ megsértette a rendelkezõ részben írt szabályt.<br>
A Döntõbizottság kétséget kizáróan megállapította azt is, hogy az ajánlatok bontása már a megjelölt helyen történt.<br>
A fentekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja szerinti jogkövetkezményt alkalmazta, különös tekintettel arra, hogy az ideiglenes intézkedés alapján ajánlatkérõ a kérelmezõt is bevonta az eljárásba és az ajánlatát értékelte. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. szeptember 27. <br>
<br>
Dr. Bíró László s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>