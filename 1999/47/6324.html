<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6324)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.204/13/1999<br>
<br>
Tárgy: a Betonút Rt. jogorvoslati kérelme a Budapesti Vegyimûvek Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Gömöry Veronika ügyvéd (1133 Budapest, Pannónia u. 59–61.) által képviselt Betonút Szolgáltató és Építõ Rt. (1133 Budapest, Pannónia u. 59–61., a továbbiakban: kérelmezõ) kérelmezõnek dr. Szenczi Géza ügyvéd (1093 Budapest, Lónyay u. 54.) által képviselt Budapesti Vegyimûvek Rt. (1097 Budapest, Illatos út 19–23., a továbbiakban: ajánlatkérõ) "a (garéi) tároló területén földtakarás nélkül 200 literes és 384 literes fémhordókban deponált kb. 3000 tonna, valamint a földtakarással fedett, 200 literes fémhordókban kb. 11 000 tonna tetraklórbenzol (TCB) gyártási desztillációs üstmaradék, valamint a göngyöleg és az erõsen szennyezett – veszélyes hulladékká vált – föld (mindösszesen legfeljebb 14 000 tonna) elszállítása és végleges ártalmatlanítása, további környezetszennyezést kizáró módon történõ technológia megvalósításával" tárgyú közbeszerzési eljárása ellen benyújtott jogorvoslati kérelmét elutasítja. <br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ saját ipari termelésébõl származó 16 000 tonna – fõként klórozott benzolszármazékokat tartalmazó – hulladékot helyezett el 1980 és 1987 között a garéi veszélyeshulladék-tároló telephelyen.<br>
A hulladékot acélhordókban, földréteggel lefedve tárolták. A hordók korrodálódtak, ezért a hulladék kb. 1/3-át át kellett a 90-es évek elején csomagolni, eközben a veszélyes anyagok a környezetbe kerülve szennyezõdést okoztak. A veszélyes anyag megsemmisítésére tervek készültek, majd 1997. évben kormánydöntés született a beavatkozás megkezdésérõl. 1998 folyamán 1690 tonna hulladékanyag ártalmatlanítása megtörtént, azonban mûszaki és szakmai indokok alapján a munkákat leállították.<br>
A kormány "a Budapesti Vegyimûvek Rt. garéi veszélyes hulladék lerakójában tárolt magas klórtartalmú szerves anyagok okozta környezetszennyezés felszámolásával kapcsolatos idõszerû feladatokról" szóló, 2044/1999. (III. 3.) kormányhatározatával meghatározta a hulladék elszállításának és végleges ártalmatlanításának gazdasági és pénzügyi feltételeit.<br>
Egyetértett azzal, hogy az elszállítást és a végleges ártalmatlanítást 2000. december 31-ig meg kell oldani. A feladat felelõseként a környezetvédelmi minisztert jelölte meg.<br>
A Környezetvédelmi Minisztérium és az ajánlatkérõ ezt követõen 1999-ben – pontosan meg nem határozható idõpontban – megállapodást kötöttek a kormányhatározat végrehajtása érdekében, amelyhez intézkedési tervet csatoltak.<br>
A területileg illetékes Dél-dunántúli Környezetvédelmi Felügyelõség 1999. április 12-én kelt 355-17/1999. sz. határozatával módosította a garéi átmeneti tároló felszámolásának határidejét, a felszámolás ütemezését 1999. december 31-ben (12 000 tonna), 2000. június 30-ban (6000 tonna) és 2000. december 31-ben (0 tonna) állapítva meg a tárolóban maradó veszélyes hulladék tekintetében.<br>
Ajánlatkérõ 1999. április 28-án tette közzé elõminõsítéses nyílt eljárásra szóló részvételi felhívását a K. É.-ben.<br>
A felhívás szerint a teljesítés helye maga a garéi lerakótelep, a szállítási útvonalak és az ártalmatlanító létesítmény.<br>
Részajánlattétel nem volt megengedett, de ajánlatkérõ többváltozatú ajánlatot elfogadott.<br>
A 9. pont tartalmazta a pénzügyi, gazdasági és mûszaki alkalmasság igazolására kért adatok, illetve dokumentumok körét [mérlegadatok, pénzintézeti nyilatkozat, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> szerinti hatósági igazolások, Kbt. 44. § (2) bekezdés a), b), c) és d) pontjai szerinti dokumentumok].<br>
Ajánlatkérõ az egyéb információk [12. pont c) bekezdés] alatt az eljárásban való részvételt ahhoz kötötte, hogy az alkalmas ajánlattevõk a veszélyes – ezen belül a 102/1996. (VII. 12.) kormányrendelet szerint V59702 azonosító számú, I. veszélyességi osztályú, valamint az Európai Hulladék Katalógus szerint EWC 070407 kódszámú, halogéntartalmú üstmaradékok és reakciómaradékok megnevezésû – hulladékok kezelésére, szállítására és ártalmatlanítására vonatkozó magyar, illetve külföldön történõ ártalmatlanítás esetén a Bázeli Egyezménynek megfelelõ engedélyekkel (az ilyen típusú veszélyes hulladékok kezelésére vonatkozó helyi elõkezelési, illetve az arra elõírt és a hulladék fogadását is lehetõvé tevõ engedélyekkel, igazolásokkal stb.) rendelkezzenek.<br>
A részvételi felhívás 10. [és egyéb információk 12. d)] pontja szerint az összességében legelõnyösebb ajánlat kiválasztásának szempontjai fontossági sorrendben a következõk voltak:<br>
– az ajánlat szakmai tartalma, megvalósíthatósága, kidolgozottsága,<br>
– az ajánlattevõ szervezet, valamint a munkában részt vevõ szakértõk felkészültsége, referenciák,<br>
– az ajánlat szerinti megoldások költséghatékonysága,<br>
– az ajánlattevõ pénzügyi megbízhatósága (a benyújtott dokumentumok alapján).<br>
Ajánlatkérõ a Környezetvédelmi Minisztérium egyetértésével, annak ellenjegyzésével kívánt szerzõdést kötni [12. d) pont].<br>
A részvételi felhívásra összesen 18 jelentkezés érkezett az 1999. május 25-i határidõig.<br>
A jelentkezéseket ajánlatkérõ május 31-én elbírálta, majd ugyanekkor ajánlati felhívást küldött a következõ 12 ajánlattevõnek: a Pyrus-Rumpold Rt.-nek, a Rumpold AG-nak, az Erd- und Tiefban Pokker GmbH-nak, a Netta Kft.-nek, a GP Konzorciumnak, a Radiant Rt.-nek, a REM RWE Entsorgung Magyarország Környezetvédelmi Kft.-nek, a Merényi International Kft.-nek, a Rumpold-Esztergom Kft.-nek, a W. Reinger Recycling und Ensorgungsunternehmen-nek, az EDELHOFF ABT GmbH-nak és a kérelmezõnek.<br>
Az ajánlati felhívásban ajánlatkérõ megismételte a részvételi felhívás korábban idézett elõírásait és további elõírásokat tett az ajánlatok elkészítéséhez. Az ajánlatokhoz ismét kérte csatolni a pénzügyi, gazdasági és mûszaki alkalmasság és a kizárási okok vizsgálatára elõírt adatokat, továbbá elõírta, hogy a garéi telephelyen végzendõ tevékenységhez szükséges helyi hatósági engedélyeket a nyertesnek kell az eredményhirdetést követõen 90 napon belül beszereznie.<br>
Ajánlatkérõ mûszaki dokumentációt is készített, amelyben részletesen meghatározta a végrehajtandó feladat mûszaki specifikációját, valamint az ajánlat tartalmi és formai követelményeit. Elõírta, hogy a helyszínrõl a hulladékot el kell szállítani és e körben mind a telephelyen, mind a szállítási útvonalon biztosítani kell a környezet védelmét. Az ajánlatban az ajánlattevõnek meg kellett adnia a tárolóterületén tervezett tevékenységek pontos leírását, a hulladékelszállítás módját, kivitelezését és pontos útvonalát, valamint meg kellett határoznia az ártalmatlanítás technológiáját és minden részletre kiterjedõ mûszaki tartalmát. A dokumentáció szerzõdés- tervezetet is tartalmazott.<br>
Ajánlatkérõ 1999. június 16-án és 23-án helyszíni konzultációt tartott az ajánlattevõk részére.<br>
Az 1999. július 13-i ajánlattételi határidõig 8 db ajánlat érkezett a következõ ajánlattevõktõl: a Rumpold-Esztergom Kft., a Radiant Rt., az Erd- und Tiefban Pokker GmbH, a Merényi International Kft., a GP Konzorcium, a REM RWE Entsorgung Magyarország Környezetvédelmi Kft., a Pyrus-Rumpold Rt. és a kérelmezõ.<br>
A kérelmezõ és az ajánlatkérõ közötti – egyéb jogviszonyból eredõ – egyeztetés során kérelmezõ (1999. július 28-i keltû, és az ajánlatkérõ által 1999. július 30-án átvett) levelével együtt megküldte a Dorogi Hulladékégetõ Kft. levelét ajánlatkérõnek. A levél 1999. július 26-án kelt, címzettje a Környezetvédelmi Minisztérium helyettes államtitkára volt.<br>
A Kft. arról adott tájékoztatást, hogy 1999. július 7-én a németországi TÜV laboratórium tesztelése megállapította, hogy a katalitikus oxidáció elvén mûködõ – a Kft.-nél 1999  elsõ felében megvalósult – rendszer az elõtisztított füstgáz dioxin és furán tartalmát teljes mértékben lebontja. A mérési sorozat eredményei minden esetben kielégítették az elõírásokat, egy nagyságrenddel a megengedett határérték alatt voltak.<br>
Ajánlatkérõ bizottságban értékelte az ajánlatokat, értékelõ pontrendszer felhasználásával.<br>
A bírálóbizottság 1999. augusztus 23-án döntött az eljárás nyertesérõl és még ugyanezen a napon nyertesnek a GP Konzorciumot, második helyezettnek a kérelmezõt hirdették ki. A bírálati összpontszámokat is nyilvánosan kihirdették, a nyertes 553, míg a kérelmezõ 539 pontot kapott a maximum adható 600-ból.<br>
Kérelmezõ 1999. augusztus 24-én kérte ajánlatkérõtõl annak döntése indokolását.<br>
Ajánlatkérõ és a nyertes ajánlattevõ a szerzõdést 1999. augusztus 31-én megkötötte.<br>
Ajánlatkérõ 1999. szeptember 1-jén kelt és kérelmezõ által 1999. szeptember 7-én kézhez vett levele szerint kérelmezõ pályázata nem kellõ részletezettséggel kidolgozott a hulladék elõkezelése és átcsomagolása tekintetében. A kérelmezõ mint fõvállalkozó nem rendelkezik a veszélyes hulladék kezelésére vonatkozó hatósági engedéllyel.<br>
Kérelmezõ 1999. szeptember 8-án jogorvoslati kérelemmel fordult a Döntõbizottság felé.<br>
A tárgyaláson pontosított álláspontja szerint õ tette az összességében legelõnyösebb ajánlatot, elsõ számú alternatívájú, II. sz., 2 189 000 000 Ft-os ajánlatával, amelyben a szennyezett anyagok egy részét a Dorogi Hulladékégetõ Kft. semmisítette volna meg. A Kft. rendelkezik az összes szükséges hatósági engedéllyel, a veszélyes anyag ártalmatlanítása során nem lépné túl a dioxin-határértéket. Kifogásolta, hogy a bírálati szempontok közül a 2. és a 4. az elõminõsítési eljárás során már elbírálásra került.<br>
Ajánlatának a nyertes ajánlatával való összevetése során az árkülönbözet dönthet. E tekintetben kedvezõbb ajánlatot tett. Referenciája legalább olyan jó, mint a nyertesé, gazdasági, pénzügyi alkalmassága jobb.<br>
A nyertes ajánlatát érvénytelennek tartotta, mert az szerinte nem tartalmazta az égetõmûvek befogadó nyilatkozatát, és az – elõször a tárgyaláson elõadott érve szerint – ellentétes a veszélyes hulladékok országhatárokat átlépõ szállításának ellenõrzésérõl és ártalmatlanításáról szóló, Bázelben, 1989. március 22. napján aláírt egyezménnyel, amelyet a 101/1996. (VII. 12.) kormányrendelet hirdetett ki.<br>
A tárgyaláson kifogásolta elõször azt is, hogy a nyertes nem rendelkezik az ajánlati felhívás 11. b) pontja szerinti engedélyekkel.<br>
Kérte a jogsértés megállapítását és ajánlatkérõ bírságolását.<br>
Ajánlatkérõ észrevételében kérte a jogorvoslati kérelem elutasítását megalapozatlanság jogcímén. A pályázatok elbírálása során az elsõdleges szempont a környezetvédelmi elõírásoknak való megfelelés és mûszaki tartalom volt. A nyertes ajánlat az elsõ bírálati szempontból kedvezõbb volt, mert tartalmazott konkrét elképzeléseket a szennyezett talaj ártalmatlanításával és vízkezelésével kapcsolatban is.<br>
Ezzel szemben kérelmezõ vízkezelési megoldása az ajánlatkérõ által jelenleg is használt és – a talajvíztermelõ kutakból kiemelt víz tisztítását szolgáló – rendszeren alapul, a szennyezett csurgalékvizek tisztítási technológiáját nem dolgozta ki. A szennyezett földdel kapcsolatban pedig csak becslést ad a föld mennyiségére, annak kezelését nem részletezi kellõképpen.<br>
A 2. bírálati szempontból a nyertes konzorcium mindkét tagja jelentõs környezetvédelmi referenciákkal rendelkezik, míg kérelmezõnek nem saját – csak alvállalkozói – tevékenységi körében szerepel a veszélyes hulladék kezelése, illetve csak alvállalkozói rendelkeznek a vonatkozó engedélyekkel.<br>
Az ajánlati árban (3. bírálati szempont) kb. 7%-os eltérés volt a két ajánlat között, amely nem ellensúlyozza az elsõ két szempontnál kérelmezõ hátrányát.<br>
A két cég egyformán alkalmas pénzügyi-gazdasági (4. bírálati szempont) szempontból a szerzõdés teljesítésére, nem értékelhetõ a kérelmezõ javára a nagyobb jegyzett alaptõke összege.<br>
A nyertes GP Konzorcium (a továbbiakban: nyertes) észrevételezte, hogy a Dorogi Hulladékégetõ Kft. nem tudta részére igazolni, hogy az általa kibocsátott dioxin mértéke nem haladja meg az elõírt határértékeket, ezért nem tudta jelen pályázatába a Kft.-t bevonni. Információi szerint a Kft. a rendelkezésre álló határidõn belül nem képes az ajánlati felhívásban szereplõ mennyiséget ártalmatlanítani.<br>
A kérelmezõ alvállalkozója, a Dorogi Hulladékégetõ Kft. csatolta az Észak-dunántúli Környezetvédelmi Felügyelõségnek a Dorogi Hulladékégetõ Kft. 1999. szeptember 3-i megkeresésére 1999. szeptember 6-án írt válaszát. Abban azt a tájékoztatást adta, a hatóság kötelezését követõen a Kft. 1999. augusztus 16-án benyújtott mérési dokumentációja alapján – amely 3 mérésen alapult – megállapítható, hogy a kibocsátási dioxinkoncentrációk nem érték el a határértéket. A kft. idõközben megvalósította a kötelezésben nem szereplõ katalizátoros dioxinmentesítõ egységet is.<br>
A Dorogi Hulladékégetõ Kft. a H 51353-6/1998. I. sz. határozattal módosított és a H-4257/-5/1997. sz. határozattal kiadott engedély alapján jogosult átvenni és kezelni (égetéssel ártalmatlanítani) a V 59702 azonosító számú, hidrogéntartalmú desztillációs maradékok megnevezésû veszélyes hulladékokat.<br>
A kft. a Döntõbizottság felhívása alapján 1999. szeptember 30-án kelt nyilatkozatában elõadta, hogy az ártalmatlanításhoz szükséges engedélyekkel rendelkezik, átlagos garéi típusú hulladékból elõre megtervezett és ütemezett beszállítás esetén havonta átlagosan 500 tonna ártalmatlanítást tud vállalni, így 1999. szeptember 1.–2000. december 31-ig összesen 8000 tonnáét.<br>
Kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pont].<br>
A Kbt. fenti szabályaira tekintettel a Döntõbizottság a nyertes és a kérelmezõ ajánlatának egybevetése elõtt azt vizsgálta meg, hogy a nyertes ajánlat – a jogorvoslati kérelemben foglalt indokokra tekintettel – érvényes volt-e.<br>
A Döntõbizottság tényként állapította meg, hogy a nyertes ajánlata tartalmazza a BSL GmbH és a Steinmüller RVA Böhlen égetõmûvek befogadó nyilatkozatát (az ajánlat II. kötet 4.2. fejezetében), alvállalkozói csatolták a szükséges engedélyeket, illetve azok meglétérõl nyilatkoztak, ez pedig elegendõ volt az ajánlat érvényességéhez.<br>
A nyertes ajánlatának a Bázeli Egyezménybe való ütközése vizsgálata során a Döntõbizottság a következõ kötelezéseket tartotta szem elõtt:<br>
Az Egyezmény 4. cikk 9. pontja szerint a veszélyes hulladékok országhatárokat átlépõ szállítását csak akkor lehet engedélyezni, ha az exportáló állam nem rendelkezik a megfelelõ mûszaki felkészültséggel, létesítményekkel, kapacitással, ártalmatlanításhoz szükséges hellyel.<br>
Az exportáló állam írásban értesíti vagy megköveteli, hogy a termelõ vagy exportáló állam illetékes hatósága közvetítésével értesítse az érintett állam illetékes hatóságát a veszélyes hulladékok tervezett, az országhatárokat átlépõ szállításáról. (6. cikk 1. pontja)<br>
A Döntõbizottság álláspontja szerint a kérelem e részében meghaladja a Kbt. alkalmazási körét, tárgyi hatályát.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis a jogorvoslati kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti.<br>
A polgári törvénykönyvrõl szóló 1959. évi IV. törvény (a továbbiakban: Ptk.) 200. § (2) bekezdése szerint semmis az a szerzõdés, amely jogszabályba ütközik.<br>
Ennek alapján kérelmezõ az ajánlatkérõ és a nyertes között megkötött szerzõdést polgári bíróság elõtt megtámadhatja ugyanúgy, mint a Bázeli Egyezmény alapján a magyar állam által kiadandó nyilatkozatot is. Miután pedig az Egyezményben a részes felek az államnak azok adják ki a megfelelõ nyilatkozatokat, az is egyértelmû, hogy az Egyezmény alapján a belföldi ártalmatlanításhoz szükséges feltételek meglétének vagy hiányának megállapítására maga az (exportáló) állam jogosult.<br>
Továbbá a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján a közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A (2) bekezdés szerint a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása. Fentiekre figyelemmel a Döntõbizottságnak nincs hatásköre a kérelem e részének elbírálására.<br>
Mindezek alapján a Döntõbizottság megállapította, hogy a nyertes érvényes ajánlatot tett.<br>
Ezt követõen a Döntõbizottság összevetette a nyertes és a kérelmezõ ajánlatát az alábbi szabályok alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el.<br>
Az ajánlatkérõ az ajánlati felhívásban köteles meghatározni a 34. § (1) bekezdésben foglaltakra figyelemmel az általa választott elbírálási szempontot [34. § (2) bekezdés].<br>
Ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés].<br>
Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést [<a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés]. Ajánlatkérõ az elbírálási szempontokat tételesen meghatározta.<br>
Az ajánlatnak 1. bírálati szempontból való összevetésekor ("az ajánlat mûszaki tartalma, megvalósíthatósága, kidolgozottsága") a Döntõbizottság abból indult ki, hogy a mûszaki dokumentáció alapján a talajvízzel történõ szennyezés tovább terjedése megakadályozását az ajánlatkérõ jelenleg is mûködtetett 15 db termelõ kútjával biztosítja. A csapadék gyûjtése, kezelése viszont a mûszaki dokumentáció 6.1. pontja hatodik francia bekezdése alapján az ajánlattevõ feladata.<br>
A Döntõbizottság nem fogadta el a kérelmezõ azon véleményét, hogy a csurgalékvíz kezelése ajánlattevõ feladata; hogy a talajvíz a csapadékvíznek a talajba jutó és onnan felszínre kerülõ része; valamint hogy többlet csurgalékvíz átlagos mennyiségû csapadék esetén nem keletkezhet.<br>
A csurgalékvíz kezelése akkor lehetne ajánlatkérõ feladata, ha arra a talajvíz kezelésen belül kerülne sor. E két fogalom azonban nem esik egybe.<br>
A Környezetvédelmi Lexikon adatai szerint talajvíz ugyanis tágabb értelemben a felszín alatt bárhol, szûkebb értelemben az elsõ vízzáró réteg fölötti szemcsés, porózus szerkezetû víztartó, vízáteresztõ rétegben található vízkészlet, amely közvetlen kapcsolatban van a csapadékvízzel, a felszínnel és érintkezik a levegõvel.<br>
A csurgalékvíz (csurdalékvíz) viszont nagy intenzitású csapadék után vagy különbözõ felszíni öntözéseknél felhasználatlanul távozó, a talaj felszínén elfolyó víz.<br>
A Döntõbizottság álláspontja szerint a csurgalékvíz mennyisége növekedni fog, mert az ajánlattevõ (a nyertes és a kérelmezõ egyaránt) az ajánlatban tervezi burkolt felületek létrehozását (pl. ideiglenes tárolót, fedett manipulációs területet), amelynek következtében a keletkezõ víz a talajfelszínen fog maradni, szennyezõdés esetén kezelést fog igényelni.<br>
A Döntõbizottság álláspontja szerint a nyertes ajánlatának 17–41. oldalain igen részletesen, valamennyi környezeti tényezõre (víz, levegõ, talaj) és a dolgozókra vonatkozóan, az alkalmazott eszközöket, technológiákat ismertetve dolgozta ki az elõkezelés és átcsomagolás technológiáját. Szigetelt átmeneti deponiát létesít, a hulladék felmelegítése, megolvasztása zárt körülmények között történik. Az elszennyezõdött területeken a hulladék továbbterjedését megakadályozza. A földdel fedett hordók felszedését fóliasátor alatt végzi, többfokozatú mobil víztisztító konténert ajánlott fel. Kérelmezõ ajánlott technológiája – a mobil víztisztító konténer kivételével – lényegében a nyertes által ajánlottal megegyezik. Nagy gondossággal dolgozta ki a technológiát, ugyanúgy tervez ideiglenes tárolót, fóliasátrat, zárt autoklávokat, mint a nyertes. A szennyezett talajokat õ is fóliával takarja.<br>
A szennyezett föld ártalmatlanításával kapcsolatban ajánlatkérõnek az a célja, hogy az összesen elszállítandó 14 000 tonnán belül az elszállítandó klórtartalmú veszélyes anyagot és a csomagolóanyagokat követõen a szennyezett föld elszállítására rendelkezésre álló tonnamennyiségen belül a legszennyezettebb föld kerüljön elszállításra.<br>
A nyertes által felajánlott 400 mintavétel lehetõvé teszi a legszennyezettebb földterületek beazonosítását.<br>
Kérelmezõ mintavételt nem ajánlott fel, illetve annak biztosítását vállalta, hogy további környezetszennyezést nem okoz.<br>
A Döntõbizottság a tényállás tisztázása során azt is megállapította, hogy kérelmezõ I. alternatív ajánlatában alvállalkozója, a Dorogi Hulladékégetõ Kft. nem szerepel – a hulladék ártalmatlanításában, elégetésben közremûködõ – alvállalkozóként.<br>
A kérelmezõi pályázat 1. kötetének B) pontjában ugyanis "Ajánlat (I. Alternatívához)" címszó alatt az ajánlat tárgyánál a desztillációs üstmaradék, a göngyöleg és az erõsen szennyezett föld végleges ártalmatlanítójaként kizárólag a Bayer AG Umweltschutz-Leverkusen üzemet jelölte meg.<br>
A C) pontban az ajánlat mûszaki tartalma alatt sem található semmilyen utalás a Dorogi Hulladékégetõ Kft. közremûködésére.<br>
A II. kötet A) pontjában az "Alvállalkozók bemutatása I." alatt sem található az ajánlatkérõ részérõl a Dorogi Hulladékégetõ Kft.-re vonatkozó ilyen kötelezettségvállalás.<br>
A kft. azon nyilatkozata, mely szerint nincs jogi akadálya az ártalmatlanításban való közremûködésének, nem elégséges annak megállapításához, hogy közremûködõként kérelmezõ igénybe is kívánta venni I. alternatív ajánlata megvalósításában.<br>
A Dorogi Hulladékégetõ Kft.-nek az ártalmatlanításban/elégetésben való közremûködése sem jelentett volna azonban elõnyt, tekintettel arra, hogy a kérelmezõ a tárgyaláson elhangzott nyilatkozata szerint is a szennyezett anyag döntõ részét a német céggel semmisítette volna meg.<br>
Így a Döntõbizottság álláspontja szerint az 1. elbírálási szempontból a két ajánlat közül a nyertesé részletesebb, átgondoltabb, végsõ soron elõnyösebb.<br>
A 2. bírálati szempont ,,Az ajánlattevõ szervezet, valamint a munkában részt vevõ szakértõk felkészültsége, referenciák" elbírálásakor a Döntõbizottság álláspontja szerint az ajánlattevõk megítélésében nincs jelentõsége annak, hogy a szükséges engedélyekkel az ajánlattevõ maga, vagy alvállalkozói útján rendelkezik, felkészültségének megítélése ezen nem alapulhat. E vizsgálat kifejezetten az ajánlattevõ alkalmasságának körébe tartozik, amelynek helye a jelen eljárás elõminõsítési szakasza volt. Az a tény, hogy kérelmezõt alkalmasnak minõsítették, sõt a 2. helyen nyertesnek hirdették, jelzi, hogy e szempontból maga az ajánlatkérõ sem állapított meg lényeges hátrányt kérelmezõvel kapcsolatban.<br>
A 3. bírálati szempontból ("Az ajánlat szerinti megoldások költséghatékonysága") ajánlatkérõ elismerte, hogy a kérelmezõ ajánlata jobb, amellyel a Döntõbizottság is egyetért.<br>
A 4. bírálati szempontból (,,Az ajánlattevõ pénzügyi megbízhatósága a benyújtott dokumentumok alapján") ajánlatkérõ szerint a két ajánlattevõ "egyaránt megfelelõ".<br>
A Döntõbizottság álláspontja szerint a kérelmezõ gazdasági, pénzügyi háttere nagyobb, de a nyertesé is kétségkívül alkalmasságot mutat a szerzõdés teljesítéséhez, így a szerzõdés teljesítéséhez e bírálati szempontból nem indokolt a két ajánlat közötti különbségtétel.<br>
A 2. és a 4. bírálati szempontok kapcsán kérelmezõ kifogásolta, hogy azok az elbírálási szempontok között szerepelnek, holott az elõminõsítési eljárás során már elbírálásra kerültek. A kérelem e részében elkésett, hiszen ajánlatkérõ az elbírálási szempontokat részvételi felhívásában (1998. április 28.) feltüntette, így a fentebb már említett, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdésében elõírt jogvesztõ határidõ eltelt. Az ajánlattevõk pedig fentiek ismeretében csatolták be részvételi jelentkezésüket és tették meg az ajánlatukat.<br>
Összegezve tehát megállapítható, hogy az ajánlatok közötti különbség az 1. szempontból a nyertes javára jelentkezik, az ajánlati ár szempontjából a kérelmezõ vállalása kis mértékben jobb.<br>
A pénzügyi, gazdasági és mûszaki alkalmasságot értékelõ 2. és 4. szempontból különbségtétel nem indokolt. Tekintettel a szempontok fontossági sorrendjére, nyertes ajánlata összességében kedvezõbb, ajánlatkérõ tehát a Kbt. elõírásainak megfelelõ döntést hozott.<br>
Mindezekre tekintettel a Döntõbizottság az alaptalan kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, a költségek viselésére vonatkozó rendelkezés 88. § (1) bekezdés g) pontján alapul. <br>
<br>
Budapest, 1999. október 8.<br>
<br>
Dr. Magasi Ildikó s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>