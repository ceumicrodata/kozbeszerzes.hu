<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6323)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.201/15/1999<br>
<br>
Tárgy: a Kész Kft. jogorvoslati kérelme a Budapesti Operettszínház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Lovász Éva (6721 Szeged, Szilágyi út 2.) ügyvéd által képviselt Könnyûszerkezet Építõ és Szolgáltató Kft. (6721 Szeged, Szilágyi u. 2., továbbiakban: kérelmezõ) kérelmezõnek dr. Németh Gabriella (1067 Budapest, Teréz krt. 19.) ügyvéd által képviselt Budapesti Operettszínház (1065 Budapest, Nagymezõ u. 17., továbbiakban: ajánlatkérõ) "színház rekonstrukciója" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad.<br>
Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, ezért az ajánlatkérõ a közbeszerzési eljárást lezáró döntését az I. és II. helyezettre tekintettel megsemmisíti.<br>
Kötelezi a Döntõbizottság az ajánlatkérõt, hogy fizessen meg a kérelmezõnek 30 000 Ft, azaz harmincezer forint igazgatási szolgáltatási díjat, 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele, tárgyaláson elhangzott szóbeli nyilatkozatok, ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1999. május 19. napján megjelent 20. számában nyílt elõminõsítési eljárásról szóló felhívást tett közzé a Budapesti Operettszínház rekonstrukciójára.<br>
Ezen felhívásának 9. pontjában elõírta, hogy milyen módon kéri a résztvevõk pénzügyi, gazdasági és mûszaki alkalmasságának igazolását. Megadta az ajánlatok elbírálásainak szempontjait, felhívásának 10. pontjában oly módon, hogy az ajánlatokat az összességében legelõnyösebb ajánlat szempontjai szerint kívánja kiválasztani és rögzítette az elbírálási szempontokat fontossági sorrendben az alábbiak szerint:<br>
– a mûszaki tartalommal összhangban lévõ ajánlati ár,<br>
– az ajánlatkérõ által elkészített, az ajánlati dokumentáció részét képezõ szerzõdéstervezet minél teljesebb körû elfogadása, illetve ajánlatkérõre nézve az abban foglaltaknál kedvezõbb feltételek vállalása (így pl. jótállási feltételek és ezek biztosítékai, kötbér),<br>
– résztvevõ cég referenciái, a megvalósításba bevont személyek szakmai referenciamunkái.<br>
1999. június 14. napjáig 9 részvételi jelentkezõ nyújtotta be részvételi jelentkezését: kérelmezõ, a Magyar Építõ Rt., a Kipszer Rt., a ZÁÉV Rt., a Renovit Kft., a KÉV-Metró Kft., az Architekton Rt., az Alba Regia Rt. és a Középületépítõ Rt. Ajánlatkérõ a részvételi jelentkezéseket értékelte és valamennyi jelentkezõt alkalmasnak minõsítette és ajánlattételre hívta fel.<br>
1999. június 30-án kelt felhívásával ajánlati dokumentációt bocsátott az ajánlattevõk rendelkezésére.<br>
Az ajánlatkérõ az ajánlati dokumentációban elõírta többek között:<br>
– 50 milliós teljesítési bankgaranciát kell adni,<br>
– a vállalkozási szerzõdéstervezetben elõírtakat vállalni kell, de azon túl kedvezõbb ajánlatot lehet tenni,<br>
– min. 12 hónap kötelezõ jótállás,<br>
– min. 3% mértékû és 12 hó + 60 nap jóteljesítési bankgarancia,<br>
– min. napi 0,1% kötbér, max. 10% mértékig (a felsõ határ 10% nem változtatható),<br>
– megvalósítási és építési, pénzügyi ütemtervet kell adni,<br>
– a költségvetés alapján alapajánlatot kell adni,<br>
– bizonyos megadott tételekre kötelezõ alternatív ajánlatot adni (pl. lift, kazán, elektromos elosztórendszer, víz-, fûtési, hûtési szivattyúk, tûzgátló acélajtó),<br>
– ezen túl is lehet alternatív ajánlatot tenni részletesen kimunkálva – "mi helyett mit javasolok",<br>
– a megadott külön jegyzék szerint – az épület szempontjából lényeges – anyagok, termékek és szerelvények beszerzési árát (az összehasonlíthatóság céljából) meg kell adni,<br>
– generálvállalkozói nyilatkozatot kell tenni a többi, külön közbeszerzési eljárás során kiválasztott alvállalkozó befogadására (színpadtechnika, belsõépítészet, tûzjelzõ rendszer, elektromos rendszer),<br>
meghatározta:<br>
– a befejezés idõpontját 2001. január 31-ben, ami nem módosítható,<br>
– az egyes munkaterületek átadásának idõpontját, ami módosítható,<br>
– a kiviteli tervek átadásának idõpontját,<br>
– az éves felhasználható pénzügyi keretet.<br>
Az ajánlatkérõ lehetõséget adott a véleményeltérésre.<br>
Helyszíni konzultációt is tartott 1999. július 22-én.<br>
Az ajánlatok bontására 1999. augusztus 17-én került sor. Ajánlatot nyújtott be: kérelmezõ, a Renovit Kft., a Magyar Építõ Rt., az Architekton Rt., a KÉV-Metró Kft., az Alba Regia Rt., a Kipszer Rt. és a Középületépítõ Rt.<br>
Ezt követõen az ajánlatkérõ az ajánlatokat értékelte oly módon, hogy az elbírálási szempontok mellé az alábbi táblázatban rögzített pontszámokat rendelt (1999. szeptember 3.)<br>
Ár	60 pont<br>
Szerzõdési feltételek	25 pont<br>
    Jóteljesítési bankgarancia ideje	4 pont<br>
                              mértéke	6 pont<br>
                        Jótállási idõ	8 pont<br>
                                Kötbér	6 pont<br>
Szerz. véleményeltérés	5 pont<br>
Biztosítás	2 pont<br>
Referencia	15 pont<br>
Cég	15 pont<br>
Személy	5 pont<br>
Összesen	100 pont<br>
E szerint tehát az 1. szempont: a mûszaki tartalommal összhangban lévõ ajánlati ár, max. 60 pont.<br>
<br>
2. szempont: az ajánlatkérõ által készített szerzõdéstervezet minél teljesebb körû elfogadása, illetve ajánlatkérõre nézve az abban foglaltaknál kedvezõbb feltételek vállalása (így pl.: jótállási feltételek és ezek biztosítása, kötbér), max. 25 pont.<br>
<br>
3. szempont: a résztvevõ cég referenciái, és a megvalósításba bevont személyek szakmai referenciái tekintetében max. 15 pont volt adható.<br>
A felállított pontrendszer alapján az alábbiak szerint értékelte az ajánlatkérõ az összes beadott ajánlatot.<br>
<br>
1. Kipszer Rt.<br>
– Ár (60 pont)	55<br>
Szerzõdési feltételek (30 pont):<br>
Jóteljesítési bankgarancia<br>
– ideje (4 pont)	2<br>
– mértéke (6 pont)	6<br>
– Jótállási idõ (8 pont)	0<br>
– Kötbér (5 pont)	4<br>
– Szerz. vélemény (2 pont)	1<br>
Szerzõdési feltételek összesen	13<br>
Referencia (20 pont):<br>
– cég (10 pont)	10<br>
– személy (5 pont)	5<br>
Összesen (100 pont)	83<br>
<br>
2. Középületépítõ Rt.<br>
– Ár (60 pont)	54<br>
Szerzõdési feltételek (30 pont):<br>
Jóteljesítési bankgarancia<br>
– ideje (4 pont)	3<br>
– mértéke (6 pont)	5<br>
– Jótállási idõ (8 pont)	0<br>
– Kötbér (5 pont)	4<br>
– Szerz. vélemény (2 pont)	0<br>
Szerzõdési feltételek összesen	12<br>
Referencia (20 pont):<br>
– cég (10 pont)	10<br>
– személy (5 pont)	5<br>
Összesen (100 pont)	81<br>
<br>
3. KÉSZ Rt.<br>
– Ár (60 pont)	60<br>
Szerzõdési feltételek (30 pont):<br>
Jóteljesítési bankgarancia<br>
– ideje (4 pont)	4<br>
– mértéke (6 pont)	1<br>
– Jótállási idõ (8 pont)	7<br>
– Kötbér (5 pont)	5<br>
– Szerz. vélemény (2 pont)	0<br>
Szerzõdési feltételek összesen	17<br>
Referencia (20 pont):<br>
– cég (10 pont)	1<br>
– személy (5 pont)	2<br>
Összesen (100 pont)	80<br>
<br>
4. Architekton Rt.<br>
– Ár (60 pont)	51<br>
Szerzõdési feltételek (30 pont):<br>
Jóteljesítési bankgarancia<br>
– ideje (4 pont)	4<br>
– mértéke (6 pont)	3<br>
– Jótállási idõ (8 pont)	8<br>
– Kötbér (5 pont)	5<br>
– Szerz. vélemény (2 pont)	0<br>
Szerzõdési feltételek összesen	20<br>
Referencia (20 pont):<br>
– cég (10 pont)	0<br>
– személy (5 pont)	5<br>
Összesen (100 pont)	76<br>
<br>
5. Magyar Építõ Rt.<br>
– Ár (60 pont)	48<br>
Szerzõdési feltételek (30 pont):<br>
Jóteljesítési bankgarancia<br>
– ideje (4 pont)	2<br>
– mértéke (6 pont)	1<br>
– Jótállási idõ (8 pont)	6<br>
– Kötbér (5 pont)	5<br>
– Szerz. vélemény (2 pont)	-1<br>
Szerzõdési feltételek összesen	13<br>
Referencia (20 pont):<br>
– cég (10 pont)	10<br>
– személy (5 pont)	3<br>
Összesen (100 pont)	74<br>
<br>
6. Alba Regia Rt.<br>
– Ár (60 pont)	54<br>
Szerzõdési feltételek (30 pont):<br>
Jóteljesítési bankgarancia<br>
– ideje (4 pont)	2<br>
– mértéke (6 pont)	3<br>
– Jótállási idõ (8 pont)	3<br>
– Kötbér (5 pont)	2<br>
– Szerz. vélemény (2 pont)	-1<br>
Szerzõdési feltételek összesen	9<br>
Referencia (20 pont):<br>
– cég (10 pont)	2<br>
– személy (5 pont)	0<br>
Összesen (100 pont)	65<br>
<br>
7. Renovit Építõ Kft.<br>
– Ár (60 pont)	51<br>
Szerzõdési feltételek (30 pont):<br>
Jóteljesítési bankgarancia<br>
– ideje (4 pont)	3<br>
– mértéke (6 pont)	0<br>
– Jótállási idõ (8 pont)	7<br>
– Kötbér (5 pont)	0<br>
– Szerz. vélemény (2 pont)	0<br>
Szerzõdési feltételek összesen	10<br>
Referencia (20 pont):<br>
– cég (10 pont)	0<br>
– személy (5 pont)	0<br>
Összesen (100 pont)	61<br>
<br>
8. KÉV–Metró Kft.<br>
– Ár (60 pont)	49<br>
Szerzõdési feltételek (30 pont):<br>
Jóteljesítési bankgarancia<br>
– ideje (4 pont)	4<br>
– mértéke (6 pont)	0<br>
– Jótállási idõ (8 pont)	0<br>
– Kötbér (5 pont)	5<br>
– Szerz. vélemény (2 pont)	1<br>
Szerzõdési feltételek összesen	10<br>
Referencia (20 pont):<br>
– cég (10 pont)	0<br>
– személy (5 pont)	0<br>
Összesen (100 pont)	59<br>
<br>
Eredményhirdetésre 1999. szeptember 3-án került sor. Nyertes a Kipszer Rt. 1 848 719 343 Ft-os ajánlattal, a nyertest követõ legkedvezõbb a Középületépítõ Rt. 1 863 643 245 Ft-os ajánlata lett.<br>
Az ajánlatkérõ a nyertes ajánlattevõvel az eljárást lezáró szerzõdést nem kötötte meg.<br>
Kérelmezõ 1999. szeptember 3-án nyújtott be jogorvoslati kérelmet a Döntõbizottsághoz.<br>
Kérte, hogy a Döntõbizottság az ajánlatkérõ közbeszerzési eljárást lezáró döntését semmisítse meg, hozzon ideiglenes intézkedést és tiltsa meg a szerzõdéskötést, valamint kötelezze ajánlatkérõt az eljárás során felmerült költségek viselésére.<br>
A kérelmezõ álláspontja szerint õ adta az adott mûszaki tartalom mellett a legkedvezõbb ajánlati árat és a többi elbírálási szempont tekintetében is legalább azonos színvonalúnak kellett volna tekinteni ajánlatát a nyertesekéhez viszonyítottan. Álláspontja szerint ajánlatkérõ nem a korábban megadott elbírálási szempontok szerint értékelte az ajánlatokat és hirdette ki nyertesként az összességében legkedvezõbb ajánlatadót.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a korábban megadott elbírálási szempontok szerint, azok fontossági sorrendjét betartva hozták meg jogszerûen az eljárást lezáró döntésüket.<br>
A Döntõbizottság a D./201/3/1999. sz., 1999. szeptember 6. napján kelt ideiglenes intézkedésével a szerzõdés megkötését megtiltotta.<br>
Kérelmezõ jogorvoslati kérelme alapos.<br>
A Döntõbizottság a rendelkezésre álló iratok alapján megvizsgálta, hogy az ajánlatkérõ az elbírálási szempontoknak megfelelõen, azok fontossági sorrendjét betartva bírálta-e el az ajánlatokat. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése értelmében az ajánlatkérõ az ajánlati felhívásban, illetõleg a dokumentációban meghatározott feltételeknek megfelelõ ajánlatokat<br>
a) vagy a legalacsonyabb összegû ellenszolgáltatás,<br>
b) az összességében legkedvezõbb ajánlat szempontja alapján bírálja el.<br>
Az ajánlatkérõ jelen eljárásban a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerinti értékelést választotta, ily módon a Kbt. 34. § (2) bekezdése értelmében köteles volt ajánlati felhívásában meghatározni a választott elbírálási szempontokat, azok fontossági sorrendjében. A Kbt. 37. § (1) bekezdésének megfelelõen az ajánlatkérõ szükséges dokumentációt is készített és a részletes szerzõdési feltételeket rögzítette. Az ajánlatkérõ az értékelési szempontok súlyozására pontrendszert állapított meg.<br>
A Döntõbizottság azonban figyelmen kívül hagyta az ajánlatkérõ pontozásos rendszerét, és azt tette vizsgálata tárgyává, hogy az egyes elbírálási szempontok vonatkozásában ténylegesen mit értékelt és értékelhetett ajánlatkérõ, és e tekintetben kinek az ajánlata volt kedvezõbb. Mindezt tette arra tekintettel, hogy a Kbt. nem írja elõ azt, hogy milyen számítási rendszerben, milyen értékelési mechanizmus szerint választja ki az ajánlatkérõ az összességében legkedvezõbb ajánlatot, csupán azt kell figyelembe venni, illetõleg annak kell érvényesülnie, hogy az elbírálási szempontok szerint történjen az értékelés és érvényesüljön a szempontok fontossági sorrendje.<br>
Az ajánlatok a szigorú, alapos költségvetési kiíráson alapultak.<br>
Az elsõ elbírálási szempont: a mûszaki tartalommal összhangban lévõ ajánlati ár volt. E szempont tekintetében maga az ajánlatkérõ is elismerte, hogy mindegyik ajánlat azonos színvonalú volt a mûszaki tartalmat tekintve, így az ajánlati árra figyelemmel ezen szempont szerint a legkedvezõbb ajánlatot tevõ a kérelmezõ, a második legkedvezõbb a Kipszer Rt., míg a harmadik legkedvezõbb a Középületépítõ Rt. volt az alábbiak szerint:<br>
KÉSZ Kft.	1 687 035 466 Ft	1.<br>
Kipszer Rt.	1 848 719 343 Ft	2.<br>
Középületépítõ Rt.	1 863 634 245 Ft	3.<br>
Alba Regia	1 876 457 679 Ft<br>
Architekton	1 999 015 105 Ft<br>
Renovit	2 010 223 569 Ft<br>
KÉV-Metró	2 073 750 000 Ft<br>
Magyar Építõ	2 124 462 524 Ft<br>
Minderre tekintettel tehát ajánlatkérõ döntése helyes volt, az elsõ elbírálási szempont tekintetében a legjobbnak kellett tekinteni a KÉSZ Kft. ajánlatát.<br>
A második elbírálási szempont tekintetében vizsgálta az ajánlatkérõ valamennyi ajánlattevõ vonatkozásában a szerzõdéstervezetben foglaltaknál kedvezõbb feltételek vállalását:<br>
– a jótállás idõtartamát,<br>
– a jóteljesítési bankgarancia-biztosíték idõtartamát,<br>
– a jóteljesítési bankgarancia-biztosíték mértékét,<br>
– a kötbér mértékét,<br>
– a véleményeltérési nyilatkozatok tartalmát a tekintetben, hogy az kedvezõbb vagy kedvezõtlen-e az ajánlatkérõnek.<br>
Az alábbiak szerint hasonlította össze a Döntõbizottság is ebbõl a szempontból a kérelmezõ és a nyertesek ajánlatát, figyelemmel az ajánlatkérõ alábbi értékelésére:<br>
		KÉSZ Kft.	Kipszer Rt.	Középület Rt.<br>
jótállás ideje	48 hó I.		36 hó II.		36 hó II.<br>
jótelj. bankg. 	48 hó+		36 hó+		36 hó+<br>
ideje	 	60 nap I.	 60 nap II.	60 nap II.<br>
mértéke		1 év 6%		1 év 10%	1 év 10%<br>
		2 év 3%		2 év 10%	2 év 6%<br>
		3 év 1%		3 év 5%		3 év 5%<br>
		4 év 0,5% <br>
		III.		I.		II.<br>
kötbér mértéke<br>
napi		1–10 0,2%	0,16%	1–15 0,15%<br>
		11–15 0,4%	– 	1–16 0,17%<br>
		16–20 0,6%	– 	–<br>
		21– 1,0%	– 	–<br>
		I.		II.	II.<br>
A fenti adatokra tekintettel tehát az ajánlatkérõ – a Döntõbizottság értékelésével egyezõen – maga által is elismerten jobbnak értékelte a KÉSZ Kft. ajánlatát a második elbírálási szempont tekintetében a nyertes, illetve a nyertes követõ legjobbnak kihirdetett ajánlatnál.<br>
A harmadik elbírálási szempont a résztvevõ cég referenciái, a megvalósításba bevont személyek szakmai referenciamunkái voltak. Ennek körében az ajánlatkérõ értékelte, hogy ezen referenciamunkák bekerülési költsége az 1 milliárd Ft-ot meghaladta-e, és hány ilyen volumenû beruházást valósított meg, valamint milyen az elvégzett munkák "bonyolultsága". Harmadik elbírálási szempont tekintetében sem a felhívásában, sem a dokumentációjában nem írta elõ azonban ajánlatkérõ, hogy ezeknek a referenciamunkáknak befejezett, átadott munkáknak kell lennie, ebbõl következõen tehát a folyamatban lévõ munkákat is figyelembe kellett venni.<br>
A személyi referenciák tekintetében vizsgálták az elõminõsítési szakban beadott részvételi jelentkezésekben megjelölt szakemberek szakmai önéletrajzát, ezen személyek szakmai felkészültségét, illetõleg hogy a megjelölt személyek milyen nagyságrendû munkálatokban vettek részt.<br>
Továbbá figyelembe vette azt a körülményt is, ha az ajánlattevõvel korábban szerzõdéses kapcsolatban állt és e tekintetben milyen tapasztalatai voltak.<br>
A becsatolt ajánlatokból a Döntõbizottság a következõket állapította meg:<br>
KÉSZ Kft.: a cég referenciájaként 3 éven belül megvalósított, befejezett beruházásként 32 db munkát jelölt meg, amelyek közül 3 db volt 1 milliárdon felüli értékû (logisztikai központ, üzemi épület, VPOP irodaépület és határátkelõhely). Az általa végzett munkák közt szerepelnek kiemelt középületek is, mint pl. Legfelsõbb Bíróság átalakítása, Szerencs Bíróság átalakítása, VPOP Bp. Frangepán utcai irodaház felújítása, átalakítása, Debreceni Csokonai Színház felújítása.<br>
A kérelmezõ a folyamatban lévõ munkái sorában 24 munkát jelölt meg, melyek közül 5 db 1 milliárd feletti értékû (Madách Színház, tormási raktár és gyártóbázis, Tungsram gyártócsarnok, Kecskemét és debreceni Tesco áruházak), illetve kiemelt középületek közül a VPOP Hungária úti irodaház felújítási, a Gyulai Kórház felújítási, a pécsi Baranya Megyei Bíróság homlokzatfelújítási, az ABN Amro Bank átalakítási, továbbá a Legfõbb Ügyészség rekonstrukciós munkáiról ad számot.<br>
A kérelmezõ 10 felsõfokú végzettségû szakember szakmai referenciáját mutatta. A megnevezett személyek referenciamunkáinak jelentõs része megegyezik a cég referenciájával, de azokon túl további kiemelkedõ feladatok is megnevezésre kerültek (pl. Kecskeméti Zenemûvészeti Fõiskola, Hotel Hungária Szeged, Szegedi Nemzeti Színház, Ópusztaszer Nemzeti Emlékpark, Szeged Ravatalozó, Szeged Könyvtár és Levéltár, Legfelsõbb Bíróság rekonstrukciója, Bárka Színház építése).<br>
KIPSZER Rt.: a cég referenciájaként 3 éven belül megvalósított, befejezett beruházásként 17 db munkát jelölt meg, amelyek közül 3 db volt 1 milliárdon felüli értékû, amelyben a cég részvétele 100%-os volt. (Nyírõ Gyula Kórház Elme- és Idegpavilon, V. ker. Szakorvosi rendelõ, BME ELTE Informatikai épült építése.) Az általa végzett munkák közt szerepelnek kiemelt középületek is, mint pl. Teleki Blanka Szakközépiskola, Szépmûvészeti Múzeum új könyvtár, Szerb Iskola rekonstrukció, Pozsonyi Magyar Kulturális Intézet, Nagytétényi Kastélymúzeum rekonstrukció. Ez utóbbi 3 épület mûemlékileg védett. A többi munka zömében egészségügyi létesítmény.<br>
A nyertes a folyamatban lévõ munkák közt 6 db-ot jelölt meg, ezek között 2 db 1 milliárdon felüli beruházás szerepel, amelyben a cég részvétele 100%-os. (Kaposvár, Somogy Megyei Kórház rekonstrukció és az ELTE Trefort-kert rekonstrukció). Kiemelt középületen végzett munkája még az Egri Gárdonyi Géza Színház rekonstrukció, ahol a cég részvételi aránya 45%-os.<br>
Személyi referenciánál a 4 cégvezetõn túl a megvalósításba bevont 7 fõt mutatja be, ezek közül 7 fõ felsõfokú végzettségû. A bemutatott szakembergárda a cégnél megjelölt munkákon túl további kiemelkedõ feladatokat jelentõ munkák elvégzésében vett részt az utóbbi években: OTE Szívsebészet, USA nagykövetség, Hallássérültek Tanintézete (építõipari, mesterdíjas épület), Külkereskedelmi Fõiskola, Óbuda lakópark.<br>
Középületépítõ Rt: a cég referenciájaként az elmúlt 3 évben befejezett munkák sorában 51 db-ot jelölt meg. Köztük 9 db 1 milliárdon felüli beruházás szerepel. Külkereskedelmi Fõiskola, Nagykõrös Kórház, ORFK BRFK Székház, MTA Gazdasági levéltár, Ferihegyi II. terminál, DAEWO Banképület, ELTE-északi tömb, Keleti pu. rekonstrukció, Thália Színház rekonstrukció. A fentieken túl kiemelt középületeken végzett munkák: Corvin mozi, MTA Székház, Szent István-bazilika déli torony, Szépmûvészeti Múzeum II./1, Hajós Alfréd Uszoda, Török Követség, Tiszaújváros Sportcsarnok, volt Hadügyminisztérium felújítása. A folyamatban lévõ munkáknál kettõt jelölt meg az ajánlattevõ, a Szent István-bazilika felújítását és a Ferihegy II. terminál belsõ kialakítását.<br>
Idõpont megjelölése nélkül további 12 db színházat, illetõleg kulturális jellegû épületet jelölt meg. Ezekrõl a munkákról bõvebb információt nem adott.<br>
Személyi referenciánál 8 felsõfokú végzettségû szakember szakmai munkáját mutatta be részletesen. A cégnél bemutatott referenciákon túl további kiemelkedõ feladatok is megnevezésre kerültek: Duna Intercontinental Szálloda, Dél-Pesti Kórház, Planetárium, Pesti Vigadó, Budapesti Bábszínház, Vízmûvek Székház, Budavári Palota-együttes, Várszínház, MTV Budai Stúdió, M. K. Alkotmánybírósága, BME épületei, (2 kollégium, oktatási épületek, tanreaktor), Közép-európai Egyetem, Közgazdasági Egyetem.<br>
Az ajánlattevõ cég több szakmai elismerõ oklevelet és díjat kapott.<br>
Megállapítható, hogy a harmadik elbírálási szempontot tekintve mindhárom ajánlattevõ (kérelmezõ, Kipszer Rt., Középületépítõ Rt.) jelentõs számban vett részt olyan munkákban, amelyek a beruházás összegét tekintve hasonló nagyságrendûek a most meghirdetett beruházáshoz. Mindhárom cég bemutatta kellõ mennyiségben, hogy az elvárt magas nívón, igényes építészeti és mûszaki színvonalon teljesített a referenciákban megjelölt, országosan is kiemelkedõ középületek megvalósításában, illetve azok felújítási, rekonstrukciós munkáiban. Ezért a bemutatott három referencia közt a nagyságrend és a bonyolultság szempontja alapján nem lehet különbséget tenni, e tekintetben a három ajánlat azonosnak értékelhetõ, figyelembe véve az ajánlatkérõ által meghatározott és elõírt követelményeket is.<br>
A Döntõbizottság álláspontja szerint ezen harmadik elbírálási szempont nem más, mint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a körében elõírt mûszaki alkalmassági követelmény, amelyet ajánlatkérõ megvizsgált és a részvételi jelentkezés alapján kérelmezõt alkalmasnak ítélte. Törvényes határidõn belül az elbírálási szempontok tekintetében jogorvoslati eljárás nem indult, így a Döntõbizottságnak is tényként kellett elfogadni, hogy alkalmassági követelmény beépítésre került az elbírálási szempontok körébe.<br>
Ezen elbírálási szempontra vonatkozóan ajánlatkérõ nem írta azt elõ, hogy 3 évnél nem régebbinek kell lennie a referenciának, illetõleg, hogy az befejezett vagy folyamatban lévõ-e. Ezért a bemutatott referenciákat idõbeli korlát és befejezettségre tekintet nélkül értékelte.<br>
A Döntõbizottság álláspontja szerint a referencia – mint elbírálási szempont – értékelése során ajánlatkérõ figyelembe veheti saját közvetlen tapasztalatait az ajánlattevõkkel való korábbi szerzõdéses kapcsolataira tekintettel, azonban olyan korlátok között teheti ezt meg, ami a törvényben deklarált esélyegyenlõség elvét nem sérti.<br>
Döntõbizottság nézete szerint az értékelésnek ez a szubjektív eleme nem befolyásolhatja döntõen ezen elbírálási szemponton belüli – alapvetõen a megjelölt referenciák objektív összehasonlításán alapuló – értékelését. Így a Döntõbizottság mind a három ajánlatot ezen elbírálási szempont tekintetében azonos színvonalúnak tekintette.<br>
Összefoglalva tehát az ajánlatok elbírálási szempontok szerinti értékelését követõen a Döntõbizottság a következõket állapította meg:<br>
    KÉSZ Kft.	Kipszer Rt.	Középületép. Rt.<br>
<br>
1. mûsz. tart. + ár	legjobb 	jobb	jó<br>
<br>
2. szerzõdéses felt.	legjobb	jó	jobb<br>
<br>
3. referencia	azonos	azonos	azonos<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban megadott értékelési szempont alapján bírálja el. Az 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint, azaz jelen esetben a b) pont szerint a legkedvezõbb ajánlatot tette.<br>
Mindezekre tekintettel tehát megállapítható, hogy az elsõ és a második elbírálási szempont tekintetében a kérelmezõ ajánlata kedvezõbb, míg a harmadik elbírálási szempont tekintetében azonos színvonalúnak lehet tekinteni a kérelmezõ és a nyertesek ajánlatát.<br>
Maga az ajánlatkérõ a tárgyaláson tett nyilatkozata szerint is ilyen módon rangsorolta az ajánlatokat, azzal a különbséggel, hogy a harmadik szempontból kérelmezõ ajánlatát a nyerteseknél kedvezõtlenebbnek ítélte.<br>
Az ajánlatkérõi és döntõbizottsági döntés különbözõsége az eljárás nyertesére vonatkozóan abból adódik, hogy az ajánlatkérõ által az elbírálás során az összességében legelõnyösebb ajánlat kiválasztására felállított pontozásos rendszer ajánlatkérõ általi alkalmazása nem tükrözte az ajánlatok elbírálására elõzetesen meghatározott szempontok súlyozását a felhívásban megjelölt fontossági sorrendnek megfelelõen.<br>
Ez abból adódott, hogy az ajánlatkérõ az értékelés során az elsõ szempontnál rendelkezésre álló 60 pontból csak 12 pont különbséget használt fel a legkedvezõbb és a legkedvezõtlenebb ajánlat értékelésénél, míg a második és harmadik elbírálási szempontnál a pontozást 0–25, illetve 0–15 pont között végezte el, tehát e két utóbbi szempontnál a teljes ponttartományt felhasználta és alkalmazta. Látszólag valóban súlyozott az ajánlatkérõ az adható pontszámokra figyelemmel, azonban az elbírálási szempontok tartalmát tekintve ténylegesen nem a korábban megadott súllyal kerültek értékelésre a szempontok, emiatt eltérítésre került az összpontszám. Ebbõl a megállapításból következik az is, hogy a kérelmezõ ajánlata összességében legkedvezõbb lenne abban az esetben is, ha a harmadik elbírálási szempont szerint ajánlatát nem azonos színvonalúnak, hanem kedvezõtlenebbnek tekintenénk a másik két nyertes ajánlatára figyelemmel.<br>
A Döntõbizottság a rendelkezõ részben foglalt jogsértést megállapította, figyelemmel arra, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésére nem az összességében legkedvezõbb ajánlatot tevõt hirdette ki nyertesnek ajánlatkérõ. A Döntõbizottság a jogsértésre tekintettel megsemmisítette ajánlatkérõ döntését teljeskörûen mind elsõ, mind második helyezettre vonatkozóan a Kbt. 88. § (1) bekezdés c) pontja alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontjára figyelemmel kötelezte Döntõbizottság a jogsértõt a felmerült költség viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 13.<br>
<br>
Dr. Deli Betty s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>