<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6487)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.207./16./1999.<br>
Tárgy: a SZÉSZ Gesztor Kft. jogorvoslati kérelme Szeged Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
<br>
HATÁROZAT-ot:<br>
<br>
A SZÉSZ Gesztor Kft. (6726 Szeged, Fõfasor u. 55/B, képviseli: dr. Török Béla ügyvéd, 6722 Szeged, Hajnóczy u. 4., a továbbiakban: kérelmezõ) jogorvoslati kérelmét, melyet Szeged Megyei Jogú Város Önkormányzata (6720 Szeged, Széchenyi tér 11., a továbbiakban: ajánlatkérõ) "lakóház-felújítási munkák kivitelezése" tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
<br>
INDOKOLÁS<br>
<br>
Ajánlatkérõ 1999. július 14-én részvételi felhívást tett közzé a K. É. 28. számában (3399) elõminõsítési eljárás megindítására lakóház-felújítási munkák kivitelezése tárgyában, az alábbi épületek vonatkozásában: Kárász u. 6., Széchenyi tér 16., Széchenyi tér 15., Klauzál tér 5. és Klauzál tér 7. A felhívás 3. c) pontja szerint az ajánlatokat épületenként kell megadni. A 9. pont szerint a résztvevõk pénzügyi, gazdasági és mûszaki alkalmassága igazolására ajánlatkérõ az alábbi adatokat és tényeket kérte:<br>
a) A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (1) bekezdés szerinti pénzintézeti nyilatkozat az ajánlattevõ hitel- és fizetõképességérõl.<br>
b) Az 1998. évi pénzügyi mérleg és kivonat, illetve adóbevallás.<br>
c) A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján az elõzõ 3 év legjelentõsebb szállításainak, építési beruházásainak, szolgáltatásainak ismertetése, a (2) bekezdés b) pontja alapján az ajánlattevõ mûszaki-technikai felszereltségének leírásával, (2) bekezdés c) pontja azoknak a mûszaki szakembereknek vagy mûszaki egységeknek a megnevezésével, akiket az ajánlattevõ be kíván vonni a teljesítésbe, különösen azok bemutatásával, akik a minõség-ellenõrzésért, kivitelezésért felelõsek, (2) bekezdés d) pontja szerint azoknak az alvállalkozóknak, illetõleg a teljesítésben egyébként részt vevõ személyeknek a megnevezésével, akiket az ajánlattevõ a közbeszerzés értékének 15%-át meghaladó mértékben igénybe kíván venni, (2) bekezdés e) pontja szerint a termékekrõl, illetve a tervezett beruházásnak megfelelõ megvalósított építményrõl fénykép bemutatása.<br>
d) A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban meghatározott feltételeknek meg kell felelni, és az erre vonatkozó igazolásokat és nyilatkozatokat be kell csatolni.<br>
A 11. pont szerint többváltozatú ajánlat is tehetõ, melynek szempontjait az ajánlattételi felhívásban kívánja megadni ajánlatkérõ.<br>
Egyéb információként a 12. pontban azt is közölte ajánlatkérõ, hogy:<br>
– A kivitelezésre vonatkozó egyéb információkat a Városüzemeltetési Iroda, valamint az ÉKF Kft. felújítási csoportja adja, a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>sal összhangban.<br>
– A részletes részvételi dokumentációk épületenként rendelkezésre állnak és térítésmentesen átvehetõk a megjelenés napjától számított 15 napon belül az ÉKF Kft. felújítási csoportjánál (Szeged, Petõfi S. sgt. 3.).<br>
Ajánlatkérõ prekvalifikációs kérdõívet is adott ki, melynek I/2. pontjában kikötötte, hogy jelentkezõnek meg kell neveznie a vállalkozásba bevonni kívánt fontosabb alvállalkozókat és egyéb közremûködõket.<br>
A II/5. pont szerint a jelentkezõnek nyilatkoznia kellett, hogy az elõminõsítési felhívást, mellékletét és a prekvalifikációs ívet ismeri és elfogadja.<br>
Az 1999. augusztus 9-én 10.00 órára kitûzött határidõig az alábbi 13 cég jelentkezése érkezett ajánlatkérõhöz 2-5 épületre változóan: Pallér 2001 Kft., Strabag Rt., L-Patent Kft., Délépítõ Rt., Dombi és Társa Kft., Prioritás Kft., Ördögh TEAM., HPQ Kft., Baucont Építõipari Rt., MÁV Építõipari Kft., Cseh és Társa Kft., 3T FÕÉP Kft. és kérelmezõ.<br>
Kérelmezõ a Klauzál tér 5., Klauzál tér 7. és a Széchenyi tér 15. szám alatti épületek felújítására jelentkezett.<br>
Az arra – épületenként – kijelölt bizottság javaslata alapján hozott 1999. augusztus 17-i polgármesteri döntést 1999. augusztus 24-én kelt levéllel közölték minden jelentkezõvel, miszerint 9 jelentkezõt teljeskörûen, míg a 3T FÕÉP Kft.-t 5 épületbõl 3-ra minõsítettek alkalmasnak.<br>
Az Ördögh TEAM, a HPQ Kft. és kérelmezõ jelentkezését teljeskörûen ajánlattételre alkalmatlannak minõsítették, külön-külön megjelölve a részükre szóló értesítésben az alkalmatlanságuk indokát is.<br>
Kérelmezõnek küldött értesítésben a hivatkozott jogszabályhelyet elírva azt közölték, hogy nem jelölte meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján a megvalósításba bevonni kívánt alvállalkozókat.<br>
Kérelmezõ törvényes határidõben jogorvoslati kérelemmel fordult a Döntõbizottsághoz, melyben kérte ideiglenes intézkedéssel az elõminõsítési eljárás felfüggesztését és ajánlatkérõ kötelezését, hogy kérelmezõt az eljárásba vonja be. Kérte továbbá ajánlatkérõ döntésének megsemmisítését és költségekben marasztalását.<br>
Kérelmét azzal indokolta, hogy az értesítésben ajánlatkérõ olyan jogszabályhelyet jelölt meg, mely alapján a jelentkezésüket elutasítani nem lehet. Álláspontja szerint társaságuk alkalmas a felújítási munkák teljes körû elvégzésére, és az elõminõsítési eljárásban átadott dokumentációk alapján nem biztos az sem, hogy szükséges bevonni 15%-ot meghaladó mértékben alvállalkozókat.<br>
A Döntõbizottság a jogorvoslati kérelem benyújtásakor rendelkezésére álló adatok alapján a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételében kérte az alaptalan kérelem elutasítását. Álláspontja szerint az elõminõsítési eljárás nem volt törvénysértõ, mert a közbeszerzés teljesítésére mûszakilag alkalmas ajánlattevõket kiválasztotta és az arra alkalmatlanokat elutasította. Kérelmezõ a jelentkezési dokumentációban úgy nyilatkozott, hogy csak a tételes költségvetés ismeretében kerülhet sor esetleges alvállalkozók megjelölésére. Ajánlatkérõ ezt az indokot nem fogadta el, mivel kérelmezõ nem rendelkezett megfelelõ létszámú mûszaki szakemberrel és így feltételezhetõ, hogy a vállalni kívánt feladatot csak alvállalkozó bevonásával tudja ellátni. Kérelmezõ a jelentkezési anyagában a mûszaki alkalmasságát nem igazolta annak ellenére, hogy a bevonni kívánt alvállalkozók megjelölését ajánlatkérõ a felhívásban elõírta.<br>
Álláspontja szerint a jogszabályhely elírását kérelmezõ maga is elismerte a jogorvoslati kérelmében.<br>
Az ügyben érdekelt felek érdemi észrevételt nem tettek és senki sem kérte az ügyben tárgyalás tartását.<br>
A Döntõbizottság a rendelkezésre álló adatok, dokumentumok és írásos nyilatkozatok alapján megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése úgy rendelkezik, hogy az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a 44. §-ban meghatározott módon lehet igazolni.<br>
A 44. § (2) bekezdés d) pontja szerint a szükséges mûszaki alkalmasság igazolása történhet azoknak az alvállalkozóknak, illetõleg a teljesítésben egyébként részt vevõ személyeknek a megnevezésével, akiket az ajánlattevõ a közbeszerzés értékének tizenöt százalékát meghaladó mértékben igénybe kíván venni.<br>
A fenti jogszabályhelyek alapján ajánlatkérõ jogszerûen követelte meg a 15% feletti alvállalkozók megjelölését a mûszaki alkalmasság igazolására.<br>
Tekintettel arra, hogy kérelmezõ a jelentkezési anyagában úgy nyilatkozott, hogy csak a tételes költségvetés ismeretében kerülhet sor esetleges alvállalkozók megjelölésére, annak ellenére, hogy létszámként 12 fõt jelölt meg, melybõl 2 fõ termelésirányító, a Döntõbizottság osztotta ajánlatkérõ azon álláspontját, hogy kérelmezõ nem igazolta megnyugtatóan a közbeszerzés tárgyára való mûszaki alkalmasságát az elõminõsítési eljárás során.<br>
A Döntõbizottság azt is megállapította, hogy ajánlatkérõ a kérelmezõnek szóló értesítésben elírás miatt tévesen jelölte meg a jogszabályhelyet. A szöveges indoklásból viszont megállapítható, hogy ajánlatkérõ miért minõsítette ajánlattételre alkalmatlannak kérelmezõt.<br>
Az elírás tényét a bírálóbizottság ülésérõl felvett jegyzõkönyv, a döntésrõl szóló okmány és az eljárás eredményérõl szóló tájékoztató tervezet is alátámasztja, mivel azok mindegyikében helyesen hivatkozik ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjára.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 29.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>