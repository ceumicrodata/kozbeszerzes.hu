<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6490)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.225./5/1999<br>
<br>
Tárgy: Hulladékégetõ Kft. jogorvoslati kérelme a Budapesti Vegyimûvek Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Lászka Ügyvédi Iroda (1117 Budapest, Fehérvári út 31.) által képviselt Dorogi Hulladékégetõ Kft. (2510 Dorog, Bécsi út 131., a továbbiakban: kérelmezõ) kérelmezõnek dr. Szenczi Géza ügyvéd (1093 Budapest, Lónyay u. 54.) által képviselt Budapesti Vegyimûvek Rt. (1097 Budapest, Illatos út 19–23., a továbbiakban: ajánlatkérõ) "a (garéi) tároló területén földtakarás nélkül 200 literes és 384 literes fémhordókban deponált kb. 3000 tonna, valamint a földtakarással fedett, 200 literes fémhordókban kb. 11 000 tonna tetraklórbenzol (TCB) gyártási desztillációs üstmaradék, valamint a göngyöleg és az erõsen szennyezett – veszélyes hulladékká vált – föld (mindösszesen legfeljebb 14 000 tonna) elszállítása és végleges ártalmatlanítása, további környezetszennyezést kizáró módon történõ technológia megvalósításával" tárgyú közbeszerzési eljárása ellen benyújtott jogorvoslati kérelmét érdemi vizsgálat nélkül elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
I.<br>
Ajánlatkérõ 1999. április 28-án tette közzé elõminõsítéses nyílt eljárásra szóló részvételi felhívását a K. É.-ben.<br>
Az 1999. július 13-i ajánlattételi határidõig 8 db ajánlat érkezett a következõ ajánlattevõktõl: a Rumpold-Esztergom Kft., a Radiant Rt., az Erd- und Tiefban Pokker GmbH, a Merényi International Kft., a GP Konzorcium, a REM RWE Entsorgung Magyarország Környezetvédelmi Kft., a Pyrus Rumpold Rt. és a Betonút Szolgáltató és Építõ Rt.<br>
Kérelmezõt ajánlatában alvállalkozóként tüntette fel:<br>
– a Betonút Szolgáltató és Építõ Rt.,<br>
– a Rumpold-Esztergom Kft.,<br>
– a Pyrus-Rumpold Rt.,<br>
– a Merényi International Kft.<br>
Ajánlatkérõ 1999. augusztus 23-án döntött az eljárás nyertesérõl, és még ugyanezen a napon nyertesnek a GP Konzorciumot, második helyezettnek a Betonút Szolgáltató és Építõ Rt.-t hirdette ki.<br>
Ajánlatkérõ és a nyertes ajánlattevõ a szerzõdést 1999. augusztus 31-én megkötötte.<br>
A Betonút Szolgáltató és Építõ Rt. jelen jogorvoslati eljárást megelõzõen 1999. szeptember 8-án jogorvoslati kérelemmel fordult a Döntõbizottság felé.<br>
A tárgyaláson pontosított álláspontja szerint õ tette az összességében legelõnyösebb ajánlatot, elsõ számú alternatívájú, II. sz., 2 189 000 000 Ft-os ajánlatával, amelyben a szennyezett anyagok egy részét a Dorogi Hulladékégetõ Kft. semmisítette volna meg. A kft. rendelkezik az összes szükséges hatósági engedéllyel, a veszélyes anyag ártalmatlanítása során nem lépné túl a dioxin-határértéket.<br>
A nyertes ajánlatát érvénytelennek tartotta, mert az szerinte nem tartalmazta az égetõmûvek befogadó nyilatkozatát, és az ellentétes a veszélyes hulladékok országhatárokat átlépõ szállításának ellenõrzésérõl és ártalmatlanításáról szóló, Bázelben, 1989. március 22. napján aláírt egyezménnyel, amelyet a 101/1996. (VII. 12.) kormányrendelet hirdetett ki.<br>
Kifogásolta azt is, hogy a nyertes nem rendelkezik az ajánlati felhívás 11. b) pontja szerinti engedélyekkel.<br>
Kérte a jogsértés megállapítását és ajánlatkérõ bírságolását.<br>
Ajánlatkérõ észrevételében kérte a jogorvoslati kérelem elutasítását megalapozatlanság jogcímén.<br>
A Döntõbizottság 1999. október 8-án kelt, D.204/13/1999. sz. határozatával a jogorvoslati kérelmet elutasította.<br>
<br>
II.<br>
Kérelmezõ 1999. szeptember 29. napján nyújtott be jelen jogorvoslati eljárásban jogorvoslati kérelmet.<br>
Kérte a jogsértés megtörténtének megállapítását, az ajánlatkérõnek a közbeszerzési eljárást lezáró döntése megsemmisítését, bírság kiszabását, a nyertes ajánlattevõ 5 évre szóló eltiltását a közbeszerzési eljárásban való részvételtõl, valamint az ajánlatkérõ kötelezését az eljárási díj és a költségek viselésére.<br>
Álláspontja szerint az ajánlatkérõ megsértette a Bázeli Egyezményt, amikor elfogadta, majd késõbb nyertesnek nyilvánította a GP Konzorcium ajánlatát, amelyben a veszélyes hulladék ártalmatlanítására külföldön kerülne sor. Információi szerint a nyertes nem rendelkezik a részvételi felhívás 12. c) pontjában megkövetelt engedélyekkel, ajánlatkérõ pedig nem a kiírásban megjelölt fontossági sorrend szerint bírálta el a pályázatokat.<br>
Ajánlatkérõ a jogorvoslati kérelem elutasítását kérte, részben elkésettség, részben megalapozatlanság jogcímén. Elõadta, hogy az 1999. augusztus 23-i eredményhirdetésen jelen volt kérelmezõ képviseletében Hartai Zsuzsanna.<br>
Miután kérelmezõ arra hivatkozik, hogy több ajánlattevõvel kötött megállapodás alapján alvállalkozóként vett volna részt az ártalmatlanítási munkában, kizárt, de legalábbis életszerûtlen, hogy a kérelmezõ fõvállalkozójától rövid idõn belül ne értesült volna az eljárás eredményérõl. Ezen túl a Magyar Nemzet 1999. augusztus 31-i számában megjelent cikk részletesen beszámol a közbeszerzési eljárás eredményérõl. A cikkel kapcsolatban kérelmezõ által kért helyreigazítás a lap 1999. szeptember 21-i számában jelent meg.<br>
Álláspontja szerint az eredményhirdetés nem sérti a Bázeli Egyezményt, miután a kérelmezõ nem rendelkezik az egyezményben elõírt megfelelõ kapacitással, így az ártalmatlanításra az elvégzésre nyitva álló határidõn belül nem képes.<br>
Továbbá a nyertes ajánlatában az engedélyek megtalálhatók, illetve 90 napon belül beszerezhetõk; a nyertes megfelelõ referenciákkal rendelkezik.<br>
Kérte a kérelmezõ valótlan tényállítására hivatkozva a megfelelõ jogkövetkezmények alkalmazását.<br>
A Döntõbizottság a jogorvoslati kérelmet érdemi vizsgálat nélkül elutasította.<br>
<br>
1. A Döntõbizottság a kérelemnek a Bázeli Egyezmény megsértését kifogásoló részével kapcsolatban hatáskörének hiányát állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján ugyanis a közbeszerzésekkel kapcsolatos jogorvoslat körében a Bizottság hatáskörébe az alábbiak tartoznak:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A (2) bekezdés szerint a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása. A Bázeli Egyezmény 4. cikk 9. pontja szerint a veszélyes hulladékok országhatárokat átlépõ szállítását csak akkor lehet engedélyezni, ha az exportáló állam nem rendelkezik a megfelelõ mûszaki felkészültséggel, létesítményekkel, kapacitással, ártalmatlanításhoz szükséges hellyel.<br>
Az exportáló állam írásban értesíti vagy megköveteli, hogy a termelõ vagy exportáló állam illetékes hatósága közvetítésével értesítse az érintett állam illetékes hatóságát a veszélyes hulladékok tervezett, az országhatárokat átlépõ szállításáról. (6. cikk 1. pontja.)<br>
Miután az egyezményben a részes felek az államok, azok adják ki a megfelelõ nyilatkozatokat, egyértelmû, hogy az egyezmény alapján a belföldi ártalmatlanításhoz szükséges feltételek meglétének vagy hiányának megállapítására maga az (exportáló) állam jogosult.<br>
A kérelmezõ a Ptk. 200. § (2) bekezdése alapján, semmisségre hivatkozva megtámadhatja az ajánlatkérõ és a nyertes közötti szerzõdést, illetve a magyar állam által kiadandó nyilatkozatot.<br>
<br>
2. A jogorvoslati kérelemnek a nyertes ajánlat érvényességét, illetve az ajánlatkérõ értékelésének Kbt. szerinti megfelelõségét kifogásoló részével kapcsolatban a Döntõbizottság álláspontja szerint a kérelmezõ nem rendelkezik ügyfélképességgel, nem jogosult jogorvoslati kérelem benyújtására.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis a jogorvoslati kérelmet az ajánlatkérõ, az ajánlattevõ vagy az olyan egyéb érdekelt nyújthat be, akinek jogát vagy jogos érdekét az e törvénybe ütközõ tevékenység vagy mulasztás sérti.<br>
Kérelmezõ nem minõsül sem ajánlatkérõnek, sem ajánlattevõnek, így a Döntõbizottság azt vizsgálta meg, hogy alvállalkozói státusza megalapozza-e egyéb érdekelti minõségét.<br>
A Döntõbizottság joggyakorlata szerint a közbeszerzési eljárásban az alvállalkozónak külön reá rótt feladata, önálló jogosultsága nincs, ajánlata sem jelenik meg önállóan. Az alvállalkozó a közbeszerzési eljárás résztvevõjévé a fõvállalkozón – az ajánlattevõn – keresztül válik, önálló jogcselekmények végzésére az alvállalkozó nem jogosult (pl. ajánlat visszavonása, tárgyalás az ajánlatról).<br>
Az alvállalkozók érdekeit az ajánlattevõ képviseli a közbeszerzési eljárás során, az ajánlat elkészítésével, beadásával kapcsolatban az ügy ura az ajánlattevõ, az alvállalkozó az ügy urává nem válhat az eljárás befejezését követõen sem.<br>
A Kbt. tág értelmezése esetén továbbá nem érvényesülne a jogalkotó azon – az eljárási határidõk meghatározásában [Kbt. 79. § (5), 81. § (1) és (2), 82. § (2), 86. § (1), (2) és (3) bekezdése] is megjelenõ – célja, hogy a jogorvoslati eljárások gyorsan fejezõdjenek be.<br>
A kérelmezõt alvállalkozóként feltüntetõ ajánlattevõk egyike – a Betonút Szolgáltató és Építõ Rt. – saját jogorvoslati kérelmében fellépett érdekei védelmében, a Döntõbizottság jogorvoslati kérelmérõl D.204/13/1999. sz. határozatában döntött. A Döntõbizottság határozatában kitért a jelen jogorvoslati eljárás kérelmezõje által emelt kifogásokra is, fenti döntése kihatott jelen jogorvoslati kérelem kérelmezõjére.<br>
A Rumpold-Esztergom Kft., a Pyrus-Rumpold Rt. és a Merényi International Kft. ajánlatkérõ döntését elfogadta, jogorvoslati kérelmet nem nyújtott be, ill. nem lelhetõ fel olyan nyilatkozatuk sem, amely feljogosíthatná kérelmezõt – figyelemmel ezen ajánlattevõk jogos érdekére – az egyéb érdekelti minõségben történõ jogorvoslati eljárás megindítására.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88.§ (</a>1) bekezdése a) pontja alapján a jogorvoslati kérelmet érdemi vizsgálat nélkül elutasította.<br>
Erre tekintettel nem vizsgálta az ajánlatkérõ által kifogásolt valótlan tényállítás fennálltát sem.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, a költségek viselésérõl a Kbt. 88. § (1) bekezdése g) pontja rendelkezik.<br>
<br>
Budapest, 1999. október 13.<br>
<br>
Dr. Magasi Ildikó s. k.	Kalmárné Diósy Ildikó s. k.		<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>