<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Budapest Fõváros Önkormányzata Fõpolgármesteri Hivatal ajánlati felhívása nyílt eljárás megindítására (2380)
</b></h2><FONT size=3><i><u></i></u><br>
<br>
1. Az ajánlatkérõ neve és címe:<br>
Budapest Fõváros Önkormányzata<br>
Fõpolgármesteri Hivatal<br>
1052 Budapest V., Városház u. 9–11.<br>
a fõpolgármester nevében eljár a<br>
Fõváros Önkormányzat<br>
Fõpolgármesteri Hivatal<br>
Közlekedési Ügyosztálya<br>
1364 Budapest, 4. Pf. 1<br>
Telefon: 327-1311<br>
Fax: 327-1841<br>
<br>
<br>
2. a) A választott eljárás: a közbeszerzésekrõl szóló 1995. évi XL. törvény 26. §-ának (1) bekezdése alapján nyílt eljárás.<br>
b) A szerzõdés meghatározása, amire ajánlatot kérnek: vállalkozási szerzõdés a Rákos-patak menti kerékpárút I/B szakasz: Füredi út–Egressy út és III. szakasz: Szugló u.–Kacsóh Pongrác út kiépítésének kiviteli munkáira.<br>
<br>
<br>
3. a) A beszerzés tárgya és mennyisége: Rákos-patak menti kerékpárút megépítése a Füredi út–Egressy út között (I/B szakasz) és a Szugló u.–Kacsóh Pongrác út között (III. szakasz). A tervezett kerékpárút és kerékpáros-útvonal a szükséges építési, a kapcsolódó forgalomtechnikai és burkolatjavítási munkákkal együtt összesen 3,5 km. Ebbõl:<br>
Útépítési munkák<br>
– önálló elemes mûkõ burkolatú kerékpárút	2,1 km<br>
– meglévõ útburkolaton kerékpáros-útvonal létesítése, a szükséges kátyúzási munkákkal együtt	1,4 km<br>
– kerékpárút-átvezetésekhez szükséges 1:20 méretarányú rámpák kialakítása<br>
– a meglévõ fedlapok szintbe helyezése.<br>
Forgalomtechnikai munkák<br>
– 1 jelzõlámpás csomópont korrekciója és átépítése a jelzõlámpák átprogramozásával együtt<br>
– közlekedési és információs táblák elhelyezése<br>
– közúti burkolati jelek megszüntetése<br>
– tartós burkolati jelek felfestése<br>
– korlátok, parkolásgátló oszlopok elhelyezése<br>
Közmûépítési munkák<br>
– kerékpárút közvilágításának kialakítása, illetve korszerûsítése alépítménnyel együtt, 46 db lámpahely<br>
Parkosítási munkák<br>
– 43 db fa és 90 db cserje ültetése.<br>
A feladatok részletes ismertetését a dokumentáció tartalmazza.<br>
b) A teljesítés helye: a 3. a) pont szerint, a XIV., Rákos-patak mentén I/B szakasz a Füredi út–Egressy út között és III. szakasz: Szugló u.–Kacsóh Pongrác út között.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: az ajánlattevõ csak a beszerzés egészére tehet ajánlatot.<br>
<br>
<br>
4. A teljesítés határideje: legkésõbb 1999. november 15.<br>
<br>
<br>
5. a) A dokumentációt rendelkezésre bocsátó szervezet neve és címe: Metróber Kft. Hídiroda, 1143 Budapest XIV., Hungária krt. 46.<br>
b) A dokumentáció megkérésének határideje: a dokumentáció átvehetõ a közzététel napjától kezdve, az azt követõ elsõ naptól számított 20. napig munkanapokon 9.00–12.00 óra között, elõzetes telefonon történõ bejelentkezés alapján (telefon: 252-9570) az 5. a) pont alatti címen. Amennyiben a határidõ nem munkanapra esik, akkor az azt követõ elsõ munkanapig.<br>
c) A dokumentáció megvásárlásának feltételei: a dokumentáció a Fõvárosi Önkormányzat Fõpolgármesteri Hivatal OTP és Kereskedelmi Bank Rt.-nél vezetett 11784009-15490012 sz. számlájára 60 000 Ft+áfa = 75 000 Ft befizetését igazoló okmány eredeti példányának bemutatása ellenében vehetõ át. Az átutalási okmányon a befizetés jogcímét fel kell tüntetni. A befizetett összeg – a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(3) és a 60. § (2) bekezdésében meghatározott eseteket kivéve – nem igényelhetõ vissza.<br>
<br>
<br>
6. a) Az ajánlattételi határidõ: az ajánlati felhívás közzétételét követõ elsõ naptól számított 41. nap 10.00 óráig. Ha ez a nap nem munkanapra esik, akkor az azt követõ elsõ munkanap ugyanezen óráig.<br>
b) Az ajánlat benyújtásának címe: Metróber Kft. Hídiroda, 1143 Budapest XIV., Hungária krt. 46. fszt. 16.<br>
c) Az ajánlattétel nyelve: magyar.<br>
<br>
<br>
7. a) Annak meghatározása, hogy az ajánlatok felbontására az ajánlatkérõ kit hív meg: az ajánlatok felbontásánál a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(2) bekezdésében megjelölt személyek lehetnek jelen. Az ajánlatok felbontására az ajánlattevõk nem kapnak külön meghívót.<br>
b) Az ajánlatok felbontásának idõpontja és helye: az ajánlati felhívás közzétételét követõ elsõ naptól számított 41. nap 10.00 óra. Ha ez a nap munkaszüneti nap, akkor az ezt követõ elsõ munkanap ugyanazon órája. Metróber Kft. Hídiroda, 1143 Budapest XIV., Hungária krt. 46. I. em. 106. tanácsterem.<br>
<br>
<br>
8. A biztosíték nyújtásának feltételei: az ajánlatkérõ a részvételi szándék megerõsítésére 200 000 Ft, azaz kettõszázezer forint összegû ajánlati biztosítékot kér az ajánlatkérõnek – Budapest Fõváros Önkormányzat Fõpolgármesteri Hivatala – az OTP és kereskedelmi Bank Rt.-nél vezetett 11784009-15490012 sz. számlájára és a befizetés jogcímére hivatkozva az ajánlattételi határidõ lejártáig beérkezõleg átutalni. Érvénytelen az az ajánlat, amelyiknél a dokumentációt nem vásárolták meg, valamint az ajánlati biztosítékot az ajánlattételi határidõig nem fizették be. Az ajánlatkérõ az ajánlati biztosítékot az ajánlattevõnek az eredményhirdetéstõl számított 30 napon belül visszaküldi.<br>
<br>
<br>
9. A pénzügyi ellenszolgáltatás feltételei és/vagy annak meghatározása, ahol ezek részletesen megtalálhatók: a Fõvárosi Közgyûlés a pénzügyi fedezet rendelkezésre állásásról gondoskodott. A feltételeket a részletes dokumentáció tartalmazza.<br>
<br>
<br>
10. A nyertes közös ajánlattevõktõl gazdasági társaság létrehozásának megkövetelése: nem követelmény.<br>
<br>
<br>
11. Az ajánlattevõk pénzügyi, gazdasági és mûszaki alkalmassága igazolására kért adatok és tények: az ajánlattevõknek ajánlataikhoz csatolni kell:<br>
<br>
11.1. Pénzügyi, gazdasági alkalmasság igazolására:<br>
a) Pénzintézettõl származó eredeti, az ajánlattételi határidõt megelõzõ 30 napnál nem régebbi nyilatkozat az ajánlattevõ fizetõképességének megállapítására az alábbi tartalommal:<br>
– mióta vezeti az ajánlattevõ bankszámláját,<br>
– nyilatkozat az ajánlattevõ pénzügyi helyzetérõl, hitel- és fizetõképességérõl,<br>
– az ajánlattevõ fizetési kötelezettségeinek pontosan eleget tesz-e,<br>
– számláján sorban állás elõfordult-e,<br>
– az ajánlattevõ nyilatkozzon arról, hogy az általa becsatolt pénzintézeti igazolást kibocsátó pénzintézeten kívül más pénzintézetnél vezet-e számlát. Amennyiben több pénzintézettel áll az ajánlattevõ szerzõdéses kapcsolatban, úgy ezen pénzintézet(ek) az elõzõ pontban meghatározottak szerinti igazolása is szükséges.<br>
b) Az ajánlattevõnek ajánlatához csatolnia kell írásbeli nyilatkozatát arról, hogy sem õ, sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjában meghatározott személyek nem tartoznak a Kbt. 46. § (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá.<br>
c) Az elõzõ három év mérlege és eredménykimutatása.<br>
d) 60 napnál nem régebbi kiállítású cégkivonat vagy közjegyzõ által hitelesített másolata. Az ajánlatot aláírók aláírási címpéldányának eredeti vagy közjegyzõ által hitelesített változata, továbbá az esetleges változásbejegyzési kérelem cégbírósági érkeztetõbélyegzõvel ellátott másolata.<br>
<br>
11.2. Mûszaki alkalmasság igazolása:<br>
a) A beszerzés tárgyát képezõ munka volumenéhez hasonló, 1996. évvel kezdõdõ referenciamunkák bemutatása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont], kiemelten a belterületi referenciák. Ismertetni kell a megvalósított létesítmények funkcióját, jellemzõ mûszaki adatait, megvalósítási költségét és a megrendelõ részérõl információt nyújtó személy nevét. A felsorolás terjedjen ki a folyamatban lévõ munkákra is.<br>
b) Az ajánlattevõ szervezeti felépítése, a projekthez rendelt szervezet mûködési sémája és kapcsolati rendszere, a kivitelezési munka folyamán felelõs irányító tevékenységet végzõ mûszaki szakemberek megnevezése, ellátandó feladatuk, továbbá a minõség-ellenõrzésért felelõs személy megnevezése [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pont], szakmai önéletrajzuk.<br>
c) Azon alvállalkozók, illetõleg a teljesítésben egyébként részt vevõ személyek megnevezése, akiket az ajánlattevõ a közbeszerzés értékének 15%-át meghaladó mértékben igénybe kíván venni [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pont].<br>
d) Az ajánlattevõ mûszaki, technikai felszereltségének leírása.<br>
e) A saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsítása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés h) pont].<br>
<br>
<br>
12. Az ajánlati kötöttség idõtartama: az ajánlattételi határidõ lejártakor kezdõdik, és az ajánlatok elbírálási idõpontjától számított 60 napig tart.<br>
<br>
<br>
13. Az ajánlatok elbírálásának szempontjai: az összességében legelõnyösebb ajánlat. A szempontok fontossági sorrendje:<br>
– ajánlati ár,<br>
– a kivitelezésre vállalt jótállás idõtartama,<br>
– vállalt teljesítési határidõ,<br>
– a kivitelezés során a legmagasabb minõséget biztosító technológiai és minõségi követelmények alkalmazása.<br>
<br>
<br>
14. Annak meghatározása, hogy lehet-e többváltozatú ajánlatot tenni: többváltozatú ajánlat nem tehetõ.<br>
<br>
<br>
15. Egyéb információk:<br>
a) A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdéseiben foglaltak az ajánlati felhívás részét képezik.<br>
b) A jelen felhívásban nem szabályozott kérdések esetében a Kbt. elõírásai szerint kell eljárni.<br>
c) Az ajánlattevõnek vállalnia kell, hogy a közbeszerzési eljárás megnyerése esetén megfelelõ felelõsségbiztosítási szerzõdést köt [<a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdés].<br>
d) Az ajánlatot a cégjegyzésre jogosultak által cégszerûen aláírva, magyar nyelven kell benyújtani, az ajánlattevõ által minden oldalát szignálva, 5 példányban (1 eredeti és 4 másolat), zárt, kettõs csomagolásban a 6. b) pontban megjelölt címen. A külsõ borítékon "Ajánlat a Rákos-patak menti kerékpárút I/B és III. szakasza megvalósítási munkáira". "Nem bontható fel az ajánlatok felbontására összehívott hivatalos értekezlet megkezdése elõtt!" megjelölést, a belsõ borítékon a jelentkezõ nevét és címét kell feltüntetni. A külsõ borítékon a fent megjelölt címzésen kívül semmi egyéb jelzés nem lehet.<br>
e) Az ajánlatok elbírálásának határideje a 6. a) pontban meghatározott idõpontot követõ 60 napon belül. Az eredményhirdetésre az ajánlatkérõ írásban hívja meg az ajánlattevõket.<br>
f) Az ajánlattevõknek ajánlatukban vállalniuk kell, hogy az ajánlatkérõ által meghatározott teljesítési, illetve jóteljesítési biztosítékot az eljárás megnyerése esetén szolgáltatják.<br>
g) A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltak alapján a nyertes ajánlattevõ visszalépése esetén az ajánlatkérõ a következõ legkedvezõbb ajánlatot tevõvel köti meg a szerzõdést.<br>
h) A szerzõdés létrejöttének idõpontja az eredményhirdetést követõ 16. és 30. nap között.<br>
i) Az ajánlatevõnek csatolnia kell az ajánlatkérõ által az ajánlatkérési dokumentációban kiadott szerzõdéstervezetet cégszerûen aláírva.<br>
j) Az ajánlat benyújtásának feltétele a dokumentáció ajánlatkérõtõl történõ megvásárlása. A dokumentáció másra át nem ruházható, közzé nem tehetõ.<br>
k) A dokumentációval kapcsolatban az ajánlattevõk írásban a beadási határidõt megelõzõ 10. napig kérhetnek tájékoztatást, illetve tehetnek fel kérdéseket. Az ajánlatkérõ a választ minden ajánlattevõ részére a beadási határidõt megelõzõ 6. napig írásban megadja.<br>
<br>
<br>
17. A hirdetmény feladásának napja: 1999. május 6.<br>
A hirdetmény kézhezvételének napja: 1999. május 7.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>