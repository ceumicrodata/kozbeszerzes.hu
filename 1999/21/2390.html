<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Budapest Fõváros Önkormányzata Fõpolgármesteri Hivatal ajánlati felhívása nyílt eljárás megindítására (2390)
</b></h2><FONT size=3><i><u></i></u><br>
<br>
1. Az ajánlatkérõ neve és címe:<br>
Budapest Fõváros Önkormányzata<br>
Fõpolgármesteri Hivatal<br>
nevében a<br>
fõpolgármester,<br>
a fõpolgármester megbízásából a<br>
Budapest Fõváros<br>
Fõpolgármesteri Hivatal<br>
Közlekedési Ügyosztálya<br>
1052 Budapest V., Városház u. 9–11.<br>
1364 Budapest, 4. Pf. 1<br>
Telefon: 327-1131<br>
Fax: 327-1881<br>
<br>
<br>
2. a) A választott eljárás: nyílt eljárás.<br>
b) A szerzõdés meghatározása, amire ajánlatot kérnek: vállalkozási szerzõdés a Budapest XX., csepeli átjáró közúti vasbeton felüljáró és a Gubacsi híd parti nyílásai felújítási munkáinak elvégzésére.<br>
<br>
<br>
3. a) A beszerzés tárgya és mennyisége: vasbeton közúti felüljáró részleges felújítása a forgalom elterelése mellett. A felújítási munkák keretében a felüljáró két hídfõjénél új végkereszttartók beépítésére és szerkezeti átalakítására kerül sor. A meglévõ burkolatok elbontásával új pályakiegyenlítés, szigetelés, aszfaltburkolat- és szegélyépítésre kerül sor. Javítani kell a vízelvezetõ rendszert, a korrodált beton- és acélfelületeket, a rámpaburkolatokat és támfalakat. A beszerzés tárgya a Gubacsi híd két parti nyílásában, félpályás forgalomelterelés mellett, a hídszigetelés, a pálya- és járdaburkolat cseréje, korlátok javítása és felületvédelmük felújítása. A mennyiségeket az ajánlati mûszaki tervdokumentáció tartalmazza.<br>
b) A teljesítés helye: <br>
– a Budapest XX., csepeli átjáró–HÉV-vágányok–MÁV-vágányok–Helsinki út külön szintû összetett közúti–vasúti keresztezõdésében lévõ közúti vasbeton felüljáró<br>
– XX., csepeli átjáró és XXI., Ady Endre út közötti forgalmat biztosító Gubacsi Duna-hídhoz közvetlen csatlakozó közúti vasbeton hidak.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: az ajánlattevõ csak a beszerzés tárgyának egészére tehet ajánlatot.<br>
<br>
<br>
4. A teljesítés határideje: 1999. november 15. A híd és csatlakozó úthálózat forgalomba helyezésének megkívánt legkésõbbi határideje: 1999. október 29. Az ajánlatkérõ elõteljesítést elfogad.<br>
<br>
<br>
5. a) A dokumentációt rendelkezésre bocsátó szervezet neve és címe: Metró Közlekedésfejlesztési, Beruházási és Mérnöki Szolgáltató Kft. mint a munka lebonyolítója, 1143 Budapest XIV., Hungária krt. 46. I. épület fszt. 16. Telefon: 252-9570, fax: 251-6290.<br>
b) A dokumentáció megkérésének határideje: az ajánlatkérési dokumentáció megvásárolható a hirdetmény közzétételének napját követõ elsõ munkanaptól az azt követõ 20. napig, amennyiben ez utóbbi nem munkanap, úgy az ezt követõ elsõ munkanapig 9.00–14.00 óra között, az 5. a) pont alatti címen, elõzetesen telefonon (252-9570) történõ bejelentkezést követõen.<br>
c) A dokumentáció megvásárlásának feltételei: az ajánlattevõk a dokumentációt 80 000 Ft+áfa = 100 000 Ft, azaz egyszázezer forint összegnek a Fõvárosi Önkormányzat Fõpolgármesteri Hivatala OTP Bank Rt.-nél vezetett 11784009-15490012 sz. költségvetési elszámolási számlájára, a 108. kódmegjelöléssel történõ átutalását igazoló okmány ellenében vehetik át. Az átutalási okmányon a befizetés jogcímeként fel kell tüntetni: "Budapest XX., csepeli átjáró közúti vasbeton felüljáró felújítási munkái". A befizetett összeg – a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (3) és a 60. § (2) bekezdésében meghatározott eseteket kivéve – nem igényelhetõ vissza.<br>
<br>
<br>
6. a) Az ajánlattételi határidõ: az ajánlati felhívás közzétételének napját követõ elsõ naptól számított 41. nap 10.00 óra. Amennyiben ez nem munkanap, akkor az ezt követõ elsõ munkanap 10.00 óra.<br>
b) Az ajánlat benyújtásának címe: Budapest Fõváros Fõpolgármesteri Hivatal Közlekedési Ügyosztály, 1052 Budapest V., Városház u. 9–11. II. em. 267.<br>
c) Az ajánlattétel nyelve: magyar.<br>
<br>
<br>
7. a) Annak meghatározása, hogy az ajánlatok felbontására az ajánlatkérõ kit hív meg: az ajánlatok felbontásánál a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(2) bekezdésében megjelölt személyek lehetnek jelen. Az ajánlatok felbontására az ajánlattevõk nem kapnak külön meghívót.<br>
b) Az ajánlatok felbontásának idõpontja és helye: az ajánlati felhívás közzétételét követõ elsõ naptól számított 41. nap 10.00 óra. Amennyiben ez nem munkanap, úgy az ezt követõ elsõ munkanap 10.00 óra. Budapest Fõváros Fõpolgármesteri Hivatal Közlekedési Ügyosztály, 1052 Budapest V., Városház u. 9–11. II. em. 266., tárgyaló.<br>
<br>
8. A biztosíték nyújtásának feltételei: az ajánlattevõk 1 000 000 Ft, azaz egymillió forint összegû biztosítékot kötelesek a Fõvárosi Önkormányzat OTP Rt.-nél vezetett 11784009-15490012 sz. költségvetési elszámolási számlájára 108. kódmegjelöléssel, "Budapest XX., csepeli átjáró közúti vasbeton felüljáró felújítási munkái" címmel átutalni. Az átutalás megtörténtét igazoló bizonylatot (a terhelési értesítõ bank által hitelesített példányát) az ajánlathoz csatolni kell. Érvénytelen az az ajánlat, amelyben az ajánlati biztosíték befizetését igazoló bizonylatot nem csatolják be. Az ajánlati biztosíték az ajánlattevõk részére az eredményhirdetés napját követõ 30 napon belül visszautalásra kerül.<br>
<br>
<br>
9. A pénzügyi ellenszolgáltatás feltételei és/vagy annak meghatározása, ahol ezek részletesen megtalálhatók: az ellenszolgáltatás feltételeit részletesen az ajánlatkérési dokumentáció tartalmazza.<br>
<br>
<br>
10. A nyertes közös ajánlattevõktõl gazdasági társaság létrehozásának megkövetelése: nem követelmény.<br>
<br>
<br>
11. Az ajánlattevõk pénzügyi, gazdasági és mûszaki alkalmassága igazolására kért adatok és tények: <br>
a) Pénzügyi, gazdasági alkalmasság igazolására: a cégadatok, a képviseleti jogosultság és a pénzügyi, gazdasági adatok igazolásához eredetit vagy annak közjegyzõ által hitelesített másolatát kell csatolni. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)–(2) bekezdésében elõírt nyilatkozat csak eredetiben nyújtható be.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés szerinti, a szerzõdés teljesítéséhez szükséges pénzügyi és gazdasági alkalmasságot igazoló, pénzintézettõl származó, 30 napnál nem régebbi nyilatkozatot, az alábbi tartalommal:<br>
– mióta vezeti az ajánlattevõ bankszámláját,<br>
– nyilatkozat az ajánlattevõ pénzügyi helyzetérõl, hitel- és fizetõképességérõl,<br>
– az ajánlattevõ fizetési kötelezettségeinek pontosan eleget tesz-e,<br>
– számláján sorban állás elõfordult-e.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésekben meghatározott nyilatkozatok és igazolások.<br>
– Az elõzõ három év mérlege és eredménykimutatása.<br>
– Az ajánlattevõ jelenlegi állapota szerinti, eredeti vagy közjegyzõ által hitelesített cégbejegyzési okmányok:<br>
– cégkivonat,<br>
– az esetleges változásbejegyzés iránti kérelem,<br>
– aláírási címpéldány.<br>
– A beszerzés értékének 15%-át meghaladóan igénybe venni kívánt alvállalkozókra vonatkozóan a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében elõírt nyilatkozatok és hatósági igazolások.<br>
b) Mûszaki alkalmasság igazolása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés].<br>
– Az elmúlt három év szakterületi referenciamunkáinak felsorolása, különös tekintettel a városi nagy forgalmú felüljárókon végzett munkákra. A fõbb mûszaki, mennyiségi mutatók, a tényleges kiviteli költség és kivitelezési idõpontok feltüntetésével és az egyes referenciamunkák megrendelõi referenciákról tájékoztatást adó személyeinek, azok címének, telefonszámának megadásával [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont].<br>
– Azon mûszaki szakemberek megnevezése és szakmai végzettségük, szakmai gyakorlatuk megadása, akik a teljesítésért, illetve a minõség-ellenõrzésért felelõsek. Szükséges ezen mûszaki szakemberek önéletrajzának csatolása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pont].<br>
– Az ajánlattevõ és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>d) pont szerinti alvállalkozói mûszaki, technikai felszereltségének leírása [Kbt. 44. § (2) bekezdés b) pont].<br>
– Azon alvállalkozók, illetõleg a teljesítésben egyébként részt vevõ személyek megnevezése, akiket az ajánlattevõ a közbeszerzés értékének 15%-át meghaladó mértékben igénybe kíván venni [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pont].<br>
– A saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés h) pont].<br>
<br>
<br>
12. Az ajánlati kötöttség idõtartama: az ajánlattevõ az elbírálási idõpontot követõen 30 napig kötve van az ajánlatához.<br>
<br>
<br>
13. Az ajánlatok elbírálásának szempontjai: az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pont]. Az elbírálási szempontok fontossági sorrendben a következõk:<br>
– vállalási ár, mûszaki tartalom,<br>
– a felüljáró teljes lezárásának idõtartama, a megvalósítás javasolt ütemterve,<br>
– a megajánlott anyagok és technológiák mûszaki színvonala.<br>
<br>
<br>
14. Annak meghatározása, hogy lehet-e többváltozatú ajánlatot tenni: igen, az alapajánlat megtételén felül alternatív ajánlat adható, de az csak a szerkezetmegerõsítési munkarészre vonatkozhat, és azt az alapváltozat mélységével azonos szintig ki kell dolgozni.<br>
<br>
<br>
15. Egyéb információk:<br>
<br>
15.1. Az ajánlatadás feltétele az ajánlatkérési dokumentáció megvásárlása. A dokumentáció másra át nem ruházható, közzé nem tehetõ.<br>
<br>
15.2. Az ajánlat összeállításának költsége az ajánlattevõt terheli.<br>
<br>
15.3. Az ajánlat benyújtásának módja: az ajánlatokat a cégjegyzésre jogosultak cégszerû aláírásával, zárt csomagolásban, 5 példányban (1 eredeti és az eredetivel megegyezõ 4 másolat) kell benyújtani. A postán feladott ajánlatot az ajánlatkérõ csak akkor tekinti határidõn belül benyújtottnak, ha annak kézhezvételére az ajánlattételi határidõig sor kerül. Az ajánlat, illetve az azzal kapcsolatos postai küldemények elvesztésébõl eredõ kockázat az ajánlattevõt terheli. Az ajánlat külsõ, jól lezárt csomagolását a következõ címzéssel kell ellátni: "Ajánlat a Budapest XX., csepeli átjáró közúti vasbeton felüljáró felújítási munkáinak elvégzésére". "Nem bontható fel az ajánlatok felbontására összehívott hivatalos értekezlet megkezdése elõtt!" A külsõ borítékon (csomagoláson) a fent megjelölt címzésen kívül semmi egyéb jelzésnek nem szabad lennie, és a feladó megjelölését sem szabad rávezetni. Az ajánlatot a következõ címen kell beadni: Budapest Fõváros Önkormányzat Fõpolgármesteri Hivatal Közlekedési Ügyosztály, 1052 Budapest, Városház u. 9–11. II. em. 267.<br>
<br>
15.4. A dokumentációval kapcsolatban az ajánlattevõk írásban a beadási határidõt megelõzõ 10. napig kérhetnek tájékoztatást, illetve tehetnek fel kérdéseket. Az ajánlatkérõ a választ minden ajánlattevõ részére a beadási határidõt megelõzõ 6. napig írásban megadja.<br>
<br>
15.5. Ajánlatok elbírálása és eredményhirdetés: a bontástól számított 30 napon belül történik. Az eredményhirdetésre ajánlatkérõ írásban hívja meg az ajánlattevõket.<br>
<br>
15.6. A szerzõdés létrejöttének idõpontja: a nyertes ajánlattevõvel a szerzõdés megkötése legkorábban az eredményhirdetést követõ 16. napon, de 30 napon belül történik. Ha az ajánlatkérõ az eredményhirdetéskor a második legkedvezõbb ajánlatot tevõt is meghatározta, az eljárás nyertesének visszalépése esetén ezzel köt szerzõdést.<br>
<br>
15.7. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésében foglaltak az ajánlati felhívás részét képezik.<br>
<br>
15.8. Az ajánlatnak a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltaknak megfelelõen tartalmaznia kell az ajánlattevõ kifejezett nyilatkozatát a felhívás feltételeire és a szerzõdés teljesítésére.<br>
<br>
15.9. A nyertes ajánlattevõnek teljesítési és jóteljesítési (jótállási) bankgaranciát kell nyújtania az ajánlatkérési dokumentációban rögzítetteknek megfelelõen.<br>
<br>
15.10. A felüljáró teljes lezárásának maximális idõtartama 75 naptári nap lehet.<br>
<br>
15.11. A jelen ajánlati felhívásban nem szabályozott kérdések vonatkozásában a közbeszerzésekrõl szóló 1995. évi XL. törvény elõírásai szerint kell eljárni.<br>
<br>
<br>
16. Hivatkozás az elõzetes összesített tájékoztatásra: –<br>
<br>
<br>
17. A hirdetmény feladásának napja: 1999. május 7.<br>
A hirdetmény kézhezvételének napja: 1999. május 7.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>