<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7990)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.:D. 249/14/1998.<br>
<br>
Tárgy: Multiprojekt Kft. jogorvoslati kérelme Keszõhidegkút Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Multiprojekt Kft. (2040 Budaörs, Komáromi u. 22., továbbiakban: kérelmezõ) jogorvoslati kérelmének, melyet Keszõhidegkút Község Önkormányzata (7062 Keszõhidegkút, Petõfi S. u. 24., továbbiakban: ajánlatkérõ) Keszõhidegkút, Regõly, Szárazd és Szakály községek szippantott szennyvíz tisztításával és elvezetésével kapcsolatos építési beruházás tárgyú közbeszerzési eljárása ellen nyújtott be, helyt ad.<br>
Megállapítja a Döntõbizottság, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (1) és (5) bekezdését, a Kbt. 52. § (1) bekezdését, ezért a közbeszerzési eljárás során hozott döntéseit az ajánlati felhívásra is kiterjedõen megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a K. É. 33. számában 1998. augusztus 19 én Keszõhidegkút, Regöly, Szárazd és Szakály községek szippantott szennyvíz tisztításával és elvezetésével kapcsolatos építési beruházás kivitelezésére tett közzé ajánlati felhívást nyílt eljárás formájában.<br>
A felhívás szerint rész-, illetõleg többváltozatú ajánlatot nem lehetett tenni. A részletes mûszaki specifikációt a dokumentáció tartalmazta.<br>
Az ajánlati felhívás 13. pontja tartalmazta, hogy az ajánlatkérõ az összességében legelõnyösebb ajánlatot fogadja el, az elbírálási szempontok fontossági sorrendben az alábbiak voltak:<br>
– vállalkozói díj,<br>
– minõségi, mûszaki megbízhatóság,<br>
– jelen közbeszerzés tárgya megvalósításában szerzett jártasság, referencia.<br>
Az ajánlatok beadási határidejéig, 1998. szeptember 29-ig négy ajánlattevõ tett ajánlatot: SZEVIÉP Kft., Kapos-Koppányvölgyi Vízi Társulat, Tolna Megyei Környezetvédelmi Kft. és kérelmezõ.<br>
Az ajánlatkérõ az ajánlatokat elbírálta, és 1998. október 9-én nyertest hirdetett a Tolna Megyei Környezetvédelmi Kft. személyében.<br>
Az eredményhirdetési jegyzõkönyv tartalmazta, hogy kérelmezõ ajánlata a kiírástól eltérõ mûszaki megoldást tartalmazott, a SZEVIÉP Kft. ajánlata az alvállalkozó igénybevételére vonatkozó dokumentáció vonatkozásában hiányos, a Kapos-Koppányvölgyi Vízi Társulat árajánlata pedig túl magas volt számára.<br>
A törvényes határidõn belül kérelmezõ jogorvoslati kérelmet terjesztett elõ. Elõadta, hogy tudomásuk szerint a pályázati dokumentáció elkészítésében a nyertes ajánlattevõ munkatársa is részt vett, mely a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének elõírását sérti.<br>
Az ajánlatkérõ a pályázati dokumentációban megadott eljárásra és adott típusú berendezésekre nem alkalmazta a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében elõírtakat.<br>
Az ajánlatkérõ az eljárása során az ajánlattevõk részére az esélyegyenlõség törvényi feltételeit nem biztosította, továbbá nem az összességében legelõnyösebb ajánlatot hirdette ki nyertesnek.<br>
Kérte az eljárás eredményének megsemmisítését, az ajánlatkérõ kötelezését az igazgatási szolgáltatási díj, valamint a pályázati dokumentáció költségének megtérítésére.<br>
Az ajánlatkérõ a jogorvoslati kérelmet mint megalapozatlant kérte elutasítani.<br>
Elismerte, hogy a kérelmezõ által vitatott Tolna Megyei Környezetvédelmi Kft. által készített dokumentációt és tervrajzokat õk adták át a dokumentáció készítésével megbízott Gemenc-Bau Kft. részére, miután döntöttek, hogy az abban szereplõ technológiát kívánják megvalósítani. Erre azért volt szükség, mert csak érvényes létesítési engedéllyel lehetett ajánlatot benyújtani és az engedélyezési tervet e dokumentációk figyelembevételével kellett elkészíteni.<br>
A kérelmezõ ajánlata a technológiai berendezéseket illetõen nem felelt meg az ajánlati felhívásban, illetõleg a dokumentációban elõírtaknak, az ajánlat nem volt teljes körû, abban nem szerepelt a kerítésépítés, villamosenergia-ellátás, útépítés, a telep vízellátására vonatkozó kiviteli tervdokumentáció és kezelõépület. Az itt jelzett munkák értéke 8-10 M Ft.<br>
Az ajánlatában kidolgozott technológia megfelelõségérõl nem lehetett meggyõzõdni, mivel az elõzetes szakhatósági állásfoglalásokat az ajánlat nem tartalmazta, és alkalmazási engedéllyel nem rendelkezett a kérelmezõ.<br>
A nyertes ajánlattevõ érdemi észrevételében elõadta, hogy az ajánlatkérõ részére még 1998 tavaszán – kérésükre – a szennyvizek tisztítására mûszaki, technológiai leírást adtak. A javasolt BLG technológia saját szellemi terméke, erre alkalmazási engedéllyel is rendelkezik.<br>
A Gemenc-Bau Kft. – a dokumentáció készítésével megbízott cég – a társaságuk tulajdonát képezõ és alkalmazási engedéllyel rendelkezõ technológiát építette be az általa készített dokumentációba. László Béla – aki a mûszaki leírást és néhány tervlapot aláírt mint tervezõ – cégük alkalmazottja. Az ajánlati felhívás és a dokumentáció készítésében egyébként nem vettek részt.<br>
Álláspontjuk szerint a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdés megsértésére nem került sor, a felhívás nem volt diszkriminatív. Ezt bizonyítja, hogy több cég is nyújtott be ajánlatot, amelyben õk csak a technológia szállítására megjelölt alvállalkozóként szerepeltek, valamint az alkalmazott technológia egyébként is az egész beruházás kisebb hányadát képezi.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
A Döntõbizottság vizsgálat tárgyává tette az ajánlatkérõ által lefolytatott közbeszerzési eljárást.<br>
A Döntõbizottság az eljárásának megindításával egyidejûleg ideiglenes intézkedésben a szerzõdés megkötését megtiltotta.<br>
A Döntõbizottság az alábbiakat állapította meg.<br>
A beruházás tárgyára vonatkozó részletes mûszaki specifikációt dokumentáció tartalmazta a Gemenc-Bau Tolna Kft. TSZ 185-00-98. sz. engedélyi terve alapján az alábbiak szerint:<br>
– létesítmény helye: Szárazd: 0,134/1. hrsz<br>
– tisztítóberendezés kapacitása: 40 m3/nap<br>
– építendõ mûtárgyak: mechanikai szûrõ és kiegyenlítõ, biológiai elõtisztító, biológiai tisztító, fertõtlenítõ mûtárgy, technológiai csõvezetékek, tisztítottszennyvíz-elvezetõ csatorna<br>
– kiegészítõ létesítmények: kerítés, raktárépület, bekötõút, elektromos ellátás, vízellátás.<br>
A dokumentáció részét képezte a Tolna Megyei Környezetvédelmi Kft. mûszaki leírása "Kommunális betárolt szennyvizek tisztítása" (László Béla VG 622/96 munkája) és a tervlapok között RG 4-5-6 jelû rajzok a biológiai tisztító mûtárgyról László Béla, mint tervezõ aláírásával.<br>
A dokumentáció egyéb részeit a Gemenc-Bau Tolna Kft. jegyezte.<br>
A dokumentációból kiderült, hogy a tisztítási technológia a 322 törzskönyvi számmal rendelkezik, neve "BLG szennyvíztisztító kisberendezés", amely a Tolna Megyei Környezetvédelmi Szolgáltató Vállalat mint engedélyes tulajdona. A Tolna Megyei Környezetvédelmi Kft. cégkivonata szerint fent nevezett vállalat jogutódja.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint: "az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói".<br>
E rendelkezés célja, hogy az ajánlattevõk esélyei egyenlõk legyenek az ajánlattétel során, azok, akik elõzetes, részletesebb és bõvebb információkkal rendelkeznek a beszerzés tárgyáról, ne juthassanak jogosulatlan elõnyhöz a verseny során.<br>
Ha a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének hatálya alá tarozik az eljárás valamely ajánlattevõje, az ajánlatkérõ köteles a Kbt. 52. § (2) bekezdésének b) pontja szerint eljárni és megállapítani, hogy az ajánlattevõ ajánlata érvénytelen. A Kbt. 53. § (2) bekezdése alapján az eljárás további szakaszában nem vehet részt az az ajánlattevõ, aki érvénytelen ajánlatot tett.<br>
A jelen ügyben az ajánlati felhívás dokumentációjává tett engedélyezési terv egy részét a Tolna Megyei Környezetvédelmi Kft., illetve alkalmazottja készítette, ezért a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján ebben a közbeszerzési eljárásban õt a dokumentáció készítésébe bevonta az ajánlatkérõ, ezért nem lehet ajánlattevõ.<br>
A nyertes ajánlattevõ tévesen hivatkozik arra, hogy a tervhez csatolt munkarészeket a közbeszerzési eljárást megelõzõen az engedélyezési terv készítése céljára adta át az ajánlatkérõnek, és nem tudott arról, hogy ugyanezen tervrészek a közbeszerzési eljárásban a felhívás dokumentációját fogják képezni. Jelen eljárásban való részvétele nem is azért jogsértõ, mert az engedélyezési terv egy részét õ készítette, hanem azért, mert ez az engedélyezési terv vált az ajánlati felhívás dokumentációjává, emiatt õ az ajánlati felhívás dokumentációjának elkészítésébe bevont személy lett.<br>
Az, hogy mikor készítette a tervi munkarészeket, közömbös a kérdés megítélésében, ugyanis a <a href="http://net.jogtar.hu/jr/gen/getdoc.cgi?docid=99500040.tv#94">Kbt. 94. § </a>(1) bekezdése szerint e törvény szabályait – ezen belül az összeférhetetlenségi szabályokat – alkalmazni kell minden 1995. november 1-je után megkezdett beszerzésre.<br>
Nem fogadta el a Döntõbizottság nyertes azon védekezését sem, hogy tudtán kívül vonta be õt az ajánlatkérõ a dokumentáció elkészítésébe. A nyertes a dokumentáció megvásárlását követõen értesült arról, hogy részben az õ általa készített tervre kell ajánlatot adnia, és arra sem hivatkozhat, hogy jóhiszemûen járt el, ugyanis a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése az ajánlattevõ számára is egyértelmûen elõírja, hogy egy közbeszerzési eljárásban bizonyos körülmények mellett nem lehet ajánlattevõ.<br>
A Tolna Megyei Környezetvédelmi Kft. ajánlata tehát az ajánlatok végsõ elbírálásában nem vehetett részt, õt nyertessé nyilvánítani nem lehetett. Azzal, hogy ajánlatkérõ nem nyilvánította érvénytelenné a Tolna Megyei Környezetvédelmi Kft. ajánlatát, megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és 52. § (2) bekezdés b) pontjára tekintettel az 52. § (1) bekezdését.<br>
Kérelmezõ megalapozottan kifogásolja az ajánlati felhívás dokumentációja tartalmát is.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése kimondja: "az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni".<br>
Építési beruházás esetén a dokumentáció tartalmát jogszabály határozza meg: 1/1996. (II. 7.) KTM rendelet, melynek szabályait alkalmazni kell építési beruházás dokumentációjának készítésekor a <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(3) bekezdése alapján.<br>
A rendelet melléklete a dokumentáció kötelezõ tartalmi elemei között írja elõ a tételes mûveleti sorral meghatározott (összevont) tételeket tartalmazó mennyiségi kimutatást a költségajánlat összeállítása és elbírálhatósága szempontjából fontos szerkezetekrõl és berendezésekrõl.<br>
A dokumentációból megállapítható volt, hogy az nem tartalmazta a tételes mennyiségi kiírást valamennyi építendõ mûtárgyra, berendezésre és létesítményre vonatkozóan.<br>
Ebbõl következõen a rendelkezésre bocsátott dokumentáció alapján nem volt lehetséges megfelelõ ajánlat összeállítása és az ajánlatok objektív összehasonlítása, és ezzel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését.<br>
A mûszaki leírás és dokumentáció összeállításakor a Kbt. alábbi rendelkezésére is figyelemmel kell lenni.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése kimondja: "az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt".<br>
Ezt a rendelkezést az ajánlatkérõ megsértette, ugyanis konkrét gyártmányra, típusra (BLG szennyvíztisztító berendezés) utalóan, a többváltozatú ajánlatadás kizárásával jelent meg az ajánlati felhívás, indokolás nélkül. Az ajánlatkérõ akkor járt volna el jogszerûen, ha az adott technológia kötöttsége mellett a gyártmány-, illetve típusválasztási lehetõséget biztosította volna.<br>
A Döntõbizottság azonban felhívja a figyelmet arra, hogy a többváltozatú ajánlat adása nem jelenti merõben más technológia, a létesítmények, mûtárgyak megváltoztatott mérete, sorrendje elfogadásának lehetõségét. A beszerzés tárgyának ezen jellemzõihez az ajánlati kötöttség elve alapján (<a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés) a többváltozatú ajánlatokban is kötve van az ajánlattevõ, illetve ezen ajánlatok értékelésekor az ajánlatkérõ.<br>
Tekintettel arra, hogy az ajánlati felhívás és a dokumentáció nem volt alkalmas arra, hogy az ajánlattevõk megfelelõ ajánlatot tegyenek, illetõleg az ez alapján adott ajánlatok objektív alapon nyugvó összehasonlítására nem alkalmasak, a Döntõbizottság a többi ajánlat értékelését, összehasonlítását mellõzte.<br>
Tekintettel arra, hogy szerzõdés megkötésére nem került sor, így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján az ajánlatkérõnek a közbeszerzési eljárás során hozott döntéseit az ajánlati felhívásra és dokumentációra is kiterjedõen megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte az ajánlatkérõt az igazgatási szolgáltatási díj megfizetésére.<br>
A dokumentáció költségének megtérítésére az ajánlatkérõt a Döntõbizottság nem kötelezte, a Kbt. törvényi rendelkezésének hiányában.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 10.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>