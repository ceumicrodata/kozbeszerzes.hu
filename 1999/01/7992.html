<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7992)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.238/10/1998.<br>
<br>
Tárgy: Halász Kft. jogorvoslati kérelme a Budapesti Történeti Múzeum közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Halász Biztonságtechnikai és Kereskedelmi Kft. (1143 Budapest, Gizella út 42–44., továbbiakban: kérelmezõ) jogorvoslati kérelmét elbírálva – melyet a Budapesti Történeti Múzeum (1014 Budapest, Szent György tér 2., a továbbiakban: ajánlatkérõ) telephelyein vagyonvédelmi rendszerek telepítése tárgyú közbeszerzési eljárása ellen nyújtott be –, az ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárási formájú ajánlati felhívást tett közzé a K. É. 1998. évi 33. szám – 1998. augusztus 19. – 5229–5231. oldalán. A felhívás 3. a) pontja részletesen ismertette az ajánlatkérõ megadott telephelyén – BTM Vármúzeum Budavári Palota E épület, BTM Kiscelli Múzeum, BTM Aquincum Múzeum, Hercules-villa, BTM Középkori Zsidó Imaház és BTM Gázgyári Óraház – a vagyonvédelmi rendszerek igényelt bontását, átalakítását, illetve az újonnan létesítendõ berendezéseket.<br>
A felhívás 3. c) pontja szerint a beszerzés tárgyának egy részére ajánlatot tenni nem lehet.<br>
A 14. pont értelmében többváltozatú ajánlatot tenni nem lehet, az ajánlatokat a kibocsátott dokumentációban foglaltak szerint kell elkészíteni. Ez utóbbit megerõsíti a felhívás 15. b) pontja, mely szerint: "Az ajánlatot a jelen ajánlati felhívásban és a dokumentációban elõírtak szerint kell elkészíteni."<br>
Az ajánlatkérõ ajánlattevõk részére dokumentációt készített, amelyben a telephelyeken pl. a behatolásjelzésre, a zártláncú videorendszerre, mechanikai védelemre stb. szolgáló eszközöket, berendezéseket – egy részükben típus-, gyártmánymegjelöléssel – tételesen, mennyiségi meghatározással adta meg. (Pl. Hercules-villa 10 m2 betörésvédelmi fólia.) Azokban az objektumokban, ahol behatolás-jelzõrendszer létesítése, korszerûsített bõvítése volt a feladat, a dokumentáció elõírta, hogy a rendszerhez kapcsolandó egy számítógép, amely tartalmazza az épület alaprajzát, továbbá a központhoz vagy a PC-hez egy nyomtató is csatlakoztatandó. A számítógépnek a beléptetõrendszer elérhetõségét is biztosítania kell.<br>
A zártláncú videorendszer készülékeire követelmény volt, hogy a CCTV kamerák fekete-fehér, 1/3"-osak, a monitorok fekete-fehér, 20"-osak, a szelektorok 16 csatornás, duplex megoldásúak, a videomagnók time-lapse rendszerûek legyenek. Ajánlatkérõ a létesítmények helyszínein 1998. szeptember 8-án, szeptember 9-én és szeptember 10-én az ajánlattevõk számára konzultációt tartott.<br>
Az ajánlattételi határidõre, 1998. szeptember 19-ig tíz ajánlat érkezett. Ajánlattevõ volt: a Siemens Kft. 71 422,7 E Ft, a KO-BAK Bt. 45 358,9 E Ft, az ANTI-LOOP Kft. 56 806,3 E Ft, a MÛSZERPROFIL Kft. 45 437,4 E Ft, a JUPITER Kft. 42 498,7 E Ft, a DEFENZOR Kft. 60 328,8 E Ft, a PRO-BRILL 2000 Kft. 29 442,6 E Ft, a ROBERT BOSCH Kft. 121 004 E Ft, a HM Elektronikai Rt. 43 114 E Ft, és kérelmezõ 40 538,9 E Ft bruttó ajánlati árral. Az ajánlatkérõ a bontáskor az elkülönített állami pénzalapok, valamint helyi és iparûzési adó igazolásainak hiánya miatt a KO-BAK Bt. ajánlatát érvénytelennek minõsítette, és az eljárás további szakaszából kizárta.<br>
A felhívás 13. pontja szerint az ajánlatkérõ az összességében legkedvezõbb ajánlatot kívánta kiválasztani, az alábbi elbírálási szempontok fontossági sorrendje alapján:<br>
– ajánlati ár,<br>
– a beépítésre kerülõ központi egységek, érzékelõk, átjelzõk, illetve ezek egységes rendszerének mûszaki színvonala,<br>
– határidõ,<br>
– garancia,<br>
– kötbérvállalás értéke.<br>
A bontást követõen az ajánlatkérõ szakértõ bizottsága az ajánlatokat értékelte, és azt 1998. október 5-i szakvéleményében rögzítette.<br>
A PRO-BRILL 2000 Kft. ajánlatánál megállapította, hogy az nem tartalmazta az ajánlati felhívásban meghatározott mûszaki és pénzügyi részletezést. Ezért az ajánlatot érvénytelennek nyilvánította. Rögzítésre került továbbá, hogy a beszerzésre a Budapest Fõvárosi Önkormányzat 1998. március 31-én kelt beszerzési engedély okiratában 44 M Ft-ot biztosított, amelyre tekintettel az ajánlatkérõ az ennél magasabb összegû ajánlatokat nem bírálta el (Siemens Kft., ANTI-LOOP Kft., Mûszerprofil Kft., Defensor Kft. és Robert Bosch Kft.). A HM Elektronikai Rt. ajánlatának vizsgálatakor megállapítást nyert, hogy az ajánlat nagyobb összegû, mint a bontáskor ismertetett összeg, és ez meghaladta a 44 M Ft-os értékhatárt; ezért az ajánlatot nem értékelte az ajánlatkérõ.<br>
A kérelmezõ és a Jupiter Kft. ajánlatát ajánlatkérõ elbírálta, és az 1998. október 6-i eredményhirdetésen a Jupiter Kft. ajánlatát hirdette ki nyertesként, míg az ezt követõ legkedvezõbbnek értékelte kérelmezõ ajánlatát.<br>
Kérelmezõ törvényes határidõn belül jogorvoslati kérelmet nyújtott be, melyben sérelmezte ajánlatkérõ döntését. Álláspontja szerint benyújtott ajánlata a meghirdetett értékelési szempontok alapján jobb, mint a nyertesnek hirdetett ajánlat.<br>
Ideiglenes intézkedésként kérte a még meg nem kötött szerzõdés megkötésének megtiltását.<br>
Kérte, hogy a Döntõbizottság semmisítse meg az ajánlatkérõ döntését. Ajánlatkérõ a jogorvoslati kérelemre adott, 1998. október 14-én kelt észrevételében rögzíti: mindvégig betartotta a törvény elõírásait és az ajánlati felhívásban, továbbá a dokumentációban foglaltakat. Részletezi azt, hogy a kérelmezõ Halász Kft. ajánlata több esetben nem az elõírásnak megfelelõ, ugyanis az ajánlati összesítõben általa megadott ár nem összetartozó az ajánlat részletezõ fejezetében szereplõ megoldással. Erre példákat is felsorol a BTM Vármúzeum Budavári Palota E épület zártláncú videorendszerével kapcsolatban, ahol két ajánlat szerepel a kérelmezõ beadványában. Ugyanígy két ajánlatot szerepeltet a Kiscelli Múzeum zártláncú rendszerénél is. Rámutat észrevételében arra, hogy a kérelmezõ ott is tévedésben van, amikor azt állítja, hogy õ nyújtotta be a legjobb ajánlatot, mert az ajánlatkérõ által nyertesnek hirdetett cég a garanciavállalásban, továbbá a kötbérvállalás mértéke tekintetében is jobb ajánlatot adott kérelmezõnél.<br>
Részletesen taglalja továbbá azokat az eltéréseket, amikor is a kérelmezõ ajánlatában a mûszaki tartalomtól eltér a felhívásban, illetve a dokumentációban foglaltaktól. Kérte, hogy a Döntõbizottság az alaptalan jogorvoslati kérelmet utasítsa el.<br>
Az egyéb érdekeltek érdemi észrevételt nem tettek.<br>
A Döntõbizottság a rendelkezésre álló iratok tartalma, a beérkezett ajánlatok, az ajánlatkérõi dokumentáció és felhívás alapján, továbbá az 1998. október 26-án megtartott tárgyaláson elhangzott kérelmezõi, ajánlatkérõi nyilatkozatok alapján az alábbiakat állapította meg.<br>
Az ajánlatkérõ több esetben megsértette a Kbt. cogens rendelkezéseit azáltal, hogy míg az ajánlati felhívás a már idézett helyeken kifejezetten tilalmazza az alternatív megoldás lehetõségének megajánlását, addig az ajánlatkérõ által kibocsátott dokumentáció már egyes rendelkezéseiben az alternatív megoldás lehetõségadását is tartalmazza, végül, de nem utolsósorban pedig az ajánlatkérõ által a már felsorolt helyszíneken megtartott helyszíni bejárás és konzultáció során úgy tájékoztattak az ajánlattevõket, hogy az alternatív ajánlat megtételének lehetõsége engedélyezett bizonyos kérdéskörökben.<br>
A Kbt. egyértelmûen rögzíti azt, hogy az ajánlatkérõ az ajánlati felhívásához kötve van, attól tehát nem térhet el. Tartalmazza a törvény továbbá azt is, hogy az ajánlatkérõnek olyan módon kell az ajánlat tárgyát képezõ szolgáltatás tekintetében a mûszaki leírást megadnia, hogy az egyértelmû legyen, hogy az alapján az ajánlattevõk megfelelõ szintû ajánlatot tehessenek és e vonatkozásban ne sérüljön az esélyegyenlõség.<br>
Tárgyi közbeszerzési ügyben a már hivatkozott dokumentumok és egyéb rendelkezésre álló bizonyítékok tanulmányozása és egybevetése alapján meg lehetett állapítani, hogy az ajánlatkérõ a törvény cogens elõírásait több esetben megsértette. Ilyen módon az ajánlattevõket olyan helyzetbe hozta, hogy nem tudtak a rendelkezésükre álló összes adat és információ alapján – az esélyegyenlõség elvének megtartása mellett – olyan ajánlatot tenni, amely maradéktalanul kielégíthette volna az ajánlatkérõ igényeit.<br>
Az a magatartás, amikor az ajánlatkérõ a közhitelesnek tekinthetõ ajánlati felhívásban egyértelmûen tiltja az alternatív ajánlat megtételének lehetõségét, ugyanakkor a közbeszerzési eljárás során erre mégis lehetõséget nyújt – de ezt a változást semmilyen módon nem közli a törvény által elõírt formában –, az egyértelmûen kimeríti a törvénysértést. Azaz, ilyen módon az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. §-</a>ában írottakat.<br>
Részben erre az ajánlatkérõi magatartásra is visszavezethetõ az, hogy több ajánlattevõ a dokumentációban, illetve ajánlati felhívásban elõírt megoldási módozatoktól, illetve azok mûszaki tartalmától jelentõs mértékben eltérõ mûszaki tartalmú ajánlatot tett. Azonban nem csak és nem kizárólag erre a magatartásra vezethetõ vissza az ajánlattevõk eltérõ mûszaki tartalmat megvalósító ajánlattétele. A kérelmezõ is utal arra beadványában, illetve tárgyalási nyilatkozatában, hogy a dokumentációban, illetve ajánlati felhívásban közöltektõl több esetben eltért az õ általa alkalmazott és megajánlott mûszaki megoldás. A miért kérdésre válasza abban összegezhetõ, hogy az általa javasolt megoldás korszerûbb, jobb, a védelmi-õrzési célt álláspontja szerint teljeskörûbben szolgálja. Ugyanakkor arra a kérdésre elfogadható magyarázatot adni a kérelmezõ nem tudott, vajon miért szerepel több esetben az általa benyújtott ajánlatban az, hogy az alternatív ajánlat kisebb tételösszegét szerepelteti a fõösszesítõben, holott nem egészen annak megfelelõ az ajánlat mûszaki tartalma, következésképp nem tudta feloldani azt az ellentmondást, hogy az ajánlat szöveges mûszaki tartalma és az ahhoz csatlakozó számszaki összesítés miért nem egyezik. Természetszerûleg ezt a hibát, ezt a nagyfokú hiányosságot az ajánlatkérõnek is észlelnie és értékelnie kellett volna, ezt azonban elmulasztotta. A tények birtokában állítható, hogy valamennyi, az ajánlatkérõ által meghirdetett létesítmény vonatkozásában olyan lényeges eltérések mutathatók ki az ajánlatkérõ által az ajánlati felhívásban és dokumentációban elõírt mûszaki tartalom és a nyertesnek hirdetett ajánlat, illetve a kérelmezõi ajánlat mûszaki tartalma között, hogy az adott közbeszerzési eljárásban a Döntõbizottság egyetlen reális lehetõséggel számolhatott, nevezetesen megsemmisíti az ajánlatkérõ közbeszerzési eljárást lezáró döntését, és ezáltal megteremti azt a helyzetet, amikor is – ha és amennyiben az ajánlatkérõnek továbbra is szándékában áll a fentiekben rögzített feladat megoldása – reális<br>
 alapokról kiindulva esetlegesen mód van az õrzési-védelmi szolgáltatás újbóli közbeszerzési eljárásban történõ megoldására.<br>
A rendelkezésre álló dokumentumok világosan bizonyítják, hogy a Vármúzeum Budavári Palota E épületénél, a Kiscelli Múzeumban, a Hercules-villában több védelmi rendszer tekintetében adta meg az ajánlatkérõ a dokumentációban és a helyszíni bejáráson jelen lévõk számára az alternatív ajánlatadás lehetõségét, holott arra az ajánlati felhívásban kifejezett tilalmat állított fel. Szemléletes példaként bizonyítja a fentieket az is, hogy az 1998. szeptember 8-án a Vármúzeumban megtartott helyszíni bejárással egybekötött konzultáció emlékeztetõjében szerepel (1. oldal negyedik bekezdés) "ahol nincs típusmegkötés, ott szabadon választott rendszer, megkötött rendszereknél pedig alternatív ajánlat leadása lehetséges".<br>
Ugyanezen emlékeztetõ 2. oldal utolsó elõtti bekezdése tartalmazza az ajánlatkérõ képviselõjének alábbi elõadását: "ha valaki jobbat tud a kiírásnál, lehet más mûszaki tartalmat is ajánlani..."<br>
Hasonló pontatlanságra, félreértésre utal ugyanezen emlékeztetõ 4. oldalának elsõ és harmadik bekezdése, a hatodik oldalának negyedik bekezdése, a hetedik oldalának negyedik bekezdése. Ez utóbbi szintén egyértelmûen rögzíti az alternatív ajánlatadás lehetõségét, ugyanis ez az oldal már a szeptember 9-i Kiscelli Múzeumban tartott konzultáción történteket rögzítve tartalmazza az ajánlatkérõ képviselõjének kijelentését: "a fix megkötött típusnál alternatív ajánlat lehetséges."<br>
Ez a kettõsség, ez a félrevezetõ megoldásmódozat végigkísérhetõ az egész közbeszerzési eljárásban, pl. a szeptember 10-i konzultációról (Aquincumi Múzeum) az emlékeztetõ a negyedik bekezdésben tartalmazza "alternatív ajánlatként beadható külsõ kamera helyett az épületre szerelt komplett rendszer (8 db kamera multiplexszel és videomagnó)".<br>
A bemutatott hiányosságokon túl az alábbiak egyértelmûen bizonyítják az ajánlatkérõ ellentmondásos – törvény által meg nem engedett – ajánlatkérését. Addig, amíg az ajánlati felhívás a már idézett pontjaiban – így különösen a 14. pontban – kifejezetten tiltja az alternatív ajánlat megtételének lehetõségét, a dokumentáció ezzel szöges ellentétben felhív arra, hogy a vármúzeumban az URH-rádiókra, az õrjárat ellenõrzõ rendszerére, Aquincumi Múzeumban a video-kaputelefon mellett más, nem videorendszerre, vagy a Hercules-villában az infrasorompó javításán túlmenõen függönyinfra létesítésére adjanak ajánlattevõk ajánlatot. Túl mindezen hiányosságokon, a részletesnek mondható védelmi és betörésgátló rendszerek mûszaki tartalmában számos olyan pontatlanság fedezhetõ fel, amely nem tette lehetõvé a törvény elõírása szerinti adekvát ajánlatok megtételét.<br>
Nem véletlen mindezek után az sem, hogy egy ennyire felületesen összeállított ajánlati felhívás – dokumentáció – mûszaki tartalom megadása mellett számos ajánlattevõ – közöttük a kérelmezõ és a Jupiter Kft. is – olyan módon változtatta belátása szerint az egyes objektumok védelmére szolgáló behatolás és õrzés-védelmi rendszerek mûszaki tartalmát, hogy több esetben az ajánlatból nem lehetett egyértelmûen visszakövetkeztetni az ajánlati kiírás dokumentáció mûszaki tartalmára. Ez jellemzõ például az Aquincumi Múzeum õrzés-védelmi rendszerére, de ugyanilyen eltérést lehetett feltárni a Hercules-villa infravédelme tekintetében is.<br>
Nyilvánvaló tehát mindezek alapján, hogy az ajánlatkérõ megszegte a törvény azon elõírását, amely szerint ajánlati felhívásához az adott közbeszerzési eljárásban kötve van, azon nem változtathat, csak abban az esetben és olyan módon, ahogy azt a törvény cogens rendelkezése elõírja. Ezek a törvényben foglalt feltételek a jelen közbeszerzési eljárásban nem voltak fellelhetõk.<br>
Megállapítható tehát, hogy az ajánlatkérõ megsértette többszörösen és sorozatosan – a vázolt magatartásaiban manifesztálódott tevékenysége révén – a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében írottakat. A hivatkozott rendelkezések az alábbiakat tartalmazzák:<br>
48. § (1) bekezdés: az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
Fentiekben felsorolt tények bizonyítják: annak ellenére, hogy a mûszaki tartalmat ajánlatkérõ megváltoztatta, a módosító feltételekrõl új hirdetményt nem tett közzé, erre figyelemmel új ajánlattételi határidõt nem állapított meg. Mindezekbõl fakad az is, hogy az ajánlatkérõnek észlelnie kellett volna azt, hogy a benyújtott ajánlatok nem felelnek meg az ajánlati felhívásban, illetve a dokumentációban meghatározott feltételeknek (ez a tétel még akkor is igaz, hogy ha egyébként a már kifejtettek miatt bizonyos ellentmondás volt tapasztalható több esetben az ajánlati felhívás és a dokumentáció tartalma között). E vonatkozásban pedig a törvény 52. § (2) bekezdés d) pontja azt tartalmazza, hogy érvénytelen az az ajánlat, amely nem felel meg az ajánlati felhívásban, illetve dokumentációban meghatározott feltételeknek. Következésképp az ajánlatkérõnek ezt az érvénytelenséget észlelnie kellett volna, ebbõl fakadóan pedig az érvénytelen ajánlatok a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése alapján az eljárásból ki kellett volna zárnia.<br>
A fenti törvénysértéseket az ajánlatkérõ nem észlelte, illetve nem a törvény cogens elõírása szerint járt el, tehát egyértelmûen bizonyított, hogy a felsorolt törvényhelyekben írottakat is megsértette.<br>
Ezek a törvénysértések mennyiségükben és súlyukra figyelemmel olyan mérvûek voltak, amelyek fennmaradása mellett jogszerû, a törvény elõírásainak maradéktalanul megfelelõ közbeszerzési eljárást lezáró döntés sem elméletileg, sem gyakorlatilag nem hozható meg.<br>
Ezért is helyezkedett a Döntõbizottság arra az álláspontra, hogy a fenti törvénysértésekkel teletûzdelt közbeszerzési eljárást lezáró döntést a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megsemmisíti.<br>
A kérelemmel egyezõen a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdés b) pontja alapján ideiglenes intézkedésként az 1998. október 8-án meghozott határozatában a még meg nem kötött szerzõdés megkötését megtiltotta, mert megállapíthatónak látta a Kbt. 82. § (1) bekezdésében írott törvényi elõfeltételek fennállását.<br>
Fenti okok miatt a Döntõbizottság kötelezte az ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján az igazgatási szolgáltatási díj (eljárási díj) kérelmezõ részére történõ megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 3.<br>
<br>
Dr. Monory Bulcs s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>