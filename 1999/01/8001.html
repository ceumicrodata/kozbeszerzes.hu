<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8001)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.230/ / 1998.<br>
<br>
Tárgy: A TOTALTEL Kft. jogorvoslati kérelme az ORFK Híradás-technikai Szolgálat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A TOTALTEL Távközléstechnika Kft. (1116 Budapest, Temesvár u. 20., képviseli: dr. Radnay Eszter ügyvéd, 1056 Budapest, Szerb u. 17-19., a továbbiakban: kérelmezõ) kérelmének, melyet az ORFK Híradás-technikai Szolgálat (1051 Budapest, Steindl Imre u. 10.) nevében és megbízásából eljárva a Belügyminisztérium Országos Közbeszerzési Fõigazgatóság (1149 Budapest, Mogyoródi u. 43., képviseli: dr. Sebõk Cecília ügyvéd, 1221 Budapest, Táncsics M. u. 62., a továbbiakban: ajánlatkérõ) mikrohullámú berendezések szállítása (antenna nélkül), felépítése, valamint a hozzá kapcsolódó szolgáltatások teljesítése tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (1) bekezdését, ezért a Döntõbizottság megsemmisíti az ajánlati felhívás dokumentációjának a Szombathely-Olad adótorony tervezésére, lebontására és újjáépítésére vonatkozó részét képezõ ajánlatkérõi döntést. Egyebekben a kérelmet elutasítja.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. augusztus 26-án ajánlati felhívást tett közzé a K. É. 1998. évi 34. számában (4975) a határozat rendelkezõ részében megjelölt tárgyban. A felhívás 3. b) pontjában hét teljesítési helyet írt le, melyek között a VI. helyen megjelölte többek között a Szombathely-Olad helyszínt is.<br>
A 3. c) pontban meghatározta, hogy a beszerzés tárgyára részajánlat is tehetõ a 3. a) pont bontásának megfelelõen. Dokumentációt bocsátott az ajánlattevõk rendelkezésére 100 000 Ft+áfa összeg befizetése ellenében. Ennek határidejét az 5. b) pontban úgy jelölte meg, hogy a felhívás közzétételének napját követõ 35. napon – azaz szeptember 30-án 13,00 óráig vásárolható meg.<br>
A felhívás 15.2. pontjában közzétette azt is, hogy a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdése alapján mûszaki leírást készít.<br>
Az ajánlati dokumentációt az alábbi öt cég vásárolta meg: Ericsson Kft., Radiant Rt., Telecom-Fort Kft., SAT Magyarország Kft. és kérelmezõ.<br>
Kérelmezõ az ajánlati felhíváshoz tartozó dokumentáció 5. számú példányát 1998. szeptember 10-én vásárolta meg, tekintettel arra, hogy ajánlattevõk számára az kötelezõ volt a felhívás 5. c) pontja szerint. Ezt követõen kérelmezõ a dokumentációval kapcsolatban írásban kérdéseket tett fel ajánlatkérõnek, melyre a választ 1998. szeptember 30-án adta meg mind az öt dokumentációt megvásároló cégnek, köztük kérelmezõnek is ajánlatkérõ.<br>
Kérelmezõ az ajánlatkérõi válasz kézhezvételét követõ napon, azaz 1998. október 1-jén – a törvényes határidõben – jogorvoslati kérelmet nyújtott be a Döntõbizottsághoz. Ebben alapvetõen az ajánlati dokumentáció elõírásait sérelmezi több pontban.<br>
Álláspontja szerint az összeállított ajánlati dokumentáció sérti az esélyegyenlõséget, a verseny tisztaságát, és nem felel meg a Kbt. mûszaki leírásra (40. §) vonatkozó követelményeinek.<br>
Indokolásként elõadta, hogy a meglévõ és szállítandó rendszerek közötti kompatibilitás biztosításához szükséges pontos specifikációt ajánlatkérõ nem adta meg, ezáltal a meglévõ rendszerek eredeti szállítója elõnyben részesül, így sérül az esélyegyenlõség elve.<br>
Elõadta továbbá, hogy a verseny tisztaságát alapvetõen sérti a dokumentáció Mûszaki és egyéb követelmények fejezetének számos pontatlansága, és az elvégzendõ feladatok nem kellõ alaposságú meghatározása, így többek között a villámvédelem, illetve az építendõ adótorony pontos terhelési jellemzõit kifejezõ mûszaki adatok tekintetében és a szigorú beléptetési rendszerben.<br>
E kérelmét a felek kérésére megtartott tárgyaláson változatlanul fenntartotta.<br>
Ideiglenes intézkedésként kérte a Döntõbizottságtól a folyamatban lévõ közbeszerzési eljárás felfüggesztését, továbbá ajánlatkérõ kötelezését új eljárás lefolytatására, valamint az igazgatási szolgáltatási díj megfizetésére. Egyéb költségeinek megtérítését a tárgyaláson sem kérte kérelmezõ.<br>
Ajánlatkérõ a kérelemre adott válaszában annak alaptalanság címén történõ elutasítását kérte. Védekezésében egyrészt elõadta, hogy álláspontja szerint kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére tekintettel nem is lehet ügyfél, mivel a közbeszerzés tárgyát képezõ eszközök gyártójaként – az ajánlati dokumentációban kötelezõen elõírt – ISO 9001 minõségtanúsítvánnyal nem rendelkezik.<br>
Másrészt elõadta, hogy a kompatibilitás témakörében a távközlési rendszerek összekapcsolhatósága szempontjából minden lényeges alapinformációt a dokumentáció, illetve a kérdésekre adott válaszai tartalmaztak, továbbá a villámvédelmi földelés szükség szerinti kiépítésére, feljavítására szolgáló technológiák ismerete alapján – amellyel egy távközlési szakmai ajánlattevõnek rendelkeznie kell – kis hibatûréssel adható ajánlat.<br>
Ezen túlmenõen az újonnan létesítendõ adótorony megvalósíthatósági tanulmánya – amely a dokumentáció részét képezte – tartalmazta mindazon információkat, amelyek alapján a költség és idõszükségleti adatok tervezhetõk.<br>
Végezetül az ajánlatkérõ munkaterületére való beléptetés ellenõrzésére vonatkozó jogosultság kérdéskörében elõadta, hogy erre jogszabályok kötelezik, amelynek célja a priorálás.<br>
Ajánlatkérõ az írásos észrevételében írtakat a tárgyaláson változatlanul fenntartotta.<br>
Az egyéb érdekeltek közül a SAT Magyarország Kft. írásos észrevételében elõadta, hogy a kompatibilitással, villámvédelemmel kapcsolatos kérelmezõi kifogások ugyan jogosak, azonban mûszakilag-kereskedelmileg kezelhetõk a dokumentáció alapján.<br>
Az Ericsson Kft. a tárgyaláson szóban úgy nyilatkozott, hogy álláspontja szerint a kérelem nem alapos, mert a beléptetési rendszerrel kapcsolatos ajánlatkérõi elvárás, illetve gyakorlat megfelel a nemzetközi gyakorlatnak. Kifejtette azt is, hogy minden ajánlattevõnek vállalnia kell, illetve lehet egy bizonyos kereskedelmi kockázatot az ajánlattétel során, hiszen végül is ez egy üzlet. A kompatibilitás kérdésével kapcsolatos álláspontját azért nem fejtette ki, mert mint az ajánlatkérõ korábbi szállítója, ha e kérdéskörben nyilatkozna, az etikátlan lenne részérõl.<br>
Egyéb érdekeltek érdemi észrevételt nem tettek.<br>
A Döntõbizottság a jogorvoslati kérelemmel beérkezett iratok tartalma alapján hozta meg a D.230/3/1998. számú határozatát, mellyel ideiglenes intézkedés keretében az eljárás felfüggesztését rendelte el az ügy érdemi elbírálásáig.<br>
A Döntõbizottság a rendelkezésére álló dokumentumok, iratok és írásos, valamint a tárgyaláson elhangzott nyilatkozatok alapján megállapította, hogy a kérelem részben alapos, mert ajánlatkérõ azzal a döntésével, amit a dokumentáció VI/2. szakaszának a 47. oldalon szereplõ – utolsó – bekezdésében írt, megszegte a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését, mely kimondja, hogy "az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni".<br>
A dokumentáció hivatkozott pontja, miszerint a "Szombathely-Olad telephelyen a jelenleg a helyi Rádióamatõr klub által üzemeltetett 25 m magas, rácsos acélszerkezetû tornyot a szállítónak le kell bontania, és helyette olyan rácsos acélszerkezetû tornyot kell építenie, amely minimálisan megfelel a dokumentációban szereplõ antennák, valamint a jelenleg a tornyon üzemelõ antennák elhelyezésére. Az ajánlatnak tartalmaznia kell a telepítendõ torony részletes mûszaki leírását, a tervrajzokkal együtt", Kbt.-ellenes.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint e törvény alkalmazásában építési beruházás az építmények, továbbá vonalas létesítmények építése, átépítése, lebontása, valamint az építési munkákhoz kapcsolódó szakipari és technológiai szerelési munkák.<br>
A <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(3) bekezdése szerint felhatalmazást kap a környezetvédelmi és területfejlesztési miniszter, hogy rendeletben szabályozza építési beruházás esetén a dokumentáció részletes mûszaki tartalmát.<br>
A fenti felhatalmazás alapján kiadott 1/1996. (II. 7.) KTM számú rendelet 2. § (1) bekezdése szerint "e rendelet alkalmazása szempontjából ajánlatkérési mûszaki dokumentáció: a jogerõs, végrehajtható és érvényes építési vagy létesítési hatósági engedélyokirat és a hozzá tartozó tervek alapján készített, az építmény helyszínét, környezetét, jelenlegi, valamint kész állapotát – az ajánlatadáshoz szükséges és elégséges módon – rögzítõ írásos dokumentumok és tervrajzok összessége".<br>
A hivatkozott jogszabályhelyekre tekintettel kétséget kizáróan megállapította a Döntõbizottság az ajánlatkérõ – rendelkezõ részben rögzített – jogsértését, különös tekintettel arra, hogy ajánlatkérõ az ajánlattevõk részére 1998. szeptember 30-án küldött 75-131/10/1998. számú válaszának 21. pontjában azt közölte, hogy "a toronyról tervrajz nem áll rendelkezésre".<br>
A jogorvoslati kérelem a kompatibilitás, villámvédelem és beléptetési elõírások vonatkozásában nem alapos, ezért azokat a Döntõbizottság elutasítja az alábbi indokok alapján.<br>
Kompatibilitás kérdéskörében a Döntõbizottság osztja ajánlatkérõ véleményét. Az ajánlati felhívás 13. pontjában elbírálási szempontként – nem pedig kötelezõen teljesítendõ feltételként szereplõ – kompatibilitás tekintetében a tárgyaláson elhangzott nyilatkozatok és a dokumentáció alapján a Döntõbizottság megállapította, hogy az ajánlatkérõ által már meglévõ berendezésként megjelölt ERICSSON MINI-LINK 15. MK-II és MIM-LINK 15. C típusokra, mint átviteltechnikai eszközökre vonatkozó leírások, szabványok és CCITT ajánlások (dokumentáció 17. oldal) kielégítik a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>ában, a mûszaki leírásra vonatkozó szabályokat.<br>
Kérelmezõ tárgyaláson tett nyilatkozatában elismerte ezen eszközökre vonatkozó mûszaki információk elégségét, illetve ezen eszközöket mûszaki összekapcsolhatóság (interface) szempontjából általa is ismertnek nyilvánította.<br>
Az ajánlatkérõ által megjelölt, a távfelügyeletet jelenleg ellátó MNM R-4B jelû szoftver tekintetében a Döntõbizottság megállapította, hogy a már meglévõ és az újonnan telepítendõ átviteltechnikai eszközök távfelügyeletét ellátó közös számítógépes rendszerrel szemben csupán az az elvárás, hogy megfelelõ kapacitással rendelkezzen mind az új, mind a meglévõ távfelügyeleti szoftverek egy személy által történõ mûködtetéséhez, azaz a két különféle típusú szoftver egymáshoz történõ kapcsolása feltételként nem került elõírásra.<br>
A villámvédelmi kérdéskörben sérelmezett, a dokumentáció 61. oldalán található "villámvédelmi felülvizsgálat elvégzése, szükség esetén a villámvédelem kijavítása" tárgykörben és a kapcsolódó 22. sz. válaszában ajánlatkérõ – a bizottság megítélése szerint – megfelelõen rögzítette az ajánlattételhez szükséges peremfeltételeket, hiszen a villámvédelem megoldására vonatkozó földelési technikák ismeretének a kérelmezõ mint távközlési szakvállalkozás nyilvánvalóan birtokában van.<br>
A Döntõbizottság azt is megállapította, hogy az ajánlati dokumentáció 17. oldalán a villámvédelmi elõírásokra vonatkozó nemzeti szabványt (MSZ 274-1,4), továbbá az eredõ szétterjedési ellenállás maximális értékét is (2 Ohm) megadta ajánlatkérõ a dokumentációban és a feltett kérdésekre adott válaszokban, ezért a verseny tisztaságának megsértése nem állapítható meg.<br>
A munkaterületekre történõ beléptetési kérdéskör vizsgálatakor a Döntõbizottság megállapította, hogy ajánlatkérõnek jogszabályi rendelkezések alapján (6/95. BM utasítás) nem csak joga, de kötelessége is a beléptetésre jogosultak körének ellenõrzése, és ennek keretében elõzetes priorálása, ezért a kérelmezõ által sérelmezett "váratlan és általa megoldhatatlan helyzet" a munkaterületre beléptetni kívánt szakemberek tekintetében nem áll fenn. Ezt a megállapítást már a tárgyalás során a kérelmezõ maga is elfogadta ellenvetés nélkül.<br>
A fenti írt indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d) és g) pontjában rögzített jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 29.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Csitkei Mária sk<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>