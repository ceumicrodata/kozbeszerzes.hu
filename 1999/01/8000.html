<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8000)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D. 250/20/1998.<br>
<br>
Tárgy: BULL Magyarország Kft. jogorvoslati kérelme a HM Beszerzési Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BULL Magyarország Számítástechnikai Kft. (1036 Budapest, Fényes Adolf u. 4., a továbbiakban: kérelmezõ) kérelmének, melyet a Honvédelmi Minisztérium Beszerzési Hivatala (1475 Budapest, Salgótarjáni út 18., képviseli: dr. Mezeiné dr. Nyitrai Beáta jogtanácsos, a továbbiakban: ajánlatkérõ) "a HM kijelölt objektumaiban számítógépes multimédiás laborok kiépítésének megvalósítása és nyelvoktató programrendszer kidolgozása a dokumentáció szerint" tárgyú közbeszerzési eljárása ellen nyújtott be, a Döntõbizottság helyt ad.<br>
Megállapítja, hogy ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdésének a) pontját megsértve zárta ki az eljárásból a BULL Magyarország Számítástechnikai Kft.-t, ezért a kérelmezõ kizárására, valamint az eljárás eredményére vonatkozó ajánlatkérõi döntést megsemmisíti.<br>
Felhívja az ajánlatkérõt – figyelemmel a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>ában meghatározott ajánlati kötöttségre –, hogy nyilatkoztassa az érvényes ajánlatot benyújtó ajánlattevõket, hogy fenntartják-e továbbra is ajánlataikat. A Döntõbizottság kötelezi az ajánlatkérõt a változatlanul fenntartott ajánlatok mindegyikének elbírálására, és az ajánlati dokumentáció 6. oldalán írtak szerint a nyertes mellett második legkedvezõbb ajánlatot tevõ megnevezésére az eredményhirdetéskor.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. augusztus 26-án nyílt eljárás megindítására ajánlati felhívást tett közzé a K. É. 1998. évi 34. számában (4513) a HM kijelölt objektumaiban – fõleg nyelvoktatás céljára alkalmas – számítógépes, multimédiás laborok kiépítésének megvalósítása és nyelvoktató programrendszer kidolgozása a dokumentáció alapján.<br>
A felhívás 8. a) pontjában 10 000 000 Ft, azaz tízmillió forint biztosíték nyújtását írta elõ, melyet az ajánlattételi határidõ lejártáig kellett a megjelölt számlára átutalni. A 8. c) pontban hirdette ki, hogy az ajánlati biztosítékot az eljárás befejezését követõen – a nyertes pályázó kivételével – 15 banki napon belül az ajánlatkérõ visszautalja.<br>
Az ajánlati felhívás 11. pontjában ajánlatkérõ elõírta a pénzügyi, gazdasági, mûszaki alkalmasság igazolására kért adatok körét, a 13. pontban az összességében legelõnyösebb ajánlat elbírálásának szempontjait, továbbá a 15. Egyéb információk között azt, hogy a szerzõdést az eredményhirdetéstõl számított 15 napon belül köti meg a nyertessel.<br>
Az ajánlati felhíváshoz részletes ajánlati dokumentációt is készített ajánlatkérõ, amelynek 4. oldalán elõírta az alábbiaknak az ajánlatban történõ kötelezõ becsatolását:<br>
– szerzõdéstervezet<br>
– a nyelvoktató programrendszerre vonatkozóan pedig:<br>
– a teljes körû tulajdon és hasznosítási jog átadásával<br>
– egy példány MH-en belüli korlátlan alkalmazásával<br>
– 20 db licence megvásárlásával kapcsolatos dokumentumokat.<br>
Az ajánlatok bontására 1998. október 6-án került sor, ahová a következõ ajánlatok érkeztek: kérelmezõ, Albacomp Rt., Mûszertechnika – Allegro Bt., HM Arm Com Rt., Infoland Kft., Professzionál Kft., Selectrade Kft., SZÜV Rt.<br>
Az eredményhirdetés 1998. október 16-án történt, ahol nyertesként a Selectrade Kft. ajánlatát hirdette ki ajánlatkérõ, egyben jelezte, hogy a szerzõdéskötésre 15 nap áll rendelkezésre. "Amennyiben a nyertes ajánlattevõvel nem sikerül a szerzõdést megkötni, úgy a HM Beszerzési Hivatal új eljárás kiírását fogja kezdeményezni."<br>
Kérelmezõ a törvényes határidõn belül 1998. október 16-án jogorvoslati kérelmet terjesztett elõ a Döntõbizottsághoz, amelyben egyrészt azt sérelmezte, hogy ajánlatkérõ alaptalanul zárta ki az eljárásból, másrészt azt, hogy a nyertessel<br>
történõ eredménytelen szerzõdéskötési tárgyalást követõen az eljárást ajánlatkérõ érvénytelennek nyilvánítja.<br>
Ideiglenes intézkedésként kérte a Döntõbizottságtól az eljárás felfüggesztését és a szerzõdéskötés megtiltását.<br>
Kérelme indokolásaként elõadta, hogy ajánlatát kizárólag a Központi Nukleáris Pénzügyi Alap igazolásának becsatolási hiánya miatt érvénytelenítette ajánlatkérõ, ami azért jogsértõ, mert egyrészt tevékenységi körébõl adódóan nem is lehet tartozása, másrészt 1 éven túli tartozása sem lehet az Alappal szemben, hiszen csak 1998. január 1-jétõl létezik ilyen állami elkülönített pénzalap. Elõadta továbbá, hogy a nyertessel történõ eredménytelen szerzõdéskötési tárgyalásokat követõ eljárásérvénytelenítés ellentétes a dokumentáció 6. oldalán foglaltakkal, mely szerint "amennyiben a nyertes ajánlattevõ visszalép, akkor az ajánlatkérõ jogosult a második helyezettként kihirdetett ajánlattevõvel a szerzõdést megkötni", és így az jogszabálysértõ.<br>
A Döntõbizottság D. 250/7/1998. sz. határozatával ideiglenes intézkedésként a szerzõdéskötést megtiltotta, mert a beérkezett iratok tartalma alapján az volt megállapítható, hogy a közbeszerzés tisztasága megsértésének veszélye fennáll.<br>
Ajánlatkérõ a jogorvoslati kérelemre tett nyilatkozatában és a megtartott tárgyaláson a kérelem alaptalanság címén történõ elutasítását kérte. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>ában meghatározott kogenciából adódóan a 46. § (1) bekezdés b) pontban meghatározott elkülönített állami pénzalapok igazolásainak – így a Nukleáris Alapnak – becsatolása kötelezõ volt, ennek hiánya pedig érvénytelenségi ok. A tárgyaláson változatlanul kérte a kérelem elutasítását, kifejtette azon álláspontját is, hogy nem gyakorlat a HM Beszerzési Hivatalánál, hogy az ajánlattételi határidõ lejárta után hiánypótlásra lehetõséget biztosítsanak azon ajánlattevõknek, akik ajánlatából hiányzik valamelyik hatósági igazolás vagy nyilatkozat. Vitatta továbbá azon ajánlattevõi észrevételt, hogy az atomenergiáról szóló 1996. évi CXVI. törvény alapján meghatározott engedélyeseknek lehetnek csak tartozásai a Nukleáris Alappal szemben.<br>
Egyéb érdekeltek közül az Albacomp Rt. írásos észrevételében úgy nyilatkozott, hogy osztja kérelmezõ álláspontját, mivel ajánlatát ugyanazon oknál fogva érvénytelenítette ajánlatkérõ. Véleménye szerint a Nukleáris Alappal szemben csak az engedélyeseknek lehetnek tartozásai.<br>
A Mûszertechnika Rt. a kérelemmel kapcsolatban elõadta, hogy álláspontja szerint ajánlatának érvénytelenné nyilvánítása nem volt jogszerû, hiszen az állami elkülönített pénzalapok tekintetében a Nukleáris Alappal szemben nem is lehet tartozása, különösen nem 1 éven túli, továbbá a KKA (Központi Környezetvédelmi Alap) esetében is rendelkeznek nem lejárt igazolással, amelyet hiánypótlás keretében benyújthattak volna. A szerzõdés elfogadásáról pedig nyilatkoztak.<br>
Az ArmCom Kommunikációtechnikai Rt. úgy nyilatkozott észrevételében, hogy ajánlatkérõ az eredményhirdetéskor csak nyertest hirdetett, második és további helyezettek ismertetésére nem került sor, majd bejelentette ajánlatkérõ, hogy ha az eljárás nyertesével a szerzõdéskötés 15 napon belül nem történik meg, akkor új eljárás kiírását fogják kezdeményezni.<br>
Írásos értesítést is kaptak az ajánlatkérõtõl az eredményhirdetésrõl, mely szerint ajánlatukat a harmadik legjobb ajánlatnak értékelték.<br>
A többi ajánlattevõ érdemi észrevételt nem tett a jogorvoslati eljárás során.<br>
A Döntõbizottság a rendelkezésre álló iratok, dokumentumok, írásos és szóban elõterjesztett nyilatkozatok alapján megállapította, hogy a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésének b) pontja szerint "a közbeszerzési eljárásban nem lehet ajánlattevõ, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult".<br>
Ugyanezen szakasz (2) bekezdése elõírja, hogy "az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá".<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdésének a) pontja arra kötelezi ajánlatkérõt, hogy zárja ki az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
A Döntõbizottság az ajánlatkérõ által 10. sz. mellékletként becsatolt 530/30/1998. számú 2 lapos jegyzõkönyvbõl kétséget kizáróan megállapította, hogy a nyolc beérkezett ajánlatból hármat értékelt teljes körûnek, míg öt ajánlatot – köztük kérelmezõét – érvénytelennek nyilvánított. Mind az öt ajánlat érvénytelenségi okául felhozta a Központi Nukleáris Pénzügyi Alap igazolásának hiányát. Ezen túlmenõen megállapította, hogy az Albacomp Számítástechnikai Rt. ajánlatában csõdeljárás nemlétérõl és a Kbt. elõírásainak való megfelelõségrõl szóló nyilatkozatok nincsenek aláírva.<br>
Az Allegro Bt. – Mûszertechnika Rt. közös ajánlatában a Környezetvédelmi Alap igazolása 1998. október 3-i hatállyal lejárt, és az ajánlat nem tartalmaz szerzõdéstervezetet. Az Infoland Kft. szintén nem csatolt szerzõdéstervezetet. A Professzionál Kft. ajánlatából hiányzott továbbá az illeték fizetésérõl szóló igazolás, valamint az eredeti és másolati példány nem egyezik. Kérelmezõnél tehát csak a Központi Nukleáris Pénzügyi Alap igazolásának hiánya miatt volt ajánlattevõ szerint érvénytelen az ajánlat.<br>
A Magyar Köztársaság 1998. évi költségvetésérõl szóló 1997. évi CXLVI. törvény 12. sz. mellékletében 6. sorszám alatt nevezi meg a Központi Nukleáris Pénzügyi Alapot, mint elkülönített állami pénzalapot.<br>
A K. É. 1998. évi 44. számában, 1998. november 4-én jelent meg a Közbeszerzések Tanácsa elnökének tájékoztatója, melynek harmadik bekezdésében arról tájékoztatják a közbeszerzési eljárások résztvevõit, hogy a 67/1997. (XII. 18.) IKIM rendelet 1998. január 1-jétõl létrehozta a Központi Nukleáris Pénzügyi Alapot, ezért a Kbt. szerinti hatósági igazolást az Országos Atomenergia Hivataltól, mint az alapot kezelõ szervezettõl lehet kérni.<br>
A hivatkozott jogszabályi helyekre tekintettel a Döntõbizottság megállapította, hogy ajánlatkérõ az öt érvénytelennek minõsített ajánlatból a kérelmezõ ajánlatát jogellenesen zárta ki mint érvénytelent az értékelésbõl, ezért a határozat rendelkezõ része szerint megsemmisítette ajánlatkérõ erre vonatkozó döntését.<br>
A Döntõbizottság azt is megállapította, hogy ajánlatkérõ az ajánlati dokumentációja 6. oldalán a harmadik bekezdésben kikötötte, hogy amennyiben a nyertes ajánlattevõ visszalép, akkor az ajánlatkérõ jogosult a második helyezettként kihirdetett ajánlattevõvel a szerzõdést megkötni.<br>
E kikötésre tekintettel – figyelemmel a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésére – ajánlatkérõ köteles lett volna az eredményhirdetéskor az érvényes ajánlatokból a második helyezett ajánlatot is kihirdetni, ezért a Döntõbizottság ajánlatkérõ eredményhirdetésre vonatkozó döntését megsemmisítette, és kötelezte a rendelkezõ részben arra, hogy az ajánlatuk fenntartását vállaló érvényes ajánlattevõk közül az újabb elbírálást követõen hirdesse ki az eljárás nyertesét, valamint a második legkedvezõbb ajánlatot is.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 26. § (2) bekezdése szerint a közigazgatási szerv által hivatalosan ismert és a köztudomású tényeket nem kell bizonyítani. E törvényi rendelkezésekre tekintettel a Döntõbizottság a tényállás tisztázása során nem tartotta szükségesnek azt bizonyítani, hogy kérelmezõnek van-e egy évnél régebben lejárt fizetési kötelezettsége a Központi Nukleáris Pénzügyi Alappal, mint állami pénzalappal szemben, tekintettel a kérdéses alap 1998. január 1-jei létrehozására.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés b), c), d) és g) pontját alkalmazta jogkövetkezményként.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 16.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>