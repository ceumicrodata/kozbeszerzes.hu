<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7994)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 233/8/1998.<br>
<br>
Tárgy: A Technopress Trend Kft. jogorvoslati kérelme a Magyar Posta Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Technopress Trend Kft. (1138 Budapest, Népfürdõ út 33., továbbiakban: kérelmezõ), Magyar Posta Rt. (1570 Budapest XIII., Váci út 17., a továbbiakban: ajánlatkérõ) 34 500 db kötött termék (postás szolgálati munkaruha) gyártása, szállítása tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja. Megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi írásbeli nyilatkozata, a tárgyaláson elhangzott szóbeli nyilatkozatok, valamint az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1998. július 29-én megjelent 30. számában nyílt közbeszerzési eljárásra szóló felhívást tett közzé 34 500 db kötött termék (postás szolgálati munkaruha) gyártására és szállítására. Az ajánlatkérõ ajánlati dokumentációt is az ajánlattevõk rendelkezésére bocsátott.<br>
Az ajánlati felhívás 11. pontjában az ajánlattevõk pénzügyi, gazdasági és mûszaki alkalmasság igazolására kért adatokat és tényeket határozta meg az ajánlatkérõ. Nevezetesen:<br>
– pénzintézettõl származó nyilatkozat az ajánlattevõ fizetõképességének megállapítására az alábbi tartalommal: mióta vezeti a gazdálkodó szerv bankszámláját, nyilatkozat az ajánlattevõ pénzügyi helyzetérõl, hitel- és fizetõképességérõl.<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–d), h) pontjában foglaltak ismertetése,<br>
– termékenként középméret állásban két-két db minta térítésmentes átadása. Meghatározta továbbá az ajánlati felhívás 13. pontjában az ajánlatok elbírálásának szempontjait, nevezetesen az összességében legelõnyösebb ajánlat szempontja szerint bírálja el azokat, s ily módon megadta az elbírálási szempontokat fontossági sorrendben, amelyek az alábbiak voltak:<br>
– minõség,<br>
– ár,<br>
– szállítási költség (napokban a szerzõdés aláírásától számítva,<br>
– referencia.<br>
Az ajánlatkérõ 1998. július 7-én döntött arról, hogy a korábban megadott értékelési szempontok súlyozása fontossági sorrendben oly módon alakul, hogy a minõség 40%, a ár 30%, a szállítási költség 20%, a referencia 10%-ban került súlyozásra.<br>
Az ajánlattevõk a mûszaki dokumentációt megvásárolták, kérelmezõ augusztus 10-én vásárolta azt meg.<br>
Augusztus 17-én kelt levelével felvilágosítást kér a tekintetben, hogy milyen pontrendszer alapján kívánja a fontossági sorrendet érvényesíteni az ajánlatkérõ. Erre az ajánlatkérõ 1998. szeptember 1-jén adja meg válaszát. 1998. szeptember 8-án került sor az ajánlatok bontására. Az alábbi ajánlatok érkeztek az ajánlattételi határidõig: Senior 95 Kft., Zsófi Módi Gmk., illetõleg a kérelmezõ ajánlata.<br>
1998. szeptember 18-án került sor az eredményhirdetésre, ahol az ajánlatkérõ az eljárást eredménytelenné nyilvánította a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján, mely szerint kizárólag csak érvénytelen ajánlatok érkeztek.<br>
Az ajánlatkérõ megállapította, hogy a Senior 95 Kft. elmulasztotta az ajánlatához csatolni az illetékhivataltól, valamint az elkülönített állami pénzalapoktól származó hatósági igazolásokat.<br>
A Zsófi Módi Gmk. nem az ajánlati felhívásnak megfelelõen nyújtotta be az ajánlatát, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) és c) pontjában foglaltaknak nem tett eleget.<br>
A kérelmezõ az ajánlati felhívásban foglaltaknak csak részben tett eleget, a mûszaki alkalmasság igazolására csak az elõzõ 3 év legjelentõsebb szállításait ismertette, illetõleg megnevezte azt az alvállalkozót, akit a beszerzés értékének 15%-át meghaladó mértékben igénybe kíván venni. Nem nyújtotta be viszont a mûszaki alkalmasság igazolására kért és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b), c) és h) pontjában foglaltakat.<br>
A kérelmezõ 1998. október 2-án nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság utasítsa új eljárás lefolytatására az ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdés betartásával, amelynek keretében hozza nyilvánosságra az elbírálási szempontokat. Kérte továbbá, hogy a Döntõbizottság ne engedélyezze a tárgyalásos eljárás lefolytatását, mivel az új eljárás az ajánlatkérõ mulasztásából ered. Amennyiben az ajánlatkérõ idõközben tárgyalásos eljárást folytatott le, kéri a szerzõdéskötés megtiltását.<br>
Indokaként elõadta, hogy álláspontja szerint az ajánlati felhívás, illetõleg a dokumentáció nem felelt meg a törvényi elõírásoknak, tekintettel arra, hogy a bírálati szempontokat, "pontrendszert" nem hozta nyilvánosságra, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdését.<br>
Az ajánlati felhívásról feltételezi, hogy egy meghatározott ajánlattevõ számára alakította át az ajánlati felhívását, illetõleg a dokumentációjában foglaltakat. Sérelmes volt az ajánlatkérõ eljárást lezáró döntése is a tekintetben, hogy eredménytelenné nyilvánította az eljárást, mert álláspontja szerint õ érvényes ajánlatot nyújtott be, így az alkalmas volt az elbírálásra, és így összességében õ adta a legkedvezõbb ajánlatot.<br>
Ajánlatkérõ a jogorvoslati kérelem elutasítását kérte, egyrészt elkésettségre hivatkozással, másrészt alaptalanság címén. Álláspontja szerint az ajánlati felhívásban foglaltak tartalmáról a megjelenéskor, a dokumentációban foglaltakról pedig a megvásárláskor szerzett tudomást, azaz augusztus 10-én, tehát legkésõbb a dokumentáció megvásárlásától kezdõdõ 15 napig állt fenn. Egyébként álláspontja szerint jogszerûen járt el, amikor eredménytelennek ítélte meg az eljárást, hiszen valamennyi ajánlat érvénytelen volt álláspontja szerint.<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ.<br>
A becsatolt iratokból tehát megállapítható volt, hogy az ajánlatkérõ az ajánlati felhívását közzétette, és az ajánlati felhívással egyidejûleg az ajánlattevõk rendelkezésére bocsátotta az ajánlati dokumentációt 1998. július 29-én. Ugyancsak a becsatolt iratokból megállapítható, hogy az ajánlati dokumentációt a kérelmezõ augusztus 10-én megvásárolta. Ezt követõen augusztus 17-én levélben tájékoztatást kért az ajánlatok összehasonlításával kapcsolatosan, amelyre a választ 1998. augusztus 18-án megkapta. Tehát amennyiben sérelmesnek tartotta az ajánlati felhívást, illetõleg a dokumentációban foglaltakat, úgy ezen idõponttól számított 15 napos szubjektív határidõn belül lett volna lehetõsége jogorvoslati eljárást kezdeményeznie a Döntõbizottságnál. Ehhez képest azonban a jogorvoslati kérelmét 1998. október 2-án, az eredmény kihirdetését követõen nyújtotta be. Így tehát az ajánlati felhívás és dokumentációval kapcsolatos jogorvoslati kérelmét a Döntõbizottság, mint elkésettet elutasította.<br>
A Döntõbizottság ezt követõen megvizsgálta, hogy az ajánlatkérõ döntése megfelelt-e a Kbt. szabályainak. Ennek vizsgálata során a Döntõbizottság is összehasonlította az ajánlatokat és megvizsgálta, hogy az ajánlatok valóban érvénytelenek-e, illetõleg a kizárás jogintézményét alkalmaznia kellett-e az ajánlatkérõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése értelmében az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Ugyanezen törvényhely (2) bekezdése kimondja, hogy érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be,<br>
b) az olyan ajánlattevõ nyújtotta be, aki nem jogosult az eljárásban részt venni,<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre,<br>
d) az nem felelt meg az ajánlati felhívásban, illetve a dokumentációban meghatározott feltételeknek.<br>
Ehhez a törvényi szabályozáshoz szorosan kapcsolódik a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése, mely kimondja, hogy az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére, a kért ellenszolgáltatás összegére, illetõleg az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat az ajánlatához csatolni kell.<br>
Az ajánlatkérõ az ajánlati felhívásának 11. pontjában egyértelmûen meghatározta, hogy a pénzügyi, mûszaki gazdasági alkalmasság igazolására milyen adatokat, nyilatkozatokat kért.<br>
A kérelmezõ ajánlata nem tartalmazza az ajánlati felhívás részét képezõ és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontjában foglalt igazolásokat, illetõleg nyilatkozatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése meghatározza, hogy az ajánlattevõ a szerzõdés teljesítéséhez szükséges mûszaki alkalmasságának igazolása milyen módon történhet. Az ajánlatkérõ az ajánlati felhívásában ezt a törvényi kívánalmat határozta meg.<br>
Megállapítható volt, hogy a kérelmezõ ajánlatában nem található az ajánlattevõ mûszaki technikai felszereltségének leírása, ugyancsak nem találhatók azoknak a mûszaki szakembereknek vagy mûszaki egységeknek a megnevezése, akiket az ajánlattevõ be kíván vonni a teljesítésbe, ugyancsak nem található minõségbiztosítási rendszerrõl való tanúsítás.<br>
A Döntõbizottság nem fogadta el a kérelmezõ azon védekezését, hogy nevezetesen a mûszaki technikai felszereltség leírására azért nem került részletesen sor, mert alvállalkozókat vesz igénybe, és az alvállalkozók bemutatására pedig ilyen szempontból azért nem került sor, mert az ajánlattevõ a korábbi munkakapcsolatra való tekintettel ezeket az alvállalkozókat ismerte.<br>
A Döntõbizottság hivatkozik a korábban kifejtett törvényi rendelkezésekre, nevezetesen amennyiben alvállalkozóval kívánja megvalósítani a közbeszerzés tárgyát, oly módon a mûszaki, gazdasági és pénzügyi alkalmasságát az alvállalkozóknak is megfelelõ módon igazolnia kell.<br>
Ebbõl következõen nem hivatkozhat kérelmezõ egy korábbi helytelen ajánlatkérõi gyakorlatra akkor, amikor a törvény részletesen szabályozza a pénzügyi, mûszaki és gazdasági alkalmasság igazolásának körét.<br>
A Döntõbizottság megállapította, hogy mind a Senior 98 Kft., mind a Zsófi Módi Gmk. ajánlata vonatkozásában is helyes volt az ajánlatkérõi döntés, nevezetesen, hogy az ajánlatok érvénytelenek, mivel a Senior Kft. ajánlatából valóban hiányzott az illetékhivatali igazolás, valamint az elkülönített állami pénzalapoktól származó hatósági igazolások.<br>
Ugyanígy a Zsófi Módi Gmk. ajánlata a mûszaki technikai felszereltség leírását és a mûszaki szakemberek és egységek megnevezését nem tartalmazta.<br>
A Döntõbizottság mindezekre tekintettel tehát a kérelmezõ jogorvoslati kérelmének a fenti részét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el, hiszen helyesen nyilvánította eredménytelenné az ajánlatkérõ a közbeszerzési eljárását. Hiszen a Kbt. 60. § (1) bekezdése taxatíve felsorolja, hogy mely esetekben nyilváníthat az ajánlatkérõ eredménytelennek egy eljárást, s ily módon a 60. § (1) bekezdés b) pontja kimondja, hogy eredménytelen az eljárás, ha kizárólag érvénytelen ajánlatok érkeztek.<br>
Figyelemmel arra, hogy érvénytelen ajánlatok érkeztek, így ezek az érvénytelen ajánlatok objektíve alkalmatlanok az összehasonlításra, tehát a Döntõbizottság már a tekintetben nem vizsgálódott, hogy az érvénytelen ajánlatok közül melyik az összességében legkedvezõbb ajánlat.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 2.<br>
<br>
Dr. Deli Betty s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>