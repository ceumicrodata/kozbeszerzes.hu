<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7998)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.242/10/1998.<br>
<br>
Tárgy: Az R+C Kereskedelmi és Szolgáltató Kft. jogorvoslati kérelme a Magyar Posta Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az R+C Kereskedelmi és Szolgáltató Kft. (1149 Budapest, Kövér Lajos u. 17., képviseli: dr. Baumgartner Mária ügyvéd, 1132 Budapest, Kresz Géza u. 44–46., a továbbiakban: kérelmezõ) jogorvoslati kérelmét, melyet a Magyar Posta Rt. Anyag- és Értékcikkhivatal (1134 Budapest, Váci út 17., képviseli: dr. Stasszel Márta jogtanácsos, a továbbiakban: ajánlatkérõ) a 2472 db önfestékezõ keletbélyegzõ gyártása és szállítása tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. szeptember 23-án ajánlati felhívást tett közzé a K. É. 38. számában (5616) nyílt eljárás megindítására, melynek keretében ajánlatot kért 2472 db önfestékezõ keletbélyegzõ gyártására és szállítására.<br>
Az ajánlattételi határidõ 1998. november 3-án 10,00 órakor járt le.<br>
Ajánlattevõk csak a beszerzés tárgyának egészére tehettek ajánlatot. Ajánlatkérõ az ajánlati felhívás 11.2. b) pontjában elõírta, hogy ajánlattevõknek ajánlataikhoz 2 db komplett mûködõ mintabélyegzõt, 1 flakon, a bélyegzõhöz rendszeresített festéket is csatolniuk kell. Továbbá ugyanezen pont c) pontjában kérte ajánlattevõ nyilatkozatát arról, hogy a szállítandó termék a mintadarabnak megfelel.<br>
Ajánlatkérõ a kötelezõen megvásárolandó dokumentációjának 2. sz. mellékletében ismertette a bélyegzõ mûszaki leírását. A bélyegzõ lenyomati képével kapcsolatban elõírta, hogy annak meg kell felelnie az ME 17-406: 1994. sz. Hírközlési Mûszaki Elõírás 3.1. pontja és 3. sz. ábrája szerinti elõírásnak, valamint megadta, hogy a lenyomat külsõ átmérõjének mérete 25–30 milliméter között változhat a felirat betûszámától függõen.<br>
Ajánlatkérõ rendkívül részletesen ismertette elvárását a bélyegzõ anyagát, méreteit, valamint szerkezeti megoldását illetõen. Elõírta azt is, hogy az ún. befoglaló méret kb. 43x90 milliméteres, egyben jó fogást biztosító hengeres test legyen. Elõírását indokolta a postai dolgozók munkájának sajátosságával, a tiszta kezelhetõséggel, az elpiszkolódás elleni védelemmel, a külön bélyegzõpárna szükségességének kizárásával, valamint, hogy asztali és hordozható változatban is használható legyen. Ajánlatkérõ a nyomófelület, illetve a dátum állítására szolgáló számkerekekre vonatkozóan is részletezte elvárásait.<br>
Kérelmezõ 1998. október 13-án jogorvoslati kérelemmel fordult a Döntõbizottsághoz, amelyben kérte annak megállapítását, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. §-</a>ában foglaltakat. Kérelmét azzal indokolta, hogy megítélése szerint a dokumentációban található mûszaki leírás célzottan, egyetlen gyártó termékére irányul, ezzel a többi ajánlattevõt az egyenlõ eséllyel történõ ajánlatadás lehetõségébõl kizárta. A bélyegzõ anyagára, méretére és szerkezetére vonatkozóan olyan speciális meghatározásokat tartalmaz a dokumentáció, amely álláspontja szerint diszkriminatív jellegû. Nevezetesen a kb. 43x90 milliméter befoglaló méretû, mûanyag házas, hengeres test ismérvekkel csak az EURO Stamper Kft. által az USA-ból importált Xpe Dater típusú bélyegzõ rendelkezik.<br>
Véleménye szerint a felhívás elsõdleges követelménye a lenyomati kép kellett volna hogy legyen, amit több kiváló minõségû bélyegzõ is teljesíteni tud.<br>
Kérte továbbá a jogorvoslati eljárással kapcsolatos költségeinek és 50 000 Ft ügyvédi munkadíj megtérítését, valamint tárgyalás tartását.<br>
A megtartott tárgyaláson írásbeli kérelmét változatlanul fenntartotta. A feltett kérdésre úgy nyilatkozott, hogy bélyegzõk gyártása nem tartozik a profiljába, kizárólag kereskedelmi tevékenység keretében foglalkozik bélyegzõk forgalmazásával. Kérelmezõ nem vitatta ajánlatkérõ azon jogát, hogy a saját elvárása szerint tegye közzé ajánlati felhívását.<br>
Ajánlatkérõ a kérelemre tett észrevételében elõadta, hogy dokumentációjában részletezett követelmények nem tartalmaznak olyan "extrém" megoldásokat, amelyek miatt valamely pályázó az eljárásban ne vehetett volna részt. A bélyegzõ lenyomati képe már eleve meghatározza az ehhez a formához igazodó hengeres testet, illetve az egyik oldalról befoglaló méretet. A kb. 90 milliméterben megjelölt befoglaló méret ergonómiai szempontok alapján került meghatározásra (átlagos tenyérnagyság, ujjhosszak).<br>
A kézzel állítható számkerék zárt térben való elhelyezkedését a célszerûség diktálta. Ugyancsak ez indokolta, hogy a fémet mûanyagra cseréljék, a bélyegzõpárna használatát mellõzzék.<br>
Ajánlatkérõ kérte észrevételében, hogy a Döntõbizottság a kérelmet megalapozatlanság miatt utasítsa el, és kötelezze kérelmezõt 30 000 Ft jogtanácsosi munkadíj megfizetésére.<br>
A megtartott tárgyaláson írásos észrevételét változatlanul fenntartotta, és szakmai érvekkel megindokolta azt is, hogy miért kértek a bélyegzõkhöz növényi alapú festéket. Becsatolt a Döntõbizottsághoz 4 db iratot, melyek szerint több magyar cég is képes gyártani, illetve szállítani az elvárásaiknak megfelelõ bélyegzõt.<br>
Egyéb érdekeltek közül érdemi nyilatkozatot az alábbi ajánlattevõk tettek:<br>
– A Betû-Mix Kft. írásos észrevételében egyetértett kérelmezõ beadványával.<br>
– A Trading Kft. is diszkriminatívnak minõsítette ajánlatkérõ felhívásának, illetve dokumentációjának azon részét, mely szerint elõírta a növényi alapú pigmenttel színezett (nem alkoholos) bélyegzõfestéket és az ISO 9002 gyártói minõsítést. A tárgyaláson kifejtette azon álláspontját is, hogy a megrendelés nagysága és a teljesítési határidõ alapján a bélyegzõket gyártó cégek nem állnak rá a felhívás és dokumentáció szerint megjelölt bélyegzõ gyártására.<br>
– A Vésnök Kft. írásban úgy nyilatkozott, hogy a felhívással kapcsolatban kifogásuk nincs. Közölte továbbá, hogy a dokumentáció megvásárlását követõen megállapították, hogy az elvárás eltér az általuk gyártott bélyegzõktõl, ezért ajánlatukat már be sem adták ajánlatkérõhöz.<br>
A Döntõbizottság a rendelkezésére álló iratok, dokumentumok és a felek nyilatkozatai alapján megállapította, hogy a kérelem nem alapos.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (2) bekezdése elõírja, hogy az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) és (2) bekezdése úgy rendelkezik, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. Az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg. A jogorvoslati eljárás során kétséget kizáróan megállapította a Döntõbizottság, hogy ajánlatkérõ a fenti rendelkezések alapján jogszerûen hivatkozott az ME-17-406:1994. sz. Hírközlési Mûszaki Elõírásra, valamint ugyanúgy jogszerûen írta elõ az ISO 9002 minõségbiztosítás tanúsítását. Ajánlatkérõ a lenyomati képhez és az ergonómiai követelményekhez illeszkedõ hengeres test méreteinek, illetve anyagának meghatározása vonatkozásában ugyancsak nem sértette meg az esélyegyenlõséget, hiszen több gyártó is elkészítheti ajánlati mintadarabját a leírás alapján.<br>
A felek nyilatkozatai, illetve a pótlólag becsatolt prospektusok, valamint a kérelmezõ által bemutatott bélyegzõ alapján nem lehetett megállapítani, hogy ajánlatkérõ által készített ajánlati felhívás, illetve dokumentáció kifejezetten egy (az Xpe Dater típusú) bélyegzõre vonatkozott volna.<br>
Kérelmezõ sem tudta tényekkel alátámasztani, vagy bármely más módon bizonyítani azon állítását, hogy csak egyetlen gyártó képes annak a bélyegzõnek a legyártására, amire az ajánlatkérõnek szüksége van. A Döntõbizottság nem tudta elfogadni kérelmezõ azon állítását sem, hogy csak egyetlen típus rendelkezik azokkal a mûszaki paraméterekkel, amelyeket az ajánlatkérõ megjelölt.<br>
Megállapítást nyert, hogy a feladat, amire ajánlatot kellett tenniük ajánlattevõknek, olyan tárgyra vonatkozott, nevezetesen postabélyegzõre, amelynek méreteit nem határozta meg az ajánlatkérõ olyan pontossággal, hogy az egyértelmûvé tette volna az egyetlen típusra való utalást. Azzal, hogy a körülbelül megjelölést használta ajánlatkérõ a méretek meghatározásánál, teret engedett bárkinek, így akár a kérelmezõnek is, hogy az igényeknek megfelelõ bélyegzõt le tudja gyártani, illetve be tudja szerezni.<br>
Fenti indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet mint alaptalant a Kbt. 88. § (1) bekezdésének a) pontja alapján elutasította.<br>
A felmerült költségeiket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 12.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>