<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7999)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D. 248/5/1998.<br>
<br>
Tárgy: MOTA Hungária Rt. jogorvoslati kérelme Somlójenõ Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MOTA Hungária Rt. (1031 Budapest, Amfiteátrum u. 27–29., képviseli: dr. Pongrácz Tibor ügyvéd, 1052 Budapest, Szervita tér 4. II. em. 3., a továbbiakban: kérelmezõ) jogorvoslati kérelmét, melyet Somlójenõ Község Önkormányzatának (8478 Somlójenõ, Petõfi u. 99., a továbbiakban: ajánlatkérõ) a község kommunális hulladéktároló telepéhez vezetõ út építése tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. május 22-én értesült arról, hogy a beszerzés tárgyára vonatkozó támogatási pályázatát a KHVM elfogadta, és õt a beruházásra 35 120 E Ft támogatásban részesíti. A támogató az összeg felhasználását feltételekhez kötötte. Ezek között elõírta, hogy a kivitelezésre közbeszerzési eljárást kell folytatni, és az eljárás nyertesével a szerzõdést 120 napon belül meg kell kötni.<br>
Ajánlatkérõ a beszerzés tárgyára vonatkozóan ajánlati felhívást tett közzé a K. É. 1998. augusztus 19-i számában. A felhívás 3. a) pontja részletezte a mûszaki feladat egyes paramétereit, míg a részletes mûszaki specifikációt a dokumentáció tartalmazta. A teljesítés határidejét a felhívás 4. pontjában 1998. október 30-ban jelölte meg. Az elbírálási szempontjai között a következõk szerepeltek: a kivitelezõ alkalmassága, az ajánlati ár, vállalt jótállási idõ. Ajánlatkérõ lehetõvé tette alternatív ajánlat benyújtását is, amennyiben az megfelel a részletes ajánlati dokumentációban szereplõ feltételeknek.<br>
A dokumentációban közölt ajánlati feltételek között ajánlatkérõ az ajánlat elfogadásának alapfeltételeit is meghatározta, köztük megjelölte a "határidõk és kötbérfeltételek vállalását". Ezen iratban és a csatolt vállalkozási szerzõdésben a teljesítés határidejeként "legkésõbb 1998. október 30."-at írt elõ.<br>
Alternatív ajánlatot mûszaki megoldások tekintetében engedte meg, az egyéb szerzõdési feltételekben a felhívásban foglaltakhoz az alternatív ajánlat esetében is ragaszkodott.<br>
Ajánlatkérõ 1998. szeptember 8-án konzultációt tartott, amelyrõl jegyzõkönyvet vett fel. A jegyzõkönyv felsorolásszerûen tartalmazza az elhangzott felvetéseket. Ezek között a teljesítés határidejével összefüggésben a következõk szerepelnek:<br>
– "Munkaterület-átadás mikor várható?<br>
– Idõjárás kiszámíthatatlan.<br>
– Aszfaltozás nem valósítható meg november 10-e után.<br>
– Jövõ év május 31-ig határidõ módosítást kérni..."<br>
"A... problémák megoldására a pályázók kérik, hogy az önkormányzat nevében a polgármester úr kérjen határidõ-módosítást a KHVM-tõl."<br>
A csatolt iratok szerint ajánlatkérõ képviselõje már szeptember 4-én kérte az Útgazdálkodási és Koordinációs Igazgatóságtól az építési munkák min. 45 napos technológiai idõigénye miatt a teljesítés határidejének módosítását. Ajánlatkérõ a fenti tartalmú kérést szeptember 10-én kelt levelében a KHVM részére is elküldte.<br>
E felterjesztésekre csak október 13-án érkezett válasz – hozzájárulás a határidõ 1999. május 31-ig történõ meghosszabbításához – ajánlatkérõhöz, aki viszont már szeptember 29-én megtartotta az ajánlatok bontását.<br>
Két ajánlat érkezett a következõ cégektõl: kérelmezõ és a Hódmezõvásárhelyi Útépítõ Kft. Ajánlatkérõ már a bontást követõen elvégezte az ajánlatok érvényességi vizsgálatát, és ennek megállapításait a bontásról készült jegyzõkönyvben rögzítette. E szerint mindkét ajánlat érvénytelen: a kérelmezõé a felhívásban elõírt teljesítési határidõn túli (1999. április 15.) határidõ vállalása és elfogadhatatlan (szabványnak meg nem felelõ) mintavételi terv miatt. A Hódmezõvásárhelyi Útépítõ Kft. ajánlata azért érvénytelen, mert a mintavételi és minõsítési tervet nem tartalmazza. A jegyzõkönyv szerint az eljárást a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> d) pontja szerint eredménytelennek "kell" nyilvánítani, és a beszerzés tárgyának megvalósítására új eljárást kell lefolytatni. A jegyzõkönyvet az ajánlattevõknek megküldték, és egyidejûleg október 5-i eredményhirdetéssel meghívót is küldtek számukra. Az eredményhirdetésen már egyik ajánlattevõ sem jelent meg, hivatkozva a megküldött jegyzõkönyvre.<br>
Ajánlatkérõ már október 9-én megküldte a K. É. szerkesztõbizottságához közzététel céljából a lezárt eljárásról szóló "tájékoztatót" és az új, nyílt eljárásra szóló ajánlati felhívást.<br>
Az ajánlati felhívásban a 4. pont a következõ: "Teljesítés határideje: a mûszaki teljesítés határideje legkésõbb 1999. május 31., azzal, hogy a kivitelezõi szerzõdést 1998. évben meg kell kötni."<br>
Egyebekben a felhívás a korábbi feltételeket tartalmazza. (A felhívás a K. É. 44. számában közzétételre került.)<br>
Kérelmezõ 1998. október 15-én jogorvoslati kérelmet nyújtott be a Döntõbizottsághoz, melyben kérte az eredményhirdetést rögzítõ döntés megsemmisítését, valamint azt, hogy kötelezze a Döntõbizottság ajánlatkérõt arra, hogy vele, mint a legkedvezõbb ajánlatot benyújtó pályázóval kösse meg a szerzõdést. Kérte továbbá költségeinek és az eljárási díj megfizetésére kötelezni ajánlatkérõt.<br>
Kérelmét azzal indokolta, hogy ajánlatkérõ az 1998. szeptember 29-i bontást követõen már október 5-én eredményt hirdetett, amit elvileg október 29-ig megtehetett volna. Ez utóbbi esetben – tekintettel az október 30-i teljesítési határidõre – a munka elvégzésére csak 1-2 nap állt volna rendelkezésükre, ezért szakmailag alaptalan és a Kbt. céljaival ellentétes az ajánlatkérõ azon döntése, mellyel ajánlatukat érvénytelennek minõsítette.<br>
Ajánlatkérõ az írásos észrevételében kérte a kérelmet elkésettség miatt elutasítani, tekintettel arra, hogy kérelmezõ 1998. szeptember 1-jén, a dokumentáció átvételekor már tudomást szerzett az 1998. október 30-i teljesítési határidõrõl, ezért az attól számított 15 napon belül lehetõsége lett volna jogorvoslati kérelemmel élni.<br>
Az ügyben érdekelt Hódmezõvásárhelyi Útépítõ Kft. írásos észrevételében úgy nyilatkozott, hogy megalapozatlan a jogorvoslati kérelem, mert az ajánlattevõk részére megküldött – bontáskor felvett – jegyzõkönyvbõl megállapítható, hogy a beérkezett két pályázat érvénytelen, ezért az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>d) pontja szerint az eljárást eredménytelenné nyilvánította, és bejelentette új eljárás meghirdetését.<br>
A felek tárgyalás tartását nem kérték.<br>
Ajánlatkérõ írásos észrevételével egyidejûleg becsatolta a Döntõbizottsághoz a közbeszerzési eljárás során keletkezett iratokat és dokumentumokat.<br>
A Döntõbizottság tárgyalás mellõzésével, a rendelkezésére álló iratok, dokumentumok, valamint az írásos nyilatkozatok alapján megállapította, hogy a kérelem nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének elsõ fordulata szerint az eljárás nyertese az, aki az ajánlati felhívásban és dokumentációban meghatározott feltételek alapján, az elbírálási szempontok egyike szerint az ajánlatkérõ részére a legkedvezõbb ajánlatot tette.<br>
A Döntõbizottság a becsatolt ajánlatok vizsgálata alapján kétséget kizáróan megállapította, hogy mind a két ajánlat érvénytelen volt, tehát ajánlatkérõ jogszerûen állapította meg azok érvénytelenségét. Kérelmezõ ajánlata a vállalt teljesítési határidõ, míg a Hódmezõvásárhelyi Útépítõ Kft. ajánlata a mintavételi terv hiánya miatt volt érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének b) pontja szerint eredménytelen az eljárás, ha kizárólag érvénytelen ajánlatok érkeztek.<br>
Fenti törvényi rendelkezésre tekintettel jogosan nyilvánította ajánlatkérõ eredménytelennek az eljárást annak ellenére, hogy nem a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének b) pontjára, hanem a d) pontjára hivatkozott a döntése meghozatalakor, de a Döntõbizottság álláspontja szerint a jelen jogorvoslati eljárás szempontjából ez nem releváns.<br>
A Döntõbizottság a jogorvoslati kérelem elbírálása során azt már nem vizsgálta – tekintettel az érvénytelen ajánlatokra –, hogy érvényes ajánlatok esetén az 1998. október 5-i eredményhirdetést követõen az október 30-ig nyitva álló idõ elegendõ lett volna-e a nyertes ajánlattevõnek a felhívás szerinti teljesítésre.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az alaptalan kérelmet a Kbt. 88. § (1) bekezdés a) pontja alapján elutasította, tekintettel a Kbt. 59. § (1) bekezdésére, valamint a 60. § (1) bekezdés b) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 5.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>