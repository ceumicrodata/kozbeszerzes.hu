<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8002)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 246/8/1998.<br>
<br>
Tárgy: Anivet Állattenyésztési, Állatgyógyászati Kereskedelmi Kft. jogorvoslati kérelme az Országos Mezõgazdasági Minõsítõ Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Fodor János ügyvéd (1066 Budapest, Jókai u. 27.) által képviselt ANIVET Állattenyésztési, Állatgyógyászati Kereskedelmi Kft. (1144 Budapest, Remény u. 42., a továbbiakban: kérelmezõ) jogorvoslati kérelmét, melyet a dr. Révy Márton ügyvéd (1116 Budapest, Hegyalja u. 23.) által képviselt Országos Minõsítõ Intézet (1024 Budapest, Keleti K. u. 27., a továbbiakban: ajánlatkérõ) szarvasmarhák egyedi megjelölésére alkalmas mûanyag füljelzõk, valamint ezek behelyezésére szolgáló segédeszközök gyártása és szállítása tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele, a közbeszerzési eljárás során keletkezett iratok, valamint a megtartott tárgyaláson elhangzott szóbeli nyilatkozatok alapján az alábbi tényállást állapította meg.<br>
Az ajánlatkérõ a K. É. 1998. május 27-én megjelent 24. számában nyílt elõminõsítési eljárásra szóló felhívást tett közzé, a felhívásában szarvasmarhák egyedi megjelölésére alkalmas mûanyag füljelzõk, valamint ezek behelyezésére szolgáló segédeszközök gyártására és szállítására.<br>
A felhívásának 9. pontjában meghatározta a résztvevõk pénzügyi, mûszaki és gazdasági alkalmasságának igazolására kért adatokat és tényeket, ugyanakkor a felhívás 10. pontjában egyben meghatározta a majdani ajánlatok elbírálásának szempontjait. Nevezetesen az összességében legelõnyösebb ajánlat kerül kiválasztásra, és megadta az elbírálási szempontokat fontossági sorrendben, amelyek az alábbiak voltak:<br>
– a megajánlott termékeknek az elõírt specifikációhoz viszonyított minõségi megfelelése,<br>
– a megajánlott termék védettsége jogosulatlan használata és/vagy utánzás, adott esetben hamisítás esetén,<br>
– bekerülési ár,<br>
– a termelési, az irányítási, valamint az elosztási folyamatok biztonságossága és kontrollja,<br>
– határidõk, sürgõsségi esetek kezelése,<br>
– az eladás utáni ügyfélszolgálat színvonala,<br>
– a szolgáltatás minél teljesebb körû vállalása,<br>
– a tartalmi feltételek teljesítése,<br>
– a megajánlott termék teszteredményei,<br>
– a felhasználó- és állatbarát termékjelzõk,<br>
– megajánlott termék esztétikai és környezetbarát jellemzõi.<br>
1998. június 23-án nyújtották be a jelentkezõk a részvételi jelentkezésüket, nevezetesen az alábbi cégek: PEMÜCO Kft., Agrolegato Kft., Anivet Állattenyésztési, Állatgyógyászati Kereskedelmi Kft., Hunzag Mezõgazdasági Kft., Promix Kereskedelmi Képviselet az Ardes francia cég képviseletében.<br>
A részvételi jelentkezések értékelését követõen 1998. június 29-én meghozta ajánlatkérõ a döntését, és a Hunzag Kft.-t, a PEMÜCO Kft.-t és az Anivet Kft.-t tartotta alkalmasnak, és mindhármójukat felhívta ajánlattételre. Az ajánlattételre történõ felhívásában ismételten rögzítette a korábban megadott elbírálási szempontokat, és ajánlati dokumentációt bocsátott az ajánlattevõk rendelkezésére, amely részletesen tartalmazta az ajánlatkérõi elvárásokat.<br>
1998. augusztus 26-án került sor az ajánlatok bontására, ahová mind a három ajánlattételre felhívott ajánlattevõ benyújtotta ajánlatát. Ezt követõen a bírálóbizottság az ajánlatokat értékelte, és az ajánlatkérõ 1998. szeptember 21-én kihirdette az eljárást lezáró döntését – amelyen mindhárom ajánlattevõ jelen volt –, nevezetesen nyertesként a Hunzag Mezõgazdasági Rendszerfejlesztõ és Értékesítõ Kft.-t hirdette ki.<br>
1998. október 5-én küldte meg a kérelmezõnek a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#5">Kbt.) 5. sz</a>. mellékletét, tájékoztatót az eljárás eredményérõl, amely közzétételérõl intézkedett a K. É. szerkesztõségénél.<br>
Az Anivet Állattenyésztési, Állatgyógyászati Kereskedelmi Kft. 1998. október 14-én nyújtott be jogorvoslati kérelmet. Kérelmében sérelmezte az ajánlatkérõ közbeszerzési eljárását lezáró döntését, álláspontja szerint az összességében legelõnyösebb ajánlatot õ tette, ily módon tehát nem az elbírálási szempontok szerint, azok fontossági sorrendjét betartva – figyelemmel az 59. § (1) bekezdésére – hozta meg döntését az ajánlatkérõ. Elõadta továbbá, hogy az eredményhirdetéskor jelen volt, és írásban az eredményt 1998. október 5-én kapta kézhez. Kérte, hogy a Döntõbizottság semmisítse meg az eljárást lezáró döntést, illetõleg hozzon ideiglenes intézkedést és tiltsa meg a szerzõdéskötést, továbbá a költségekben marasztalja az ajánlatkérõt.<br>
Az ajánlatkérõ a jogorvoslati kérelem elutasítását kérte, alaptalanságra hivatkozással. Álláspontja szerint õ jogszerûen hozta meg a döntését, szem elõtt tartotta az ajánlati felhívás elbírálási szempontjait, azok fontossági sorrendjét, és összességében a legelõnyösebb ajánlatot tevõt hirdette ki nyertesnek.<br>
A kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ.<br>
A becsatolt iratok, illetõleg a tárgyaláson tett kérelmezõi nyilatkozat alapján megállapítható volt, hogy az eljárást lezáró döntés kihirdetése, azaz az eredményhirdetés 1998. szeptember 21-én történt.<br>
Ezen eredményhirdetés alkalmával a kérelmezõ képviselõje jelen volt, tehát itt tudomására jutott, hogy a legkedvezõbb ajánlatot nem cége tette.<br>
Már a részvételi felhívásból, majd azt követõen a részére közvetlenül megküldött ajánlati felhívás alapján tudomására jutott az, hogy milyen elbírálási szempontok szerint, milyen módon értékeli az ajánlatokat az ajánlatkérõ. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése kimondja, hogy az ajánlatkérõ az ajánlati felhívásában, illetõleg a dokumentációban meghatározott feltételeknek megfelelõ ajánlatokat, vagy az a) pont szerint a legalacsonyabb összegû ellenszolgáltatás, vagy a b) pont szerint az összességében legelõnyösebb ajánlat szempontja szerint bírálja el. Az ajánlatkérõ ez utóbbit választotta, s ily módon meghatározta a 34. § (2) bekezdésére figyelemmel az elbírálási szempontokat, azok fontossági sorrendjét.<br>
Tehát az ajánlattevõ ebbõl már ismerte azt az ajánlatkérõi magatartást, hogy az összességében legelõnyösebb ajánlat szempontja szerint értékeli az ajánlatokat, a megadott elbírálási szempontok alapján.<br>
Az eredményhirdetésen jelen lévõ kérelmezõnek tehát a tudomására jutott, hogy az összességében legelõnyösebb ajánlatot az ajánlatkérõ értékelése szerint a nyertes ajánlattevõ tette, nem pedig õ.<br>
A Kbt. törvényi rendelkezései értelmében az eredményhirdetést követõen lehetõsége van arra bármely ajánlattevõnek, hogy írásbeli indokát kérje az ajánlatkérõi döntésnek.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése kimondja, "az ajánlattevõt kérelmére, a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokáról és a nyertes ajánlattevõ személyérõl.<br>
Maga a kérelmezõ a tárgyaláson nyilatkozatot tett arra vonatkozóan, hogy õ a döntés írásbeli indokát nem kérte. Az ajánlatkérõ pedig nem köteles ilyen írásbeli kérés hiánya mellett a döntésérõl részletes tájékoztatást adni.<br>
Az ajánlatkérõnek annyi a kötelezettsége, hogy a 63. § (1) bekezdése szerint az eljárás eredményérõl szóló tájékoztatót legkésõbb annak kihirdetésétõl számított tizenöt napon belül, az 5. számú mellékletben meghatározott minta szerinti hirdetményben közzé kell tennie.<br>
Ennek az ajánlatkérõ eleget tett, sõt ezen túlmenõen ennek az 5. sz. mellékletben meghatározott mintának egy példányát 1998. október 5-én a kérelmezõnek is megküldte.<br>
Minderre tekintettel tehát a Döntõbizottság álláspontja szerint a kérelmezõ jogorvoslati kérelme elkésett, hiszen a vélt jogsértõ esemény nem más, mint az eredményhirdetés, amely 1998. szeptember 21-én volt, és a vélt jogsértõ döntés ezen a napon és nem az írásbeli összegzésbõl jutott tudomására kérelmezõnek, annál is inkább, mivel képviselõje az eredményhirdetésen jelen volt. Így a szubjektív jogvesztõ határidõ ezt a napot követõ naptól kezdõdik. Ehhez képest viszont a jogorvoslati kérelem elkésetten, 1998. október 14-én került elõterjesztésre.<br>
Figyelemmel arra, hogy a kérelem érdemi vizsgálatának eljárásjogi akadálya van a jogvesztõ határidõre tekintettel, így azt nem tehette vizsgálat tárgyává a Döntõbizottság, hogy összességében ki adta a legelõnyösebb ajánlatot.<br>
A Döntõbizottság ideiglenes intézkedést nem alkalmazott, tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában meghatározott törvényi feltételek nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 9.<br>
<br>
Dr. Deli Betty s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>