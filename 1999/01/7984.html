<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7984)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.245/11/1998.<br>
<br>
Tárgy: Hajdúsági Flott Cipõipari Kft. jogorvoslati kérelme a MÁV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hajdúsági Flott Cipõipari Kft. (4221 Hajdúböszörmény, Jókai u. 28., továbbiakban kérelmezõ) jogorvoslati kérelmét, melyet a Magyar Államvasutak Rt. Anyaggazdálkodási és Külkereskedelmi Hivatala (1062 Budapest, Podmaniczky u. 24/A, továbbiakban: ajánlatkérõ) "1999. évi hálózati szintû egyen-, munka-, védõruházatának körébe tartozó lábbelik gyártása és a meghatározott telephelyekre történõ kiszállítása" tárgyú közbeszerzési eljárása ellen nyújtott be, elutasítja.<br>
A felek az eljárás során felmerült költségeket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. július 29-én megjelent 30. számában az 1999. évi hálózati szintû egyen-, munka-, védõruházatának körébe tartozó lábbelik gyártása és a meghatározott telephelyekre történõ kiszállítása tárgyában tett közzé ajánlati felhívást nyílt eljárás formájában. Az ajánlatkérõ férfi, nõi fél- és száras cipõket, bélelt téli cipõket, gumicsizmákat kívánt beszerezni, a beszerzés mennyisége 60 600 pár volt.<br>
Az ajánlati felhívás termékenként a részajánlat-tételre és a többváltozatú ajánlat benyújtására is lehetõséget biztosított a rendelkezésre bocsátott dokumentációban meghatározottak szerint.<br>
Az ajánlati felhívás 15. pontja az ajánlattevõk részére elõírta, hogy csatolniuk kellett az áru, illetve az alapanyagok rendelkezésére állásának és származási helyének bizonyítékát. Elõírta, hogy valamennyi lábbeli alkalmazásához alapfeltétel az Országos Munkabiztonsági és Munkaügyi Felügyelõség (továbbiakban OMMF) minõsítése, ezért az ajánlathoz csatolni kellett az OMMF minõsítõ bizonyítványainak és annak mellékleteinek, illetve a munkavédelmi megfelelõség alapját képezõ vizsgálati dokumentumok másolatait.<br>
A dokumentáció 2. oldalán a 2. pont második bekezdése fentieket megerõsítette, mely szerint "a szállítási ajánlatokhoz kérjük csatolni – valamennyi termékre vonatkozóan – az OMMF minõsítõ bizonyítványainak és mellékleteinek, illetve munkavédelmi megfelelõség alapján képezõ dokumentumok másolatait".<br>
Az ajánlatkérõ a KERMI Minõség-ellenõrzõ és Szolgáltató Kft.-(továbbiakban KERMI)-vel külön szerzõdést kötött, amelynek 1. sz. mellékletben rögzítette a két fél, hogy "a beérkezett szállítási ajánlatok szakmai kiértékeléséhez, összehasonlításához, illetve a szakvélemény elkészítéséhez a MÁV Rt. szállítási ajánlatokban szereplõ termékekbõl mintadarabot (1-1 pár), valamint a vonatkozó OMMF minõsítését és annak mellékleteit, illetve munkavédelmi megfelelõség alapját képezõ dokumentumok másolatait átadja".<br>
Az ajánlatkérõ az ajánlati felhívás 13. pontja szerint az ajánlatok közül az összességében legelõnyösebb ajánlat elve alapján kívánt dönteni. Az elbírálás szempontjai fontossági sorrendben az alábbiak voltak:<br>
– az ajánlott áru minõsége, OMMF minõsítés alapját képezõ mûszaki paraméterek<br>
– az ajánlott áru ára, mely magában foglalja az ajánlatkérõ megjelölt telephelyeire történõ fuvarozás költségét is<br>
– az ajánlattevõ által megjelölt fizetési feltétel, fizetés módja, átutalás határideje<br>
– extra méretû lábbelik gyártásának vállalása és egységára az alapár százalékában<br>
– az ajánlattevõ mint szállító, illetve kereskedõ megbízhatósága – elõzetes szállítási referenciák.<br>
1998. szeptember 8-án került sor az ajánlatok bontására, amikor is ajánlatkérõ rögzítette, hogy 7 ajánlat érkezett felhívására: Hajdúsági Flott Kft., Tisza Kft., PEMÜCO Kft., GYSEV Rt., Nicro Kft., Vektor Szövetkezet és a Dunavért Kft. Ez utóbbit az elkülönített állami pénzalapok igazolásainak hiánya miatt kizárta a további eljárásból az ajánlatkérõ.<br>
1998. október 7-én ajánlatkérõ eredményt hirdetett, mely szerint 12-féle lábbeli modell esetében a GYSEV Rt.-t, a további három lábbeli modell esetében pedig a Tisza Kft.-t jelölte meg nyertesként.<br>
A Hajdúsági Flott Kft., a PEMÜCO Kft. és a Vektor Szövetkezet ajánlatait érvénytelennek nyilvánította, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára hivatkozással, tekintettel arra, hogy nem csatolták az ajánlat tárgyát képezõ termékek munkavédelmi megfelelõségének alapját képezõ dokumentumokat. A szerzõdést az ajánlatkérõ a Tisza Kft.-vel 1998. október 7-én, a GYSEV Rt.-vel 1998. október 12-én megkötötte.<br>
1998. október 14-én a Hajdúsági Flott Kft. kérelemmel fordult a Döntõbizottsághoz, melyben kérte ideiglenes intézkedésként a még meg nem kötött szerzõdés megkötésének megtiltását, illetve az ajánlatkérõ eljárást lezáró döntésének megsemmisítését.<br>
Indokolásul elõadta, hogy õ igenis csatolta az OMMF minõsítõ bizonyítványát, ezért nem felel meg a valóságnak ajánlatkérõ azon állítása, mely szerint a szállítási ajánlat tárgyát képezõ termékek munkavédelmi megfelelõségének alapját képezõ dokumentumok másolatai hiányoztak ajánlatából.<br>
Ajánlatkérõ a jogorvoslati kérelemre tett észrevételében elõadta, hogy a kérelmezõ csatolta ugyan az OMMF minõsítést, azonban nem csatolta azon mellékleteket, melybõl megállapíthatók azon paraméterek, melyek az elbíráláshoz, valamint az egyes termékek összehasonlításához szükségesek. A szakvélemények hiányát a KERMI észlelte, és összefoglaló értékelésében jelezte, hogy a kérelmezõ ajánlatát megfelelõ mûszaki szakvélemény hiányában nem tudta értékelni. Kérte a Döntõbizottságot, hogy a kérelmet mint alaptalant utasítsa el, valamint kérte az eljárási díj és 200 000 Ft felmerült költség viselésére kötelezni kérelmezõt.<br>
A Döntõbizottság a rendelkezésre álló iratok alapján megállapította, hogy a jogorvoslati kérelem nem megalapozott.<br>
A kérelmezõ ajánlatából megállapítható volt, hogy a 109 sz. modellra ( férfi félcipõ, fekete, csúszásgátló talppal) adott be ajánlatot, melyhez csatolta az OMMF 9/141/96. sz., 1996. december 20-án kelt minõsítõ bizonyítványát, valamint az Országos Munka- és Üzem-egészségügyi Intézet OMÜI-EVEO I/121/96. sz., 1996. december 16-án kelt egészségügyi szakvéleményét.<br>
A BIMEO Vizsgáló és Kutató-fejlesztõ Kft. szakvéleményét, amely részletesen tartalmazza a termék összes mûszaki paraméterét, azok vizsgálati eredményét, illetve a vizsgált eszközök felsorolását kérelmezõ nem csatolta, holott a részére kiadott OMMF minõségi bizonyítvány 10. pontja hivatkozik a BIMEO két vizsgálati jegyzõkönyvére, melyek számai 544/II/96. és 544/I/96.<br>
Az ajánlott termékek szakmai értékelésével megbízott KERMI 1998. szeptember 25-i összefoglaló értékelõ jelentésében közölte az ajánlatkérõvel, hogy kérelmezõ, a PEMÜCO Kft. és a Vektor Szövetkezet ajánlatait megfelelõ mûszaki szakvélemény hiányában értékelni nem tudta.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
Az ajánlatkérõ az ajánlati felhívás 15. pontjában és a dokumentáció 2. oldalán a 2. pont 2. bekezdésében kifejezetten elõírta az ajánlattevõknek, hogy csatolniuk kell az OMMF minõsítõ bizonyítványt, illetve a munkavédelmi megfelelõség alapját képezõ vizsgálati dokumentumok másolatait.<br>
A kérelmezõ az ajánlatához fent megjelölt dokumentumokat teljeskörûen nem csatolta, így az ajánlata nem felelt meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésben foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint pedig érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fentiekbõl következõen az ajánlatkérõ helyesen járt el, amikor kérelmezõ ajánlatát érvénytelennek minõsítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet megalapozatlanság miatt elutasította. Ideiglenes intézkedést nem alkalmazott, mert annak a Kbt. 82. § (1) bekezdése szerinti indokai nem álltak fenn.<br>
Az ajánlatkérõ költségigényét a Döntõbizottság elutasította, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján a jogsértõ kötelezhetõ az eljárási díj és költségek viselésére, az eljárás során jogsértés megállapítására nem került sor, így a felmerült költségeket a felek maguk viselik.<br>
<br>
Budapest, 1998. november 11.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>