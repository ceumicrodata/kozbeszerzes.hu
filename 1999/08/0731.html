<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0731)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.308/9/1998.<br>
<br>
Tárgy: a Vecsési Közmûépítõ Kft. jogorvoslati kérelme Vecsés, Gyál és Üllõ települések ellen közbeszerzési eljárás mellõzése miatt<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vecsési Közmûépítõ Beruházó és Szolgáltató Kft. (2220 Vecsés, Dózsa Gy. u. 86., képviseli: dr. Berta Hubert ügyvéd, 1055 Budapest Szent István krt. 13. I. em. 2., a továbbiakban: kérelmezõ) kérelme alapján, melyet a gesztorként eljáró Vecsés Nagyközség Önkormányzata (2200 Vecsés, Szent István tér 1., képviseli: dr. Palkó József ügyvéd, 1325 Budapest, Pf. 405), Gyál Város Önkormányzata (2360 Gyál, Körösi u. 112–114.), valamint Üllõ Nagyközség Önkormányzata (2225 Üllõ, Templom tér 3.) – a továbbiakban: ajánlatkérõk – közbeszerzési eljárást mellõzõ magatartása miatt nyújtott be, megállapítja, hogy ajánlatkérõk megsértették a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdését. A Döntõbizottság kötelezi ajánlatkérõket, hogy a kérelmezõ részére 30 000 Ft, azaz harmincezer forint igazgatási szolgáltatási díjat egyetemlegesen fizessenek meg – egyenlõ arányban megosztva – a határozat kézhezvételét követõ 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõk nevében Vecsés Nagyközség Önkormányzata mint gesztor ajánlatkérõ 1997. II. félévében nyílt közbeszerzési eljárást folytatott a három ajánlatkérõ település, nevezetesen Gyál, Vecsés és Üllõ közös szippantottszennyvíz-tisztító telepének bõvítési munkálataira vonatkozóan.<br>
Az 1997. szeptember 18-i elbírálás szerint az eljárás nyertese a Földfém Konzorcium (2220 Vecsés, Dózsa Gy. u. 2.), a nyertes ajánlatot követõ legkedvezõbb ajánlatot tevõ a KÉV-METRÓ Kft. (1113 Budapest, Daróczi út 30.) Ajánlatkérõ a nyertes konzorcium vezetõ cégével (a kérelmezõvel) 1997. október 17-én kötött szerzõdést bruttó 150 M Ft összegben. A szerzõdés szerint kérelmezõ a három település közös szippantottszennyvíz-elõkezelõ telepének bõvítési munkái elvégzését vállalta. A teljesítési határidõt a munkaterület átadásának napját követõ 96. napban jelölték meg. Ezt követõen a munkaterület átadásával-átvételével kapcsolatban felek többszöri egyeztetést kíséreltek meg. Az átadás-átvétel több alkalommal is meghiúsult, miután felek között az átvétel feltételeinek meglétét illetõen nem volt egyetértés. Többszöri egyeztetést követõen kérelmezõ levélben jelezte, hogy a kivitelezési munkákat 1998. június 2-án elkezdi. A kivitelezési munkák érdemleges megkezdésére azonban továbbra sem került sor, végül a vecsési önkormányzat a kérelmezõvel kötött szerzõdést 1998. november 10-én felmondta. A szerzõdés felmondása után fennállt az ajánlatkérõi beszerzési szándék, melynek beszerzési értéke nyilvánvalóan meghaladta a közbeszerzési értékhatárt, azaz a 30 M Ft-ot. Erre tekintettel ajánlatkérõk megbízása alapján a gesztor önkormányzat 1998. november 11-én az 1997-ben lefolytatott közbeszerzési eljárás második helyezettjével, nevezetesen a KÉV-METRÓ Kft.-vel kötött szerzõdést az eredeti eljárásban meghatározott mûszaki tartalom kivitelezésére. A szerzõdéskötés tényét nem közölték hivatalosan kérelmezõvel. A munkaterület átadására 1998. november 16-án került sor. A szerzõdés teljesítése folyamatban van. A szerzõdéskötés alapja a KÉV-METRÓ Kft. 1997-ben benyújtott ajánlata lett, azzal a módosítással, hogy a felek az ajánlati árat az azóta eltelt idõszak inflációs adataiból számított értékkel megnövelve állapították meg.<br>
Kérelmezõ 1998. december 11-én nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság ideiglenes intézkedéssel ajánlatkérõt tiltsa el más kivitelezõvel történõ, a közbeszerzés tárgyát képezõ munkálatra vonatkozó szerzõdés megkötésétõl. Kérelmét arra a vélelemre alapozta, hogy Vecsés Nagyközség Önkormányzatának a felmondást követõen valamikor, valakivel vállalkozási szerzõdést kell kötnie. E kérelmét a kitûzött tárgyaláson változatlanul fenntartotta, különös tekintettel arra, hogy ekkor szerzett hivatalosan tudomást arról, hogy a szerzõdést a KÉV-METRÓ Kft.-vel 1998. november 11-én megkötötték. Indítványozta továbbá a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(3) bekezdése szerinti jogkövetkezmény alkalmazását is.<br>
Ajánlatkérõ írásos észrevételében és a tárgyaláson úgy nyilatkozott, hogy álláspontja szerint a jogorvoslati kérelem elkésett, mert kérelmezõ 1998. november 11-én vette kézhez a szerzõdést felmondó levelet, ezért a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében írt jogvesztõ 15 napos határidõ a jogorvoslati kérelem beadásakor már eltelt. Fentiek alapján kérte az alaptalan jogorvoslati kérelem elutasítását annak ellenére, hogy sem az 1998. december 1-jén kelt, a felmondást értelmezõ levelében, sem egyéb hivatalos úton nem tájékoztatták a tárgyalást megelõzõen kérelmezõt a KÉV-METRÓ Kft.-vel kötött szerzõdésrõl. Álláspontjuk szerint kérelmezõ áttételesen tudomást szerezhetett arról, hogy mással kötöttek szerzõdést.<br>
A Döntõbizottság a rendelkezésére álló iratok, dokumentumok, írásos, valamint a tárgyaláson elõterjesztett nyilatkozatok alapján megállapította, hogy a kérelem alapos, valamint azt, hogy nem késett el, mivel kérelmezõnek nem volt hivatalos tudomása az 1998. december 28-án megtartott tárgyalásig az újabb szerzõdéskötésrõl, hanem csak vélelmezte annak késõbbi idõpontban történõ – esetleges – megkötését, tekintettel a beruházás általa ismert értékére és a megvalósítás szükségességére. A  <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja szerint: "E törvény hatálya alá tartoznak a következõ szervezeteknek a 2. § (1) bekezdése szerinti beszerzései:<br>
a) az állam, a helyi önkormányzat, a kisebbségi települési önkormányzat, a helyi kisebbségi önkormányzat, a települési önkormányzatok társulása a központi költségvetési szerv, a helyi önkormányzati költségvetési szerv, az elkülönített állami pénzalap, a Nyugdíj-biztosítási és az Egészségbiztosítási Önkormányzat."<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése úgy rendelkezik, hogy "Az 1. § szerinti szervezetek az árubeszerzéseik, valamint építési beruházásaik és a szolgáltatások megrendelése (a továbbiakban együtt: közbeszerzés) során – ha azok 4. § (1) bekezdés szerinti értéke a közbeszerzés megkezdésekor külön meghatározott összeget eléri vagy meghaladja – kötelesek e törvény szabályai szerint eljárni." Ugyanezen szakasz (3) bekezdése alapján 1998-ban e törvény hatálya alá tartozó szervezetek tekintetében a közbeszerzés értékhatára építési beruházás esetén 30 millió forint.<br>
A Döntõbizottság álláspontja szerint a szerzõdéskötéssel lezárt, 1997. évben lefolytatott közbeszerzési eljárás nem képezheti jogalapját az újabb szerzõdéskötésnek a másodiknak kihirdetett ajánlattevõvel még akkor sem, ha a korábbi szerzõdést ajánlatkérõk felbontották. Fenti cogens szabályokra tekintettel a Döntõbizottság kétséget kizáróan megállapította, hogy ajánlatkérõk azzal, hogy a közbeszerzési eljárást mellõzve kötöttek szerzõdést, megsértették a határozat rendelkezõ részében írtakat, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének a) pontjában biztosított jogkörében eljárva a Kbt. 88. § (1) bekezdésének d) és g) pontjai szerinti jogkövetkezményt alkalmazta.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei – tekintettel a kérelemben csak vélelmezett jogsértésre – nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 12.<br>
<br>
Dr. Bíró László s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>