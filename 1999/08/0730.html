<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0730)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.310/16/1998.<br>
<br>
Tárgy: a Magyar-Therm Kft. jogorvoslati kérelme Vác Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Magyar-Therm Kft. (9700 Szigetvár, Zrínyi tér 3., képviseli: dr. Kersch Ferenc ügyvéd, 1113 Budapest, Bartók Béla u. 152. I. em. 103., a továbbiakban: kérelmezõ) jogorvoslati kérelmét, melyet Vác Város Önkormányzata (2600 Vác, Március 15. tér 11., képviseli: dr. Hampóné dr. Tolerián Marianna jogtanácsos, a továbbiakban: ajánlatkérõ) 2 db kogenerációs (gázmotor) egység ajánlattevõ beruházásában és finanszírozásában megvalósuló telepítése, üzemeltetése, felügyelete, karbantartása céljából kiírt közbeszerzési eljárása ellen nyújtott be, elutasítja. A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. szeptember 3-án 24 ajánlattevõhöz intézett ajánlati felhívásában hirdetmény közzététele nélküli tárgyalásos gyorsított közbeszerzési eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> d), h) pontjára és a 71. § (5) bekezdésére alapítva. A közbeszerzési eljárás lebonyolításával a KESCO Mérnöki Szolgáltató Kft.-t (1046 Budapest, Dunakeszi u. 21., a továbbiakban: lebonyolító) bízta meg. A lebonyolító a rendelkezésre bocsátott dokumentációban a beszerzés tárgyát a következõképpen határozta meg: "2 (kettõ) db kogenerációs egység (gázmotor) vállalkozói beruházás keretében történõ telepítése, üzemeltetése, felügyelete, karbantartása és finanszírozása hosszú távú hõszolgáltatási szerzõdés keretében." Az ajánlati felhívás és a dokumentáció elõírása szerint az ajánlatok benyújtásának eredeti határideje 1998. szeptember 25-e, az elbírálás idõpontja 1998. szeptember 28., míg a módosítást követõen az új ajánlattételi határidõ 1998. október 22-ére, az elbírálás határideje 1998. december 21-ére változott, majd lerövidítette az eredményhirdetés új idõpontját 1998. december 10-ére. A határidõk módosítását egyetlen ajánlattevõ sem kifogásolta. Ajánlatkérõ helyszíni bejárást biztosított 1998. szeptember 11-én és 18-án a teljesítés helyszíneként meghatározott Váci Fûtõmû Kft., Vác, Vásár utcai telephelyén. Az ajánlattételi határidõig az Alfa-Nova Kft., a Ganz-Adilet Rt., a Ganz-Motor Kft., a Kipcalor Energetikai Kft. és kérelmezõ nyújtotta be ajánlatát. Ajánlatkérõ a tárgyalás idõpontjaként 1998. november 18-át jelölte meg, melyrõl jegyzõkönyvet készített. A jegyzõkönyv tartalmazza ajánlatkérõnek az ajánlatokra vonatkozó tisztázó kérdéseit és az ajánlatok módosítása céljából minden ajánlattevõ számára egységesen megfogalmazott elvárásait. Az ajánlattevõk 1998. november 23-án nyújthatták be ajánlatmódosító javaslatukat és a kérdésekre adott válaszaikat. A módosított ajánlatokat ajánlatkérõ – ajánlattevõk részvétele nélkül – felbontotta, és errõl jegyzõkönyvet készített. A<br>
jánlatkérõ az ajánlatok elbírálására 5 tagú szakértõi bizottságot hozott létre, akinek javaslatára az önkormányzat gazdasági bizottsága 449/1998. számú 1998. december 7-én kelt határozatával nyertes ajánlattevõnek a Kipcalor Energetikai Kft. ajánlatát, míg a második legjobb ajánlatot benyújtóként kérelmezõt jelölte meg. Ajánlatkérõ a nyertes ajánlattevõvel a vállalkozási szerzõdést 1998. december 15-dikén megkötötte.<br>
Kérelmezõ 1998. december 14-én benyújtott jogorvoslati kérelmében sérelmezte, hogy ajánlatkérõ a módosított ajánlatok vonatkozásában nem tartott nyilvános bontási eljárást, és a módosított ajánlatok tartalmának ismertetése nélkül megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. §-</a>ában foglalt rendelkezéseket. Sérelmezte továbbá, hogy az 1998. december 10-én megtartott nyilvános eredményhirdetési eljárás során nem került felolvasásra ajánlatkérõ gazdasági bizottsága határozata, hanem csak szóbeli ismertetés formájában hozta jelen lévõ ajánlattevõk tudomására ajánlatkérõ döntését. Álláspontja szerint ez sérti a Kbt. 61. és 62. §-ának rendelkezéseit, mely az írásba foglalt döntés kihirdetésérõl szól. Ajánlatkérõ eljárást lezáró döntését érdemben nem vitatta, csak abból a szempontból, hogy nem álltak rendelkezésére azon információk, hogy ajánlatkérõ döntését a módosított vagy az alapajánlatra alapozta-e. Indítványozta ideiglenes intézkedésként a közbeszerzési eljárás felfüggesztését, a még meg nem kötött szerzõdés megkötésének megtiltását, és ajánlatkérõ mindennemû döntésének megsemmisítését.<br>
Ajánlatkérõ érdemi ellenkérelmében vitatta, hogy eljárása a Kbt. hatálya alá tartozna. Álláspontja szerint a beszerzési eljárás olyan vállalkozás megvalósítására irányult, amelynek alapvetõ célja a villamosenergia-termelés, és ez nincs közvetlen összefüggésben a Váci Fûtõmû Kft. közszolgáltató tevékenységével, ezért a Kbt. 2. § (2) bekezdése szerint nem minõsül közbeszerzésnek. Amennyiben a Döntõbizottság annak minõsítené a tárgyalásos eljárást, a Kbt. szabályait figyelembe véve folytatta le, biztosította a verseny tisztaságát és az esélyegyenlõséget. A tárgyalás módjával szemben egyetlen ajánlattevõ sem tett kifogást az eljárás során. Az ajánlattevõknek az ajánlatok benyújtását követõen nem kellett új ajánlatokat beadniuk, hanem az elõre elkészített kérdésekre kellett 5 nap elteltével ajánlataikat egyértelmûbbé és elõnyösebbé tenni. Tehát nem volt szükség újabb bontási eljárás lefolytatására. Kérte a Döntõbizottságtól a jogorvoslati kérelem alaptalanság miatti elutasítását.<br>
Az Alfa-Nova Kft., a Ganz-Motor Kft. és a Ganz-Adilet Rt. a jogorvoslati kérelemmel egyetértett, míg a Kipcalor Kft. annak elutasítását kérte írásbeli észrevételében.<br>
A Döntõbizottság a rendelkezésre álló iratokból, a tárgyaláson elhangzott nyilatkozatokból megállapította, hogy a jogorvoslati kérelem alaptalan. A Döntõbizottságnak elsõdlegesen abban kellett állást foglalnia, hogy az ajánlatkérõ és lebonyolítója által lefolytatott eljárás a Kbt. hatálya alá tartozik-e, és ha igen, a jogorvoslati kérelemben foglalt törvénysértéseket az ajánlatkérõ elkövette-e.<br>
A dokumentáció II. fejezete Útmutató az ajánlattétel feltételeirõl, szempontjairól, meghatározta többek között, hogy a tárgybani beruházást ún. ESCO finanszírozási formában kívánja ajánlatkérõ megvalósítani. Ezen finanszírozási formának a lényege az, hogy a nyertes ajánlattevõ köteles annak pénzügyi forrását biztosítani és szakhatósági engedélyezési eljárását a hivatalos szervektõl megkérni. Míg az ajánlattevõ beruházásának megtérülését ajánlatkérõ 100%-os tulajdonban lévõ Váci Fûtõmû Kft.-vel minimum 10 éves hõszolgáltatási szerzõdés keretében a lakosság által fizetett hõszolgáltatási díjon keresztül fizeti meg ajánlatkérõ, melyet ajánlattevõ a Fûtõmû Kft.-nek eladott hõenergia árába épít be az általa megadott hõárképlet szerint. A hõszolgáltatási szerzõdés lejártát követõen ajánlatkérõ tulajdonába kerül a megvalósult beruházás.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> határozza meg, hogy a 2. § (1) bekezdése szerint a törvény személyi hatálya alá mely szervezetek beszerzései tartoznak. Az 1. § a) pontja említi a helyi önkormányzatot, míg az e) pontja többek között a helyi önkormányzatok többségi tulajdonában lévõ gazdálkodó szervezeteket, ha országos, regionális vagy helyi közszolgáltató tevékenység gyakorlására a beszerzéssel érintett piac egészén jogszabály alapján kizárólagos jogosítvánnyal rendelkeznek. A Kbt. 2. § (2) bekezdése tovább szûkíti, hogy az 1. § e) pontjában szereplõ szervezetek közbeszerzésén kizárólag a közszolgáltató tevékenységükkel közvetlenül összefüggõ beszerzéseket kell érteni.<br>
A Vác Város Önkormányzata és annak 100%-os tulajdonában lévõ Váci Fûtõmû Kft. a város közigazgatási területén önkormányzati rendelet alapján kizárólagos helyi közszolgáltató tevékenységet végez. A beszerzéssel megvalósuló beruházása – függetlenül annak pénzügyi finanszírozási formájától – a közszolgáltató tevékenységgel közvetlenül összefüggésben volt, magasabb színvonalú és gazdaságossági szempontokat maximálisan figyelembe vevõ szolgáltatás megteremtésére, megvalósítására irányul, amely a távhõszolgáltatás olcsóbb és környezetkímélõbb megoldását biztosította. Ennek nem mond ellent az olyan mûszaki megoldás, amely jelen esetben megvalósul, azaz hogy a gázmotorok mûködése során nemcsak hõenergia képzõdik, hanem villamos energiát is termel, és ezt közvetlenül a helyi áramszolgáltató vállalat szerzõdés keretében megvásárolja további felhasználás céljából. A gázmotor egységek telepítése, üzembe helyezése és karbantartása a dokumentáció 3. pontja szerint a Fûtõmû Kft. tulajdonában lévõ telephelyén történik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdése szerint az 1. §-ban meghatározott szervezetek a (3) bekezdés szerinti értékhatárt el nem érõ értékû beszerzéseik során jogosultak e törvény szabályai szerint eljárni. Jelen beszerzés szolgáltatásnak minõsül, amelyre 1998. évben e körben a Kbt. értékhatárként 7,5 millió forintot jelölt meg. Tárgyi beszerzés tényleges értéke 160 millió forint+áfa volt. A Kbt. ezen szabályából levezetve is a Döntõbizottság álláspontja szerint ajánlatkérõ beszerzése a Kbt. hatálya alá tartozik. A dokumentáció 20. pontja egyébként meghatározza a beszerzés törvényi alapját, mely szerint: "Ennek a közbeszerzési eljárásnak a törvényi alapja a közbeszerzésekrõl szóló módosított 1995. évi XL. törvény. Minden eljárással kapcsolatos és az ajánlati felhívásban, illetve e dokumentációban nem érintett kérdésben a fent nevezett törvény szerint kell eljárni." Ezzel tehát ajánlatkérõ elismerte és alávetette magát a Kbt. hatályának és szabályai szerinti eljárásnak.<br>
 A Döntõbizottság megvizsgálta ajánlatkérõ tárgyalásos eljárását az ajánlatok és a módosított ajánlatok bontásával összefüggésben is, és az alábbiakat állapította meg.<br>
Ajánlatkérõ az ajánlattételi határidõig benyújtott ajánlatokat nyilvánosan, az ajánlattevõk jelenlétében bontotta fel. Az errõl készült jegyzõkönyv tartalmazta a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatokat. Ezt követõen az ajánlatkérõ az érvényes ajánlatot benyújtó ajánlattevõkkel 1998. november 8-án 10.00 és 13.00 óra között külön-külön folytatta le a tárgyalást az elõre megadott idõbeosztás szerint. A tárgyalásról jegyzõkönyv készült, amely tartalmazta az ajánlatkérõnek a konkrét ajánlatra vonatkozó tisztázó kérdéseit és az ajánlat módosítására minden ajánlattevõnek megadott elvárásait.<br>
Az ajánlatok módosításához ajánlatkérõ kérdõívet adott át ajánlattevõknek, és egyben meghatározta – egységesen 5 napban – az ajánlatmódosító javaslatuk és a kérdésekre adott válaszaik benyújtási határidejének 1998. november 23. napja 10.00 óráját. A módosításokat tartalmazó zárt iratokat ajánlatkérõ annak lejárta idõpontjában – az ajánlattevõk egyidejû meghívása nélkül – felbontotta és a bontási eljárásról jegyzõkönyvet készített.<br>
A Döntõbizottság megállapította, hogy ajánlatkérõnek a tárgyalásos eljárási technikája – a módosított ajánlatok bontási eljárása – megfelelt a Kbt. elõírásainak, nem sértette az ajánlattevõk esélyegyenlõségét.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint "Tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. Ennek során a felek nincsenek kötve az e törvény 50. §-ában meghatározott módon a szerzõdés tartalmára vonatkozó ajánlataikhoz." Továbbá a Kbt. 70. §-a a tárgyalásos eljárás lefolytatásának olyan jellegû elõírt és kötött formakényszerét nem követeli meg az ajánlatkérõtõl, mint a nyílt eljárás lefolytatása vonatkozásában. Kérelmezõ e körben tett megállapításait alaptannak találta a Döntõbizottság.<br>
A Döntõbizottság a rendelkezésre álló iratokból megállapította továbbá azt is, hogy ajánlatkérõnek a tárgyalásos eljárás lefolytatásaként megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d), h) pontjai – "d) az ajánlatkérõ által elõre nem látható okból elõállt rendkívüli sürgõsség miatt a nyílt vagy a meghívásos eljárásra elõírt határidõk nem lennének betarthatók, a rendkívüli sürgõsséget indokoló körülmények nem eredhetnek az ajánlatkérõ mulasztásából;" "h) a beszerzés kedvezõ feltételei csak rövid idei állnak fenn, és a kedvezõ feltételek igénybevétele más típusú eljárás alkalmazása esetén meghiúsulna;" – megalapozottak voltak. A beruházás pénzügyi finanszírozási formája, illetve a teljesítés határidõhöz való kötöttsége nem tette lehetõvé nyílt eljárás lefolytatását. Ajánlatkérõ képviselõtestületének elvi döntését követõen (1998. július hónap) kerülhetett csak sor a kiviteli tervdokumentáció elkészítésére, és ez alapján az ajánlati felhívás ajánlattevõkhöz történõ eljuttatására. Ugyancsak alaptalannak találta a Döntõbizottság kérelmezõnek ajánlatkérõ eredményhirdetési eljárásával kapcsolatos kérelmének megállapításait.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. §-</a>a szabályozza az ajánlatkérõ azon kötelezettségét, hogy az ajánlatok elbírálására vonatkozó döntését milyen módon köteles közölni az érdekelt ajánlattevõkkel. Jelen közbeszerzési eljárásban ajánlatkérõ gazdasági bizottsága 1998. december 7-én kelt 449/1998. számú határozatában döntött a nyertes ajánlattevõ és a második legkedvezõbb ajánlattevõ személyérõl, és ennek közlése határidejeként az 1998. december 10-i módosított eredményhirdetési határidõt jelölte meg. Ajánlatkérõ a módosított eredményhirdetési határidõben nyilvánosan közölte döntését a megjelent ajánlattevõk – közöttük kérelmezõ – képviselõivel. Ezzel eleget tett a Kbt. 61. § (1) bekezdésében elõírt követelménynek, ugyanis a Kbt. ezen rendelkezése azt írja elõ, hogy "Az ajánlatkérõ az ajánlatok elbírálására vonatkozó döntést nyilvánosan hirdeti ki."<br>
Nem ír elõ a Kbt. formakényszert ajánlatkérõ számára a döntése kihirdetésének módját illetõen – a nyilvánosság követelményét leszámítva – pl. olyan követelményt, hogy a belsõ döntés és annak nyilvános kihirdetése idõben egybeessen. A szóbeli tájékoztatás is megfelelõ módja a nyilvános eredményhirdetésnek, ha abból az ajánlattevõk tudomást szereznek ajánlatkérõnek a nyertes személyét illetõ döntésérõl.<br>
Természetesen a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése ajánlattevõ számára biztosítja azt a lehetõséget – és kötelezettségévé teszi ajánlatkérõ számára –, hogy kérelmére tájékoztassa õt, annak kézhezvételétõl számított 15 napon belül kizárásának, illetve ajánlata elutasításának a 64. § (1) bekezdésében megállapított írásbeli összegzés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl.<br>
A Döntõbizottság ajánlatkérõ eljárást lezáró döntését nem vizsgálta, mivel kérelmezõ a tárgyaláson tett nyilatkozatában erre vonatkozó bizonyítási indítványt nem terjesztett elõ, és nem kívánta, hogy a Döntõbizottság a bírálati szempontok szerint összevesse a nyertes és a kérelmezõ ajánlatát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
A Döntõbizottság ideiglenes intézkedést nem hozott, mert annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 19.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>