<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0729)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.266/14/1998.<br>
<br>
Tárgy: a Közbeszerzések Tanácsának tagja által kezdeményezett jogorvoslati eljárás az Állami Pénz- és Tõkepiaci Felügyelet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Állami Pénz és Tõkepiaci Felügyelet (1021 Budapest, Csalogány u. 9–11.) éves ellenõrzési munkatervében szereplõ hitelintézetek átfogó helyszíni vizsgálata tárgyú közbeszerzési eljárása ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (1) bekezdésében foglaltakat, ezért az ajánlatkérõvel szemben 1 000 000 Ft, azaz egymillió forint bírságot szab ki. Ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1998. évi 3. számában részvételi felhívást tett közzé az éves ellenõrzési munkatervében szereplõ 9 hitelintézet átfogó helyszíni vizsgálatára.<br>
A tárgyalásos eljárás alkalmazásának indokaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>e) pontjára hivatkoztak. A felhívásban feltüntették azon 7 cég nevét és címét, amelyeket ajánlattételre fel kívántak hívni. Az elõírt határidõre 9 ajánlattevõ nyújtott be ajánlatot, nevezetesen Artheur Andersen Kft., Coopers & Lybrand Kft., Dialog-Plussz Kft., Deloitte & Touche Kft., Nemzetközi Bankárképzõ Központ Rt., Tanszék Pénzügyi és Tanácsadó Szolgáltató Kft., Ernst & Young Kft., KPMG-Hungária Kft., Price Waterhouse Kft.<br>
Az eredményhirdetésre 1998. április 15-én került sor, ahol a Nemzetközi Bankárképzõ Központot, Tanszék Kft.-t, Artheur Andersen Kft.-t, KPMG Hungária Kft.-t, Price Waterhouse Kft.-t, Coopers & Lybrand Kft.-t mint résznyerteseket hirdették ki.<br>
Ajánlatkérõ a közbeszerzési eljárás eredményérõl szóló hirdetményt 1998. szeptember 17-én kézbesítette a K. É.-nek. A hirdetmény a hivatalos lap 43. számában 1998. október 28-án került közzétételre.<br>
1998. október 30-án dr. Berényi Lajos a Közbeszerzések Tanácsának elnöke, majd 1998. november 9-én dr. Sátori János a Közbeszerzések Tanácsának tagja hivatalból eljárást kezdeményezett a Döntõbizottságnál. Indítványozták, hogy a Döntõbizottság az eljárás eredményének késedelmes közzététele miatt indítson eljárást, állapítsa meg az ajánlatkérõ jogsértését. A kezdeményezõ iratok szerint a jogsértõ esemény megtörténtének napja az a nap, amikor a mulasztó a hirdetmény közzétételérõl ténylegesen rendelkezett, vagyis 1998. október 14-e. A jogsértésrõl történõ tudomásszerzés idõpontja pedig október 28., azaz a hirdetmény megjelenésének napja. Mindkét kezdeményezõ irat – vagy melléklete – utalt arra, hogy a jogsértésre egy állampolgári bejelentés hívta fel a kezdeményezõk figyelmét. A bejelentés hivatkozott az ajánlatkérõ által elkövetett további jogsértésre – a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>hatálya alá tartozó –, a KPMG Hungária Kft. nyertesként történõ kihirdetésére. Ez utóbbi cselekmény nyilvánvaló elévülése miatt vizsgálatot az iratok nem kezdeményeztek.<br>
Ajánlatkérõ a kezdeményezõ iratokra tett nyilatkozatában elõadta, hogy az eredményhirdetésre a K. É.-ben közzétett hirdetménynek megfelelõen április 15-én került sor. Értelmezési okok miatt azonban a pályázatok elbírálását követõen azonnal nem került sor a hirdetmény közzétételére.<br>
A közzétételért felelõs munkatárs álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(6) bekezdésének meghatározása szerinti hirdetményt csak abban az esetben kell megjelentetni, ha a tárgyalásos eljárás hirdetmény közzététele nélkül indul. Ezt az álláspontot akkor vizsgálta felül a Jogi Fõosztály, amikor többek között az eljárás eredményérõl szóló tájékoztató közzétételének elmulasztását kifogásoló – pénzügyminiszterhez benyújtott – megkeresés nyomán az eljárás körülményeit kivizsgáltatták. Ennek következtében haladéktalanul intézkedtek a közzététel pótlásáról.<br>
Hivatkoztak arra, hogy az eljárás eredményét minden érintett pályázóval ismertették, a döntés ellen kifogást egyikük sem emelt, a jogérvényesítés lehetõségétõl a pályázók elzárva nem voltak. Hivatkozott ajánlatkérõ arra is, hogy az idõközben több beadványban is kifogás tárgyává tett KPMG Hungária Könyvvizsgáló Adó- és Közgazdasági Tanácsadó Kft. nyertesként történõ kihirdetése során jogszerûen járt el, a társaság nyilatkozott, hogy nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c)–e) pontjainak hatálya alá, arról tudomásuk nem volt, hogy a Versenyhivatal marasztaló határozatot hozott volna nevezett szervezettel szemben.<br>
Az eljárás során érdemi nyilatkozatot tett a kezdeményezõ iratokra a KPMG Hungária Könyvvizsgáló, Adó- és Közgazdasági Tanácsadó Kft. Nyilatkozatában elsõdlegesen az eljárásban való jogszerû részvételével kapcsolatban fejtette ki álláspontját. Elismerte, hogy a Versenyfelügyelet vele szemben marasztaló határozatot hozott, azonban utalt arra, hogy ez a döntés anyagi jogilag jogerõsnek nem tekinthetõ, miután a határozat bírósági felülvizsgálata jelenleg is folyamatban van. Álláspontjának alátámasztására hivatkozott a Fõvárosi Bíróság hasonló értelmezésén alapuló eseti döntésére.<br>
A Döntõbizottság a rendelkezésre álló iratok tartalma alapján az alábbiakat állapította meg. <br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított 15 napon belül kell a Kbt. 5. sz. mellékletében meghatározott minta szerint hirdetményben közzétennie. A közzétételi kötelezettség az eljárási fajtától függetlenül minden esetben terheli az ajánlatkérõt, így a hirdetménnyel indított tárgyalásos eljárás esetében is. Az eljárás során kétséget kizáróan megállapítható volt – ajánlatkérõ maga sem vitatta –, hogy a hirdetmény közzététele iránt az április 15-i eredményhirdetéshez képest jelentõs késedelemmel intézkedett. A K. É. szerkesztõségénél a közzétételt csak 1998. szeptember 17-én kezdeményezte. Ezen a napon szüntette meg azt a jogsértõ állapotot az ajánlatkérõ, amelyet a hirdetményi közzétételi kötelezettségének elmulasztásával idézett elõ. Erre tekintettel a jogsértés idõpontjának is ezt a napot kell tekinteni, míg a tudomásszerzés idõpontjaként a hirdetmény K. É.-ben történõ megjelenését. Ily módon mindkét kezdeményezõ irat a Kbt. 79. § (5) bekezdésében meghatározott 60 napos objektív határidõn belül, a jogsértésrõl történõ tudomásszerzéstõl számított 15 nap alatt került benyújtása. A határidõben érkezett kezdeményezõ iratok alapján a Kbt. 76. § (1) bekezdés c) pontjában biztosított hatáskörében eljárva a Döntõbizottság a Kbt. 88. § (1) bekezdés d) és f) pontjában meghatározott jogkövetkezményeket alkalmazta.<br>
A Döntõbizottság az ajánlatkérõ és a KPMG Hungária Könyvvizsgáló, Adó- és Közgazdasági Tanácsadó Kft. érdemi védekezésére tekintettel megjegyzi, hogy az eljárást kezdeményezõ iratok a Kbt.-ben meghatározott jogvesztõ határidõk miatt a KPMG Hungária Kft. eljárásban történõ részvételével kapcsolatban vizsgálatot nem kezdeményeztek. E körben ezért a Döntõbizottság sem folytatott érdemi vizsgálatot.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 17.<br>
<br>
Divinyi József s. k.	 Gaga Albert s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>