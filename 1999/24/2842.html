<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2842)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.38/7/1999<br>
<br>
Tárgy: Neo-Motors Hungária Kft. jogorvoslati kérelme a Budapest XIX. Kerületi Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Neo-Motors Hungária Kft. (1144 Budapest, Egressy út 186., továbbiakban: kérelmezõ) kérelmezõ Budapest XIX. Kerületi Önkormányzata (1195 Budapest, Városház tér 18., továbbiakban: ajánlatkérõ) 1 db dízelüzemû, országjárásra alkalmas autóbusz beszerzése tárgyú közbeszerzési eljárás ellen benyújtott jogorvoslati kérelmének a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, figyelemmel az 52. § (2) bekezdés d) pontjára. Ezért az ajánlatkérõ nyertes Ikarus-Trade Kft.-re vonatkozó közbeszerzési eljárást lezáró döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint  igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárás során keletkezett iratai, a tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította meg:<br>
Az ajánlatkérõ a K. É. 1998. december 23-i 51. számában nyílt közbeszerzési eljárást hirdetett meg 1 db dízelüzemû, országjárásra alkalmas autóbusz beszerzésére.<br>
Az ajánlatkérõ beszerzõi igényeit csak az ajánlati felhívásban határozta meg, ajánlati dokumentációt nem készített. A felhívása 3. a) pontjában elõírta a beszerzés tárgyát és mennyiségét oly módon, hogy 1 db dízelüzemû autóbusz kb. 45 utas + egy kísérõ + egy gépkocsivezetõ elhelyezésére alkalmas legyen. További ajánlatkérõi kívánalmat nem határozott meg. Az ajánlati felhívásában megjelölte az ajánlattevõk pénzügyi, gazdasági és mûszaki alkalmasságára kért adatokat és tényeket, nevezetesen:<br>
– cégbejegyzési adatokat (a fõváros mint Cégbíróság által kiadott cégkivonat másolata),<br>
– cég éves forgalma (2 évre visszamenõleg) a pénzügyi alkalmasság megítéléséhez,<br>
– fõ mérlegadatokat (az 1997. évi mérleg alapján) a pénzügyi alkalmasság megítéléséhez,<br>
– pénzintézeti nyilatkozatot az ajánlattevõ fizetõ- és hitelképességérõl,<br>
– írásbeli nyilatkozatot arról, hogy sem az ajánlattevõ, sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerinti személyek nem tartoznak a Kbt. 46. § (1) bekezdésének hatálya alá,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és c) pontjai szerinti igazolásokat, iratokat a mûszaki alkalmasság megítéléséhez.<br>
Pontosan meghatározta az ajánlattétel határidejét, nevezetesen a hirdetmény közzététele napját követõ elsõ naptól számított 41. napban, valamint az ajánlati felhívás 15. pontjában meghatározta az ajánlatok elbírálásának pontos határnapját, így az ajánlattételi határidõ lejártát követõ 15. napon belül kerül erre sor, azaz 1999. február 17-ig. Meghatározta a szerzõdéskötés idõpontját is oly módon, hogy a nyertes ajánlattevõvel szerzõdéskötésre az eredményhirdetést követõ 1 napon belül kerül sor. A felhívásban elõírta a szerzõdés teljesítésének határidejét a következõk szerint: a szerzõdés létrejöttétõl számított 60 nap a teljesítési határidõ. Ajánlati felhívásának 15. pontjában kikötötte, hogy a nyertes ajánlattevõ visszalépése esetén az ajánlatkérõ a következõ legkedvezõbb ajánlatot tevõvel köt szerzõdést.<br>
Meghatározta továbbá az ajánlatok elbírálásának szempontjait, nevezetesen az összességében legelõnyösebb ajánlatot kívánja kiválasztani, ezért megadta az elbírálási szempontok fontossági sorrendjét is, amelyek az alábbiak voltak:<br>
– mûszaki feltételek teljesítése, minõség,<br>
– ajánlati ár, üzemeltetési költség,<br>
– garancia idõtartama, módja, feltételei, karbantartása, dokumentációk rendelkezésre bocsátása,<br>
– referenciák.<br>
A felhívásnak megfelelõen 1999. február 2-án került sor az ajánlatok bontására, amikor is a beérkezett 4 ajánlat került ismertetésre: Ikarus-Trade Kft., Weekend Busz Kft., Neo-Motors Kft., Intersaki Kft. ajánlata.<br>
Az Ikarus-Trade Kft. árajánlata 31 850 000 Ft+áfa, teljesítési határidõ 1999. május 15. +30 nap kötbérmentes határidõ került megjelölésre, Weekend Busz Kft. árajánlata bruttó 36 250 000 Ft, teljesítési határidõ a szerzõdést követõ 5. munkanapon történik, Neo-Motors Hungária Kft. bruttó ajánlati ára 31 875 000 Ft, teljesítési határidõ szerzõdéskötéstõl számított 60 napban került kikötésre, Intersaki Kft. ajánlati ára 40 000 000 Ft+áfa és a teljesítési határidõ ajánlatában nem volt meghatározva.<br>
1999. február 17-én szakmai bírálóbizottság értékelte az ajánlatokat, és két ajánlatot nyilvánított érvényesnek, az Ikarus-Trade, valamint a kérelmezõ ajánlatát. Így ezen két ajánlatot hasonlította össze az elbírálási szempontok szerint.<br>
1999. február 18-án a felhívásnak megfelelõen került sor az eredményhirdetésre, ahol az legkedvezõbb ajánlatot tevõként az Ikarus-Trade Kft. ajánlatát hirdették ki nyertesnek, míg a második legkedvezõbb ajánlatot tevõként a Neo-Motors Kft-t. Az ajánlatkérõ a szerzõdést nem kötötte meg.<br>
A kérelmezõ 1999. március 3-án nyújtott be jogorvoslati kérelmet a Döntõbizottsághoz. Kérelmében sérelmezte az ajánlatkérõ közbeszerzési eljárást lezáró döntését. Álláspontja szerint az összességében legelõnyösebb ajánlatot õ adta, ellentétben a nyertessel. Ezért kérte, hogy a Döntõbizottság állapítsa meg a jogsértést, az ajánlatkérõ közbeszerzési eljárást lezáró döntését semmisítse meg, és a felmerült költségek viselésére kötelezze ajánlatkérõt.<br>
Az ajánlatkérõ a jogorvoslati kérelem elutasítását kérte, alaptalanságra hivatkozással. Álláspontja szerint jogszerûen jártak el, megvizsgálták az ajánlatokat teljeskörûen érvényesség szempontjából is. Érvényesnek ítélték mind a nyertes, mind a kérelmezõ ajánlatát és ezt követõen a felhívásuknak, a Kbt. szabályait figyelembe véve, és az elbírálási szempontok szerint hasonlították össze az ajánlatokat, és álláspontja szerint az összességében legelõnyösebb ajánlatot a nyertes Ikarus-Trade Kft. tette.<br>
Az Ikarus-Trade nyertes ajánlattevõ álláspontja szerint az ajánlatkérõ szem elõtt tartva a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. §-</a>át és az 59. §-át az összességében legelõnyösebb ajánlatot választotta ki jogszabályszerûen.<br>
Így a legkedvezõbb ajánlatot õk adták, erre tekintettel kérte alaptalanságra hivatkozással a jogorvoslati kérelem elutasítását. A kérelmezõ jogorvoslati kérelme alapos.<br>
A Döntõbizottságnak a jogorvoslati kérelem elbírálása során elsõdlegesen azt kellett megvizsgálnia, hogy a benyújtott ajánlatok mindegyike érvényes volt-e, illetõleg szükség volt-e a kizárás jogintézményét alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére, és a kért ellenszolgáltatás összegére. A (2) bekezdés értelmében továbbá az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat, amelyeket az ajánlati felhívásban, valamint a dokumentációban elõírt az ajánlatkérõ, csatolni köteles.<br>
Az ajánlatkérõ a beérkezett ajánlatok felbontásakor, illetõleg azt követõen megállapíthatja, hogy mely ajánlatok érvénytelenek, illetõleg mely ajánlattevõvel szemben kell a kizárás jogintézményét alkalmazni. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek, míg az 53. § (1) bekezdése azokat az esetköröket részletezi, amelyek fennálltakor az ajánlattevõt ki kell zárni az eljárásból.<br>
Mind az ajánlatok érvénytelenségének megállapítása, mind pedig a kizárás intézményének alkalmazása esetén a jogkövetkezmény azonos, azaz a közbeszerzési eljárás további szakaszában már nem vehetnek részt azok, akik érvénytelen ajánlatot tettek, illetõleg az az ajánlattevõ, akivel szemben kizárási ok áll fenn, ezért ezen ajánlatok érdemben nem kerülhetnek elbírálásra.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek.<br>
A becsatolt ajánlatok értékelése vizsgálatakor a Döntõbizottság szem elõtt tartotta az ajánlatkérõ ajánlati felhívását. Ebben az ajánlatkérõi kívánalom csak annyiban került meghatározásra, hogy országjárásra legyen alkalmas a beszerezni kívánt busz, illetõleg egy mennyiségi meghatározást adott. További bõvebb ajánlatkérõi kívánalmat nem rögzített az ajánlatkérõ. Pontosan meghatározta azonban, hogy milyen forrás áll a rendelkezésére, illetõleg kikötötte a teljesítés határidejét is, ami a hirdetmény közzétételének napjából kiindulva pontosan meghatározható ajánlattevõi kívánalom volt.<br>
Az ajánlattevõk így már az ajánlati felhívás megjelenésekor megállapíthatták, hogy milyen teljesítési határidõt vár az ajánlatkérõ, hiszen a hirdetmény megjelenésének idõpontja, azaz 1998. december 23-hoz képest állapított meg határidõket. A teljesítési határidõ a szerzõdés létrejöttétõl számított 60 napban került meghatározásra, míg a szerzõdéskötésre úgy rendelkezett, hogy az eredményhirdetést követõ 1 napon belül kerül sor, míg az ajánlatok elbírálására az ajánlattételi határidõ lejártát követõ 15 napon belül kerül sor. Tehát ebbõl következõen a teljesítési határidõ legvégsõ határnapja megállapítható volt az ajánlati felhívásból. Az ajánlat benyújtásának idõpontja 1999. február 2-a volt, az ajánlatok elbírálása és az eredményhirdetés 1999. február 17-e, míg a felhívás értelmében ily módon a szerzõdéskötés idõpontját 1999. február 18-ban lehet meghatározni a felhívás értelmében, és ehhez viszonyítottan 60 napon belüli szállítást kért az ajánlatkérõ, ily módon a szállítás véghatárideje 1999. április 19-e volt.<br>
A nyertes ajánlattevõ ehhez képest a teljesítési határidejét késõbbi idõpontban állapította meg, 1999. május 15-ben azzal, hogy (nyertes ajánlatának 2. oldala) kikötötte a felhívással ellentétesen 30 nap kötbérmentes határidõt. Ebbõl megállapítható volt, hogy a teljesítési határidõre vonatkozó ajánlattevõi nyilatkozat nem volt határozott, illetõleg mindenképpen az ajánlatkérõi kívánalmon és felhívásban szereplõ határidõn túli.<br>
Ezzel szemben a kérelmezõ ajánlatának szállítási határideje a szerzõdéskötéstõl számított 60 napban került vállalásra a felhívásnak megfelelõen.<br>
Az ajánlatkérõ nem észlelte, hogy a nyertes ajánlattevõ az önmaga által megállapított, és az ajánlati felhívásban, valamint dokumentációban meghatározott feltételeknek (szállítási határidõ) nem felelt meg, és így nem állapította meg legkésõbb az eredményhirdetéskor, hogy ajánlata érvénytelen, hanem nyertesnek hirdetette ki, annak ellenére, hogy a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értelmében az eljárás további szakaszában már nem vehetett volna részt.<br>
Az ajánlatkérõ az ajánlati felhívásától nem térhet el, hiszen a teljesítési határidõ vállalása érvényességi követelmény, erre vonatkozó határozott nyilatkozat az ajánlat beadásának pillanatában szükséges kelléke az ajánlatnak.<br>
Minderre tekintettel tehát a Döntõbizottság megállapította, hogy ezen ok miatt a nyertes ajánlattevõ ajánlata nem felelt meg az ajánlati felhívásban foglaltaknak, ezért az érvénytelen, így az ajánlatkérõ elmulasztotta ezen ajánlatot érvénytelenné nyilvánítani a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontjára figyelemmel, ily módon ez az ajánlat már nem alkalmas az érdemi összehasonlításra.<br>
A Döntõbizottság nem tudta elfogadni ajánlatkérõnek azon védekezését, hogy a majdan megkötendõ szerzõdés szerzõdéskötési idõpontjához viszonyítottan kívánta értékelni a 60 napos teljesítési határidõt, hiszen minden lényeges határidõt elõírt ajánlati felhívásában.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése kimondja, hogy a nyílt eljárásban az ajánlatkérõ az ajánlati felhívásában, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Így az ajánlatkérõ az ajánlati felhívásához kötve van, attól nem térhet el.<br>
Jelen eljárásban ajánlatkérõ pontosan meghatározta a teljesítési határidõt, így az ajánlati felhívásának ezen részéhez is kötve van, attól nem térhet el és erre az ajánlattevõnek is határozottan ajánlatában nyilatkoznia kellett. A szerzõdéskötéskor ezt a létrejövõ szerzõdés fontos elemét nem állapíthatják meg a felek utólag szabadon, hiszen az ajánlatban, illetõleg a felhívásban foglaltaknak megfelelõen kell, illetõleg lehet a közbeszerzési eljárás befejezéseképpen létrejött szerzõdést megkötni.<br>
A Döntõbizottság megvizsgálta a Weekend Kft. és az Intersaki Kft. ajánlatát is. Megállapítható volt a becsatolt iratokból, hogy a Weekend Busz Kft. ajánlatához nem csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában szereplõ igazolásokat a hiánypótlásra adott határidõt követõen sem, így helyesen állapította meg, hogy az ajánlatuk a Kbt. 52. § (2) bekezdés d) pontjára figyelemmel érvénytelen.<br>
Ugyancsak helytálló volt az ajánlatkérõ Intersaki Kft. vonatkozásában megállapított döntése, ugyancsak a fenti törvényhelyre alapítottan, hiszen az ajánlati felhívásában ajánlatkérõ megadta, hogy 40 000 000 Ft áll rendelkezésére a beszerzésre, az Intersaki által megajánlott busz ára pedig ezt az értéket túlhaladta, hiszen 40 000 000 Ft+áfa vonatkozásában tett ajánlatot, így erre vonatkozó döntése is helytálló volt az ajánlatkérõnek.<br>
Mindebbõl tehát megállapítható, hogy érvényes ajánlatot a közbeszerzési eljárásban a kérelmezõ tett. Maga az ajánlatkérõ az ajánlati felhívásában meghatározta, hogy nemcsak a legkedvezõbb ajánlatot tevõt, hanem a második legkedvezõbb ajánlatot tevõt is kihirdeti, ezt maga az ajánlatkérõ meg is tette a közbeszerzési eljárása során, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogsértést, és a c) pontjára figyelemmel megsemmisítette kizárólag a nyertesre vonatkozó közbeszerzési eljárást lezáró döntését.<br>
Figyelemmel arra, hogy a jogsértés megállapításra került, kötelezte a Döntõbizottság az ajánlatkérõt 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 29.<br>
<br>
Dr. Deli Betty s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>