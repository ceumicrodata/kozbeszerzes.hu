<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2916)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.50/12/1999.<br>
<br>
Tárgy: a PYRUS-RUMPOLD Rt. jogorvoslati kérelme Jászapáti Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A PYRUS-RUMPOLD Környezetvédelmi Szolgáltató Rt. (1181 Budapest, Zádor u. 4., képviseli: dr. Lelik Ferenc Gábor ügyvéd, 1056 Budapest, Váci u. 44. I. em. 1., a továbbiakban: kérelmezõ) kérelmének, melyet Jászapáti Város Önkormányzatának (5130 Jászapáti, Velemi út 2., képviseli: dr. Fülöp Erzsébet jogtanácsos, a továbbiakban: ajánlatkérõ) a jászapáti regionális települési szilárdhulladék-lerakó teljes körû megvalósítása tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#42">Kbt.) 42. §</a> (1) bekezdését, ezért a kérelmezõ ajánlattételre alkalmatlanná minõsítésére vonatkozó ajánlatkérõi döntést megsemmisíti.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. január 27-én részvételi felhívást tett közzé a K. É. 4. számában (0006) elõminõsítési eljárásra a jászsági regionális, települési szilárdhulladék-lerakó I. ütem fõvállalkozásban történõ teljes körû megvalósítása tárgyában.<br>
A 3. a) pontban közölte az ajánlatkérõ, hogy a munkák pontosítása a dokumentációban történik. A 4. pont szerint a teljesítés határideje: 2000. október 31. A 7. pontban kikötötte, hogy az elõminõsítési eljárás eredményérõl az ajánlattevõket írásban értesíti, az elõminõsítési eljárás során kiválasztott ajánlattevõknek egyidejûleg az ajánlati felhívást megküldi.<br>
A részvételi felhívás 9. pontja szerint a pénzügyi, gazdasági és mûszaki alkalmasság igazolására a következõ dokumentumokat kellett csatolni:<br>
a) Pénzügyi és gazdasági alkalmasság igazolása:<br>
– Nyilatkozat arról, hogy vele szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontjaiban foglalt kizáró okok.<br>
Hatósági igazolások arról, hogy nincs a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott köztartozása.<br>
– Számlavezetõ pénzintézet nyilatkozata az ajánlattevõ fizetõképességének megítéléséhez az alábbi tartalommal:<br>
– mióta vezeti az ajánlattevõ számláját,<br>
– fizetési kötelezettségeinek pontosan eleget tesz-e.<br>
– Az elõzõ három évben a Cégbíróságnak adott mérlegadatok.<br>
– Három hónapnál nem régebbi cégkivonat.<br>
b) Mûszaki alkalmasság igazolása:<br>
– Az elõzõ három év hulladéklerakó-kivitelezések referenciamunkái.<br>
– Mûszaki, technikai felszereltség bemutatása.<br>
– A végrehajtásért felelõs mûszaki személyzet bemutatása.<br>
– A 15%-nál nagyobb arányban bevonni kívánt alvállalkozók <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja szerinti adatai.<br>
Egyéb információk között, a 12. pont második bekezdésében írta elõ ajánlatkérõ, hogy a részvételi jelentkezést zárt borítékban/csomagban, 8 példányban kell beadni Jászapáti Polgármesteri Hivatala 6. sz. irodájában a megadott határidõig, ami egyben bontási idõpont is.<br>
A fentebb hivatkozott dokumentáció 1.2. pontjában a részvételi felhívás kiegészítését, részletezését adta meg ajánlatkérõ többek között a 9. a) pontban, miszerint az ajánlatkérõ utólagosan csatolt igazolásokat nem fogad be. Ugyanitt írta elõ azt is, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében elõírt nyilatkozatok, illetve hatósági igazolások tekintetében a Közbeszerzések Tanácsának a K. É. 1996. évi 31. számában közzétett 4/1996. sz. ajánlását alkalmazza. A 12.2. pontban kikötötte, hogy ajánlattevõnek a részvételi jelentkezést zárt borítékban/csomagban, 8 példányban (1 eredeti+7 másolat) kell beadnia, cégszerûen aláírva.<br>
A dokumentáció 5 db mellékletet is tartalmazott. Ezek a jelentkezõk számára készült ûrlapok a kért információk részletes felsorolásával. A 2. sz. melléklet "E" lapjának 4. pontjában az ajánlatkérõ kérte a jelentkezõ elõzõ 3 évi, Cégbíróságnak adott mérlegadatait. A 4. sz. mellékletben írta elõ tételesen felsorolva a csatolandó dokumentumokat, igazolásokat. E lapon idézte a 4/1996. sz. tanácsi ajánlás utolsó bekezdését – amely a hatósági igazolások érvényességével kapcsolatos –, azzal az eltéréssel, hogy figyelemmel kíván lenni az igazolást kiadó hatóság által meghatározott érvényességi határidõre is. Itt kötötte azt is ki, hogy ajánlatkérõ hatósági igazolásként minden olyan igazolást elfogad, amelybõl megállapítható, hogy a részvételi jelentkezõnek nincs 1 évnél régebben lejárt köztartozása. A felsorolt alapkezelõ szervekre vonatkozóan 1999. február 1-jén kelt körlevéllel tájékoztatta a jelentkezõket az érvényes követelményre, azaz arra, hogy csak 2 alapkezelõtõl kell beszerezni az igazolásokat (Munkaerõ-piaci Alap és Központi Nukleáris Pénzügyi Alap).<br>
A részvételi jelentkezés 1999. február 22-i határidejéig összesen 18 jelentkezés érkezett az ajánlatkérõhöz.<br>
A részvételi jelentkezéseket az ajánlatkérõ bizottságban értékelte 1999. március 4-én és március 11-én. Kérelmezõvel kapcsolatban észrevételezte, hogy két évre adott mérleget, és alvállalkozója, a Globe-Expert Kft. atomenergia-igazolása hiányzik az eredetibõl, továbbá hulladéklerakó építésében mûszaki alkalmassága is kétséges. További vizsgálata során a Globe-Expert Kft.-nél a Munkerõ-piaci Alap eredeti példányú igazolásának hiányát is megállapította, és végül is e formai hiányosságok miatt minõsítette kérelmezõt ajánlattételre alkalmatlannak. Az ajánlatkérõ az elõminõsítési szakaszban hozott döntésérõl 1999. március 16-án írásban tájékoztatta a jelentkezõket. Kérelmezõ és további 2 elutasított írásban kérte a döntés indoklását, amelyre az ajánlatkérõ határidõben válaszolt.<br>
Ajánlatkérõ a K. É. 1999. március 31-i számában tette közzé tájékoztatóját az elõminõsítési eljárás eredményérõl, mely szerint kérelmezõn túl még hét ajánlattevõt minõsített ajánlattételre alkalmatlannak.<br>
Kérelmezõ a törvényes határidõben jogorvoslati kérelemmel fordult a Döntõbizottsághoz, melyben kifogásolta, hogy ajánlatkérõ azon döntése, miszerint kérelmezõ részvételi jelentkezését elutasította, megalapozatlan és sérti a Kbt. elõírásait, valamint nem felel meg a Közbeszerzések Tanácsa 4/1996. (K. É. 31.) sz. ajánlásának sem. Kérelmét azzal indokolta, hogy ajánlatkérõ valótlan formai hiányosságokra hivatkozva zárta ki a további közbeszerzési eljárásból, mert csatolta a kért 3 éves mérlegadatokat és igazolta a 15% feletti alvállalkozóinál azt, hogy a Munkaerõ-piaci, valamint Nukleáris Pénzügyi Alapokkal szemben nincs egy évnél régebben lejárt fizetési kötelezettségük. Elsõdlegesen kérte a jogsértés megállapítását, valamint ideiglenes intézkedést arra, hogy ajánlatkérõ vonja be a további közbeszerzési eljárásba és kérte a költségekben való marasztalást is.<br>
Másodlagosan kérte a döntés megsemmisítését és a szerzõdéskötés megtiltását. Kérte tárgyalás tartását is, melynek során az írásos kérelmét változatlanul fenntartotta.<br>
A Döntõbizottság a D.50/4/1999. sz. határozatával ideiglenes intézkedést rendelt el, melyben kötelezte az ajánlatkérõt, hogy az eljárásba a kérelmezõt mint ajánlattevõt vonja be.<br>
Ajánlatkérõ az írásos észrevételében és a kitûzött tárgyaláson szóban úgy nyilatkozott, hogy kérelmezõt elsõdlegesen formai hiányosságok miatt minõsítette ajánlattételre alkalmatlannak. Nevezetesen, hogy csak két év mérlegét csatolta jelentkezéséhez, és a Globe-Expert Kft. mint minõsített alvállalkozó két, alappal kapcsolatos igazolása teljes egészében hiányzik a kérelmezõ "eredeti" dokumentumából. Azt elismerte, hogy a hét másolati példány némelyike tartalmazta másolatban ezeket az igazolásokat. Elõadta azt is, hogy kérelmezõt gazdasági és mûszaki szempontból sem tartották alkalmasnak az ajánlattételre. A kérelmezõnek adott írásos válaszban azért nem részletezték a tartalmi kifogásaikat, mert a formai hiányosságokat elegendõnek ítélték a kizáráshoz.<br>
Fentiek alapján kérte a kérelem elutasítását. A kitûzött tárgyaláson becsatolt a kérelmezõ jelentkezési anyagából egy olyan másolati példányt, melyben a két, az alapokkal kapcsolatos igazolás másolatban szerepel.<br>
Egyéb érdekeltek közül a kitûzött tárgyaláson senki sem vett részt, érdemi észrevételt írásban csak a Geosaurus Kft. tett. Ebben méltánytalannak és megalapozatlannak tartotta ajánlatkérõ döntését, mivel õt is alkalmatlannak minõsítették ajánlattételre. Javasolta az eljárás semmissé nyilvánítását és az ajánlatkérõ kötelezését új közbeszerzési eljárás lefolytatására.<br>
Ajánlatkérõ az ideiglenes intézkedésnek megfelelõen ajánlattételre felhívta kérelmezõt, és ennek megfelelõen minden érintettel közölve, módosította az ajánlattételi határidõt.<br>
A Döntõbizottság a rendelkezésére álló iratok, dokumentumok, írásos és a tárgyaláson elõterjesztett szóbeli nyilatkozatok alapján megállapította, hogy a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint "az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a 44. §-ban meghatározott módon lehet igazolni." Az elõminõsítés során az ajánlatkérõ köteles azt is vizsgálni, hogy a részvételre jelentkezõk és 15% feletti alvállalkozóik nem tartoznak-e a Kbt. 46. § hatálya alá.<br>
Ajánlatkérõ ennek megfelelõen kérte a felhívás 9. pontjában az igazolások között az elõzõ három évben a Cégbíróságnak adott mérlegadatok és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti hatósági igazolások becsatolását.<br>
A Döntõbizottság kétséget kizáróan megállapította a jogorvoslati eljárás során, hogy a kért mérlegadatokat a kérelmezõ jelentkezési anyaga tartalmazta, mivel az 1996. és 1997. december 31-i mérlegek becsatolásával kérelmezõ eleget tett ajánlatkérõ elvárásának, tekintettel arra, hogy az 1996-os mérleg tartalmazza az elõzõ évi, tehát az 1995-ös adatokat is. Erre való tekintettel nem helytálló az ajánlatkérõ azon megállapítása, hogy a becsatolt mérlegadatok csak két évre vonatkoznak.<br>
Azt is megállapította a Döntõbizottság – ajánlatkérõ által is elismerten –, hogy kérelmezõ a beadott 8 db jelentkezési anyagából 4-ben lefûzésre került a Globe-Expert Kft. hatósági igazolása, melyet az Országos Atomenergia Hivatal és a Szociális és Családügyi Minisztérium adott ki arra vonatkozóan, hogy nevezett Kft.-nek a kérdéses alapoknál nincs 1 évnél régebben nyilvántartott, illetve lejárt tartozása. Kérelmezõ és alvállalkozói minden egyéb szükséges hatósági igazolást is csatoltak.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésének b) pontja szerint a közbeszerzési eljárásban nem lehet ajánlattevõ, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
A 46. § (2) bekezdése szerint az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá. E rendelkezések alapján tehát a kizárást a köztartozás fennállása alapozza meg, nem pedig az igazolás becsatolásának módja.<br>
Fentiekre tekintettel a Döntõbizottság megállapította hogy kérelmezõ jelentkezési anyagában igazolta azt, hogy a Globe-Expert Kft. mint 15% feletti részvétellel bevonni kívánt alvállalkozónak a két alappal szemben 1 éven túli köztartozása nincs, így az ajánlatkérõ jogellenesen állapította meg ajánlattételre való alkalmatlanságát kérelmezõnek arra való hivatkozással, hogy azt az eredeti anyagban nem helyezték el. Ajánlatkérõnek észlelnie kellett az igazolások meglétét, hiszen úgy nyilatkozott a tárgyaláson, hogy azért kérték a 7 db másolatot, hogy a hétfõs értékelõbizottság minden tagja rendelkezésére álljon egy-egy példány a döntési javaslat elõkészítése során, azaz az értékeléskor.<br>
Ajánlatkérõ által megjelölt formai okokból tehát kérelmezõ jelentkezését nem lehetett volna elutasítani. A Döntõbizottság megvizsgálta kérelmezõ mûszaki alkalmasságát is.<br>
A megtartott tárgyalás során ajánlatkérõ nem vitatta a Döntõbizottság azon megállapítását sem, hogy kérelmezõ a mûszaki alkalmasságának igazolása során megjelölt az elmúlt 3 év referenciái között több, a jelen beszerzés tárgyával azonos, kommunális hulladéklerakó telep építésére vonatkozó, megfelelõ volumenû referenciát.<br>
Azt is megállapította a Döntõbizottság, hogy kérelmezõ és bemutatott alvállalkozói eszköz- és gépparkja tartalmaz nagy számban jelentõs volumenû földmunkára is alkalmas berendezéseket. Figyelembe véve az egyes részterületekre (szigeteléstechnika, elektromos szerelés stb.) megjelölt alvállalkozókat is, nem kétséges, hogy a részvételi jelentkezés e tekintetben is igazolta a szerzõdés teljesítésére való képességet.<br>
A mûszaki szakemberek tárgykörében vizsgálódva megállapítható, hogy a kérelmezõ által bemutatott irányító szakemberek felsõfokú szakképzettség birtokában a hulladék- és veszélyeshulladék-ártalmatlanítás különbözõ részterületein rendelkeznek sokéves tapasztalattal. A referenciamunkák közül két esetben a munkák irányításával megbízott mûszaki szakember a jelen beszerzés tárgya esetében is irányítási feladatra van kijelölve. Ajánlatkérõ abban a helyzetben volt, hogy kétségek esetén a referenciákról közvetlenül információt is szerezhetett volna, ezt nem tette. Feltételezte, hogy a megjelölt szakemberek közremûködésével (irányításával) a létesítmény kivitelezése sikerrel nem valósítható meg. Feltételezéseinek a kérelmezõ jelentkezési anyaga tartalmilag ellentmond, mert a kérelmezõ megfelelõen igazolta mûszaki alkalmasságát e tekintetben is.<br>
A Döntõbizottság a jelentkezési anyagok vizsgálata során azt is megállapította, hogy a Geosaurus Kft. anyagában 15% feletti alvállalkozóként megjelölt Gildex Kft. hatósági igazolásait nem csatolták, így a fõvállalkozó  ajánlattételre alkalmatlanná minõsítése az ajánlatkérõ részérõl – ez esetben – jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van. Erre való tekintettel ajánlatkérõ nem tehette azt meg jogszerûen, hogy a kért 3 évi mérlegadatok helyett három év mérlegét követelje utólag, mert ezzel eltér a saját maga által a felhívásban és a dokumentációban kikötöttektõl.<br>
Fenti indokok alapján állapította meg a Döntõbizottság, hogy ajánlatkérõ megvalósította a rendelkezõ részben írt jogszabálysértést, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. április 29.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos 	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>