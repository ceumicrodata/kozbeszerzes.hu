<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2844)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.35/9/1999<br>
<br>
Tárgy: Orako Kereskedelmi és Szolgáltató Kft. jogorvoslati kérelme a Kincstári Vagyoni Igazgatóság közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Orako Kereskedelmi és Szolgáltató Kft. (1222 Budapest, Gádor u. 130., képviseli: dr. Vajk Kálmán ügyvéd, 1114 Budapest, Bukarest u. 9., továbbiakban: kérelmezõ) jogorvoslati kérelmét, melyet a Kincstári Vagyoni Igazgatóság (1054 Budapest, Zoltán u. 16., képviseli: dr. Szoboszlai Katalin jogtanácsos, továbbiakban: ajánlatkérõ "villamos berendezések szabványossági felülvizsgálata utáni hibajavítási munkák 7 db ingatlanon" tárgyú közbeszerzési eljárása ellen nyújtott be, elutasítja.<br>
A kérelmezõ és az ajánlatkérõ az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1998. október 28-án megjelent 43. számában elektromos hibajavítási munkák végzésére tett közzé ajánlati felhívást nyílt eljárás formájában.<br>
A villamos berendezések szabványossági felülvizsgálata utáni hibajavítási munkákat 7 db ingatlanon kellett elvégezni.<br>
Az ajánlatkérõ részajánlattételre biztosított lehetõséget, többváltozatú ajánlatot azonban nem lehetett tenni. Az ajánlati felhívás 4. pontja a teljesítés határidejeként 1999. január 31-ét jelölte meg.<br>
Az ajánlati felhívás 11. pontja tartalmazta, hogy az ajánlattevõknek pénzügyi, gazdasági és mûszaki alkalmasságukat milyen módon kell igazolniuk.<br>
Az ajánlatkérõ az összességében legelõnyösebb ajánlatot kívánta kiválasztani az elbírálási szempontok alábbi fontossági sorrendjében:<br>
– ár,<br>
– határidõ,<br>
– referencia.<br>
Az ajánlattételi határidõig, 1998. december 8-ig ajánlatot tettek: Észak-budai Tervezõ és Szolgáltató Kft., Lavina Építõ és Szerelõipari Rt., Matávcom Kft. Kelet-magyarországi Igazgatósága, Kemler Alpin-Bau Kft., MLB Villamos Biztonságtechnikai és Szolgáltató Gmk., Gonkez Szolgáltató Kft., Épvill Kft., SÉV Salgótarjáni Épületvillamossági és Szerelõ Kft., I.B.C.E Kft. és kérelmezõ.<br>
Az ajánlati felhívás 15. pontja az egyéb információk között tartalmazta, hogy az elbírálás az ajánlattételi határidõ lejártát követõ 30 napon belül fog megtörténni. Az ajánlatkérõ az ajánlatokat elbírálta, a döntésérõl 1998. december 18-án írásban értesítette az ajánlattevõket, egyúttal a levél tartalmazta a nyilvános eredményhirdetés idõpontját is, melyet ajánlatkérõ 1998. december 28-án 10.00 órában jelölt meg.<br>
A Döntõbizottság ugyancsak a jelen jogorvoslati eljárás kérelmezõje által 1998. december 22-én elõterjesztett jogorvoslati kérelem alapján a D.317/1998. sz. alatt eljárást folytatott.<br>
A döntõbizottsági eljárásra tekintettel az ajánlatkérõ a nyilvános eredményhirdetést elhalasztotta a Döntõbizottság érdemi döntésének meghozataláig. A Döntõbizottság a D.317/12/1998. sz. határozata 1999. január 19-én kelt, melyet az ajánlatkérõ a tértivevény tanúsága szerint 1999. január 22-én vett át.<br>
A döntõbizottsági határozat birtokában az ajánlatkérõ 1999. február 8-án kelt levelében tájékoztatta az ajánlattevõket, hogy az eljárást eredménytelenné nyilvánítja, mert már egyetlen ajánlattevõvel sem köthetõ olyan szerzõdés, amely az ajánlati felhívásban megjelölt határidõre, azaz 1999. január 31-re lehetõvé tenné a munka elvégzését, azaz a teljesítést.<br>
Ezt követõen a törvényes határidõn belül kérelmezõ terjesztett elõ jogorvoslati kérelmet. Álláspontja szerint az ajánlatkérõ által megjelölt eredménytelenségi ok a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdésben nem található, ennek alapján ajánlatkérõ a közbeszerzési eljárást jogszabálysértõ módon nyilvánította eredménytelenné.<br>
Kérte a sérelmezett döntés megsemmisítését, a jogsértés megállapítását, bírság kiszabását, és ajánlatkérõ költségek viselésében történõ marasztalását.<br>
Az ajánlatkérõ a jogorvoslati kérelmet, mint megalapozatlant kérte elutasítani. Indokként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(2) bekezdés értelmében a közbeszerzési eljárás során megkötött szerzõdésekre egyebekben a Ptk. rendelkezéseit kell alkalmazni. A korábbi döntõbizottsági eljárás miatt legkorábban 1999. január 26-án tudott volna eredményt hirdetni.<br>
Az ajánlati felhívás teljesítési határidõként 1999. január 31-ét jelölte meg, öt nap azonban a feladat elvégzésére nem elegendõ. Hivatkozott arra is, hogy a Ptk. 228. § (3) bekezdés rendelkezései miatt sem jött volna létre a szerzõdés, mert az ötnapos teljesítési határidõ lehetetlen feltételnek minõsül. Elõadta továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés alapján konkrétan az eredménytelenségi okot ugyan nevesíteni nem tudja, azonban a pályázat eredménytelenségére vezetõ ok a valóságnak megfelel.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(2) bekezdés alapján a Ptk. rendelkezésének alkalmazása ugyancsak olyan szabály, amelytõl eltérni nem lehet, így semmis szerzõdés megkötésére a Kbt. nem kötelezi sem az ajánlattevõt, sem a pályázót. Döntõbizottság a közbeszerzési eljárás során keletkezett iratok tartalma, a felek írásbeli észrevételei és a tárgyaláson elhangzott nyilatkozatai alapján megállapította, hogy a kérelmezõ jogorvoslati kérelme nem megalapozott.<br>
A közbeszerzési eljárásnak az ajánlatkérõ általi eredménytelenné nyilvánításáról a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. §-</a>a rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szerint: eredménytelen az eljárás, ha<br>
a) nem érkezett ajánlat;<br>
b) kizárólag érvénytelen ajánlatok érkeztek;<br>
c) az összes ajánlattevõt ki kellett zárni az eljárásból;<br>
d) egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot;<br>
e) az ajánlatkérõ az 55. § (1)–(2 ) bekezdésében elõírt határidõn belül az ajánlatokat nem bírálja el;<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
A jelen eljárás szerinti tényállásra irányadó (1) bekezdés d) pontja szerint eredménytelen az eljárás, ha egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot. A Döntõbizottság álláspontja szerint ezen törvényhely arra az esetre is rendelkezik, ha az ajánlatkérõhöz beérkezett ajánlatok érvényesek ugyan, jelen esetben az ajánlati felhívásban megjelölt teljesítési határidõnek megfeleltek, de azok valamilyen – természetesen reális indokkal alátámasztott – oknál fogva mégsem alkalmasak az ajánlatkérõ részére. Ez esetben ajánlatkérõ szerzõdéskötési kötelezettség hiányában nem köteles elfogadni egyik ajánlatot sem.<br>
A Döntõbizottság megállapítja, hogy ajánlatkérõ számára sem a Kbt., sem más jogszabály nem ír elõ szerzõdéskötési kötelezettséget, az eljárás eredménytelenségét pedig reális indokra alapította. Ugyanis ajánlatkérõ az érvényes ajánlatot tevõk egyikével sem tudott volna az ajánlati felhívásban foglalt feltételek szerint szerzõdést kötni, mert a Döntõbizottság 1999. január 19-én kelt határozata utáni szerzõdéskötést követõen az ajánlati felhívásban megjelölt 1999. január 31-i határidõre már teljesíteni nem lehetett, ezt kérelmezõ sem vitatta a tárgyaláson tett nyilatkozatában. Az ajánlatkérõ tehát jogosan minõsítette az eljárást eredménytelennek.<br>
Rámutat a Döntõbizottság, hogy kétségtelen tény, hogy ajánlatkérõ nem jelölte meg, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés melyik pontja alapján minõsítette az eljárását eredménytelennek, azonban tartalmát tekintve az ajánlatkérõi döntés jogszerû volt. Az ajánlatkérõi döntés a Kbt. elõírásainak megfelelt.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés alapján az ajánlatkérõ az ajánlattételi határidõ lejártáig módosíthatja az ajánlati felhívásban, illetõleg a dokumentációban meghatározott feltételeket.<br>
A fenti rendelkezésekbõl következõen a teljesítési határidõ módosítására nyitva álló határidõ ajánlatkérõ részére 1998. december 8-ig, az ajánlattételi határidõig állt fenn.<br>
Az ajánlati kötöttség törvényi rendelkezésébõl következõen az ajánlatkérõ jelen közbeszerzési eljárásban nem volt jogosult a teljesítési határidõ esetleges módosítására, mert az ajánlati felhívásában közzétett idõponthoz kötve volt.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontban biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint megalapozatlant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 24.<br>
<br>
Dr. Engler Magdolna s. k.	Divinyi József s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>