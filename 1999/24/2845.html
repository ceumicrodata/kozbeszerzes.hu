<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2845)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.48/13/1999.<br>
Ügyintézõ: dr. Csitkei Mária<br>
Telefon: 375-9693<br>
<br>
Tárgy: a BUDABER Mérnöki Kft. jogorvoslati kérelme a Zrínyi Miklós Nemzetvédelmi Egyetem közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BUDABER Mérnöki Kft. (1204 Budapest, Török Flóris u. 114., továbbiakban: kérelmezõ) jogorvoslati kérelmét – melyet a Zrínyi Miklós Nemzetvédelmi Egyetem (1101 Budapest Hungária krt. 9–11., továbbiakban: ajánlatkérõ) az egyetem takarítási szolgáltatása tárgyú közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és a tárgyaláson tett nyilatkozatok, valamint a közbeszerzési eljárás során keletkezett iratok alapján a következõ tényállást állapította meg:<br>
Ajánlatkérõ ajánlati felhívást tett közzé a K. É. 1999. január 6-án megjelent l. számában a Zrínyi Miklós Nemzetvédelmi Egyetem részére szükséges takarítási szolgáltatás beszerzésére.<br>
Az ajánlati felhívás 11. pontjában az ajánlattevõk pénzügyi, gazdasági és mûszaki alkalmasságának igazolására elõírta a következõk csatolását:<br>
– bankszámlavezetõ pénzintézet nyilatkozata az ajánlattevõ fizetõképességére,<br>
– elõzõ 3 év mérlege,<br>
– az ajánlattevõ 3 hónapnál nem régebbi cégkivonata,<br>
– a cég vezetõjétõl származó nyilatkozat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban foglaltakra,<br>
– a szolgáltatás teljesítése során igénybe venni kívánt géppark részletes leírása,<br>
– a beszerzés tárgyával megegyezõ, intézmények részére nyújtott szolgáltatások referencialistája, a referenciában megjelölt megrendelõk írásos nyilatkozata a teljesítés minõségérõl 3 évre visszamenõen.<br>
A felhívás 13. pontja szerint ajánlatkérõ az ajánlatokat az összességében legelõnyösebb ajánlat elbírálási szempontja alapján kívánta elbírálni. Az elbírálási szempontok fontossági sorrendje: <br>
– megbízhatóság, leinformálhatóság,<br>
– alkalmazott technológia, felszereltség,<br>
– ajánlati ár,<br>
– alkalmazkodás az intézmény mûködési rendjéhez,<br>
– referencia.<br>
Ajánlatkérõ ajánlati dokumentációt is készített, melyben közölte az ajánlattételhez szükséges alapvetõ információkat, a szerzõdéses feltételeket, minõsítési kérdõívet, a takarítás technológiai meghatározását területenkénti bontásban.<br>
Az ajánlatokat a felhívás közzétételét követõ elsõ naptól számított 41. nap 10.00 óráig, 1999. február 16-ig lehetett benyújtani. Az ajánlatok bontásáról jegyzõkönyv készült, mely tartalmazta az ajánlattevõk nevét, székhelyét, az ajánlati árakat Ft/m2-ben helyiségféleségek szerinti bontásban.<br>
A jegyzõkönyv szerint 12 ajánlat érkezett: a kérelmezõ, az Urbán és Tóth Kft., a Csobi Sz. K. Kft., a B+N Kft., a TOP-NET Kft., a HM Elektronikai Rt., a T.O.M. Controll 2001 Rt., a Civil Biztonsági Szolgálat Kft., a Glanc Kft. és Medinet Kft. (közös ajánlat), Kármán Gábor egyéni vállalkozó, a Comatec Hungária Kft. és a Profi Komfort Kft. ajánlata.<br>
Ajánlatkérõ értékelõbizottsága február 16-án jegyzõkönyvben rögzítette az egyes elbírálási szempontok alapján járó súlyszázalékokat, valamint az értékelés módjának további irányadó szempontjait. Javaslatot tett arra, hogy az eljárás nyertese a T.O.M. Controll 2001 Rt. legyen 109 000 Ft/nap takarítási díjjal.<br>
A nyilvános eredményhirdetés március 12-én volt, melyen ajánlatkérõ ismertette az értékelésnél alkalmazott súlyszázalékokat, és az eljárás nyerteseként a T.O.M. Controll 2001 Rt.-t hirdette ki.<br>
Kérelmezõ 1999. március 25-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlattevõt hirdetett ki nyertesnek, akinek az ajánlata nem felelt meg az ajánlati felhívásnak. Indokként elõadta, hogy a nyertes cég 1997. december 31-én alakult, így nem adta be az elõzõ 3 év mérlegét, ugyanezen okból nem rendelkezik referenciákkal, tevékenységi körében a beszerzés tárgya szerinti tevékenység nem is szerepel. Közölte, hogy ajánlatkérõ az elbírálási szempontokat megsértve döntött, ugyanis a fontossági sorrendben elsõ elbírálási szempont a megbízhatóság, leinformálhatóság volt, ennek a követelményének pedig a nyertes már csak azért sem felelhetett meg, mert sem a bejegyzett székhelyen, sem a budapesti címen nem található.<br>
Sérelmezte továbbá, hogy a harmadik elbírálási szempont alapján sem volt helytálló az ajánlatkérõ döntése, mert a nyertes ajánlati áránál alacsonyabb ajánlati ár is volt.<br>
Kifogásolta, hogy ajánlatkérõ az ajánlatok bontásakor készült jegyzõkönyvet nem bocsátotta kérelmezõ rendelkezésére, és ily módon nem ismertette teljeskörûen az ajánlattevõk által kért ellenszolgáltatást. Kifogásolta továbbá azt is, hogy ajánlatkérõ nem küldte meg részére az egyes bírálati szempontokhoz rendelt pontszámokat, valamint az eredményhirdetés jegyzõkönyvét sem.<br>
Kérte ideiglenes intézkedéssel a szerzõdéskötés megtiltását, ajánlatkérõ felhívását a törvény szabályainak megfelelõ eljárásra, ajánlatkérõ eljárást lezáró döntésének megsemmisítését, bírság kiszabását, a nyertes ajánlattevõ meghatározott idõre való eltiltását a közbeszerzési eljárásban való részvételtõl és ajánlatkérõ marasztalását az eljárási díj és költségek viselésére.<br>
A jogorvoslati eljárásban 1999. április 14-én tartott tárgyaláson kérelmezõ a jogorvoslati kérelmét módosította: kifogásolta továbbra is, hogy a kiírástól eltérõ értékelési mód következtében nem az õ ajánlata lett a nyertes, valamint azt, hogy ajánlatkérõ nem küldte meg részére sem a bontási, sem az értékelési jegyzõkönyvet. Alkalmazandó jogkövetkezményként a jogsértés megállapítását jelölte meg.<br>
Ajánlatkérõ a március 29-én kelt észrevételében kérte a jogorvoslati kérelem elutasítását, álláspontja szerint a kérelem megalapozatlan:<br>
Az ajánlatok bontásakor készült jegyzõkönyv tartalmazza az ajánlattevõk által ajánlott árat, olyan rendelkezés viszont nincs a Kbt.-ben, hogy a bontási jegyzõkönyvet meg kell küldeni az ajánlattevõknek. Az eredményhirdetéskor elhangzottak az értékelési mutatók és azok súlyszázaléka is, e tényt a jegyzõkönyv is rögzíti.<br>
A nyertes az ajánlatához becsatolta a mérlegét. A nyertes tevékenységi körében a becsatolt cégkivonattal igazoltan szerepel a beszerzés tárgya szerinti épülettisztítási tevékenység. Ajánlatkérõ számára a törvény nem írja elõ az ajánlattevõk által közölt adatok valódisága ellenõrzésének kötelezettségét, ezért a bírálóbizottság nem ellenõrizte, hogy a nyertesnek van-e budapesti fióktelepe.<br>
A nyertesnek nem a legkedvezõbb ajánlati ára ellenére is helytálló a döntése, mert az ajánlati ár csak a harmadik elbírálási szempont volt.<br>
Az egyéb érdekeltek közül a nyertes ajánlattevõ nyújtott be észrevételt 1999. március 30-án. Elõadta, hogy 1997. december 31-én alakult, tevékenységi köre kiterjed a 7493 TEÁOR számú épülettisztításra. Az ajánlati felhívásban foglaltaknak teljes mértékben eleget tett. Kérte a jogorvoslati kérelem elutasítását.<br>
A Döntõbizottság megállapította, hogy a kérelmezõ jogorvoslati kérelme megalapozatlan.<br>
Az ajánlatkérõ az ajánlatok értékeléséhez az általa becsatolt – az ajánlattevõkkel az eredményhirdetésen ismertetett – értékelési lap szerint az elsõ bírálati szempontra 30%, a másodikra 27%, a harmadikra 25%, a negyedikre 13%, az ötödikre 5% súlyozási pontot határozott meg. A tényleges értékelést az értékelési lapból megállapíthatóan úgy végezte, hogy az 5 fõbõl álló értékelõbizottság mindegyik tagja elõször egy helyezési sorrendet állított fel és ezen helyezési sorszámot szorozta meg az ún. súlyozási százalékszámmal, majd az így kapott pontszámokat összeadta. Végezetül az egyes bizottsági tagok által adott pontszámokat a bizottság összegezte és a legkisebb összpontszámot elért ajánlatot minõsítette a legkedvezõbbnek.<br>
A Döntõbizottság álláspontja szerint ez az értékelési metódus teljes mértékben nem alkalmas az objektív összehasonlításra, mert az egyes bizottsági tagok által szubjektív alapon is adható helyezési sorszám került megszorzásra az elõre megadott súlyozási százalékszámmal.<br>
Ezért a Döntõbizottság az elbírálási szempontok fontossági sorrendjében elvégezte a nyertes és a kérelmezõi ajánlat összehasonlítását.<br>
Az elsõ elbírálási szempontból a nyertes és a kérelmezõ ajánlata azonos értékû volt, ajánlatkérõ által mindketten leinformálhatók, megbízhatók voltak.<br>
Ajánlatkérõ az ajánlott takarítási technológiát – mint második értékelési szempontot – illetõen úgy a nyertest, mint a kérelmezõt elsõ helyre minõsítette, a Döntõbizottság ezen minõsítést nem vonja kétségbe, mert ajánlatkérõ ismerheti leginkább az általa igényelt technológiát.<br>
A nyertes ajánlat 109 421 Ft/nap, a kérelmezõé 124 219 Ft/nap ajánlatai árat tartalmazott, ezen harmadik értékelési szempontból tehát a nyertes ajánlata volt a jobb.<br>
Az ajánlatkérõ mûködési rendjéhez mindkét ajánlattevõ kifejezte alkalmazkodási szándékát, ezen negyedik elbírálási szempont tekintetében a két ajánlat azonos.<br>
Az ötödik elbírálási szempont a referencia volt. A Döntõbizottság – más összehasonlítási módszert lehetõvé tevõ adat hiányában – az ajánlatokban lévõ referencialevelek tartalmát és számát vette figyelembe és megállapította, hogy ezen elbírálási szempont tekintetében a kérelmezõ ajánlata jobbnak tekinthetõ. Tekintettel arra, hogy az öt elbírálási szempont közül három szempontból az ajánlatok azonos értékûek voltak, csak két elbírálási szempont szerinti különbözõség alapján kellett a két ajánlatot minõsíteni. Miután a nyertes ajánlattevõ ajánlata az elbírálási szempontok fontossági sorrendjében elõbb – harmadik – helyen lévõ szempont, ugyanakkor a kérelmezõé a fontossági sorrendben hátrébb – ötödik – szempont alapján volt a jobb, a Döntõbizottság megállapította, hogy összességében a nyertes ajánlat volt a kedvezõbb.<br>
A Döntõbizottság elutasította a kérelmezõnek a bontási és értékelési jegyzõkönyv megküldésének ajánlatkérõ általi elmulasztására alapított kérelmét is.<br>
A Kbt.-nek az ajánlatok bontására vonatkozó 51–54. §-ai nem írják elõ az ajánlatkérõ kötelezettségeként a bontási jegyzõkönyvnek az ajánlattevõk részére való megküldését, valamint az ajánlatok elbírálásáról rendelkezõ 55–60. § sem teszi kötelezõvé az értékelési jegyzõkönyv megküldését. A Kbt. 63. § (2) bekezdése lehetõséget ad az ajánlattevõ részére, hogy az eredményhirdetéstõl számított 15 napon belül tájékoztatást kérjen az ajánlatkérõtõl kizárása, illetve ajánlata elutasításának indokairól. Ezt a lehetõséget nem lehet kiterjesztõen értelmezni és ezáltal az értékelési jegyzõkönyv megküldésére jogot formálni. A jogorvoslati eljárásban tartott tárgyaláson kérelmezõ úgy nyilatkozott, hogy nem kérte az ajánlatkérõtõl a tájékoztatást.<br>
Miután tehát a bontási és értékelési jegyzõkönyv megküldése törvényi elõírás, az ajánlata elutasítási indokának közlése pedig kérelmezõ ez irányú kérelme hiányában nem volt ajánlatkérõ kötelezettsége, a Döntõbizottság megállapította, hogy ajánlatkérõ nem követett el jogsértést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. április 20.<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos 	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>