<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2841)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.43/8/1999<br>
<br>
Tárgy: a Zalai Általános Építési Vállalkozó Rt. jogorvoslati kérelme a Balatonszemes Önkormányzat közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Orsós Ferenc jogtanácsos (8900 Zalaegerszeg, Kossuth L. u. 11.) által képviselt Zalai Általános Építési Vállalkozó Rt. (8900 Zalaegerszeg, Kossuth L. u. 11., továbbiakban: kérelmezõ) jogorvoslati kérelmének, melyet a Balatonszemes Önkormányzat (8636 Balaton-szemes, Bajcsy-Zs. E. u. 23., továbbiakban: ajánlatkérõ) "Balatonszemes négy tantermes iskola, tornacsarnok és aula építése" tárgyú közbeszerzési eljárása ellen indított, a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdésére figyelemmel az 59. § (1) bekezdését, ezért ajánlatkérõnek az eljárást lezáró döntését megsemmisíti. Kötelezi az ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. január 6-án megjelent 1. számában nyílt eljárás lefolytatására ajánlati felhívást tett közzé Balatonszemes négy tantermes iskola, tornacsarnok és aula építésére, mintegy 1620 m2 területen.<br>
A felhívás 4. pontja szerint a tornacsarnok felépítésének határideje 1999. augusztus 15., az iskoláé pedig 2000. augusztus 1.<br>
Az ajánlati felhívás szerint részajánlatot nem lehetett tenni, többváltozatú ajánlat tétele megengedett volt a "dokumentációban megadottak szerint."<br>
Az ajánlati dokumentáció tartalmazta az ajánlatkérõ részletes szerzõdési feltételeit, az ajánlat elkészítésére vonatkozó formai követelményeket és a kiviteli tervdokumentációt.<br>
A dokumentáció elõírta: az alternatív ajánlatot önállóan kell összeállítani az alapajánlatnak megfelelõ tartalommal, ahhoz mellékelni kell a javasolt mûszaki megoldás terveit, mennyiségi számításait és az engedélyezõ hatóság írásos hozzájárulását.<br>
Ajánlatkérõ a felhívás 13. pontjában közölte, hogy az ajánlatokat az összességében legelõnyösebb ajánlat szempontja alapján bírálja el, az értékelési szempontok a következõk:<br>
– leinformálható referenciák,<br>
– pénzügyi, gazdasági alkalmasság,<br>
– mûszaki alkalmasság,<br>
– a legkedvezõbb ár,<br>
– a kivitelezésre vállalt többletjótállás ideje,<br>
– kivitelezési idõtartam,<br>
– késedelmes teljesítés esetére vállalt kötbér mértéke. Eleve kikötötte 1 év jótállási idõ és 1% kötbér vállalását.<br>
Ajánlatkérõ 1999. január 22-én konzultációt tartott, melyen a mûszaki kérdések tisztázására került sor.<br>
Az ajánlattételi határidõig, 1999. február 16-ig 2 ajánlattevõ nyújtott be ajánlatot, kérelmezõ egy alapajánlatot, a Vertikál Bau Kft. pedig egy alap- és egy alternatív ajánlatot.<br>
Ajánlatkérõ az ajánlatokat elbírálta, majd március 11-én eredményt hirdetett, a Vertikál Bau Kft. alternatív ajánlatát fogadta el nyertesnek. A döntést tartalmazó képviselõ-testületi döntést rögzítõ határozatban szerepelt egy olyan kitétel, hogy a vállalási ár meghatározására a tervezõi kiírástól eltérõ anyag és minõség tekintetében történõ egyeztetést követõen kerül sor.<br>
Kérelmezõ az eredményhirdetésen kérte az értékelési szempontok számszaki és szöveges anyagának megküldését, ajánlatkérõ azt a március 16-án kelt levelével küldte meg.<br>
Kérelmezõ 1999. március 19-én jogorvoslati kérelmet terjesztett elõ a Döntõbizottsághoz.<br>
Sérelmezte, hogy ajánlatkérõ olyan ajánlatot minõsített a legjobbnak, melyrõl a képviselõ-testületi döntést tartalmazó határozatban foglaltak alapján feltételezhetõ, hogy mûszaki tartalma és minõségi szintje nem felel meg az ajánlati dokumentációban foglalt elvárásnak.<br>
Kérte ideiglenes intézkedéssel a szerzõdéskötés megtiltását és az ajánlatkérõ döntésének megsemmisítését.<br>
A jogorvoslati eljárásban március 31-én tartott tárgyaláson a kérelmében foglaltak indokaként közölte, hogy a felhívásra azért nyújtott be ajánlatot, mert az ajánlati ár csak a negyedik volt az elbírálási szempontok sorrendjében, ezért joggal vélelmezte, hogy az árbani kedvezõtlenebb ajánlatát kompenzálni fogja az elsõ három elbírálási szempontnál jelentkezõ, vitathatatlanul fennálló elõnye. Ezért nem tartja helytállónak az ajánlatkérõ által alkalmazott bírálati módszert, miszerint – az ajánlati felhívástól eltérõen – az ajánlati ár elbírálási szempont alapján adta a legtöbb pontszámot.<br>
Ajánlatkérõ a március 19-én és 24-én kelt észrevételeiben kérte a jogorvoslati kérelem elutasítását. Elõadta, hogy a felhívásra benyújtott két ajánlat – a kérelmezõ ajánlata és a nyertes alternatív ajánlata – között 32 625 995 Ft eltérés van, s miután az ajánlatkérõ nem jogosult áfa-visszaigénylésre, a különbözeti összeg meghaladja az egész évi fejlesztési lehetõségét.<br>
Közölte, hogy még a nyertes ajánlati árából is szeretne megtakarítást eszközölni, ezen szándéka jelzéseként került bele a képviselõ-testületi határozatba a kérelmezõ által hivatkozott mondat. Mindamellett a nyertes ajánlat ajánlati ára az ajánlatok bontásakor ismertetésre került, az bruttó 248 138 534 Ft. A nyertes ajánlat árának a határozatból való kimaradását oly módon pótolta, hogy a március 22-i testületi ülésen döntés született, miszerint a nyertes ajánlat ára nem haladhatja meg a bruttó 248 138 534 Ft-ot.<br>
A Vertikál Építõipari és Kereskedelmi Kft. egyéb érdekelt a március 23-i észrevételében közölte, hogy nem tartja megalapozottnak a kérelmet, mert õ tette az összességében legelõnyösebb ajánlatot.<br>
A Döntõbizottság a közbeszerzési eljárásban keletkezett iratok és dokumentumok tartalma, a felek írásbeli észrevételei és a tárgyaláson tett szóbeli nyilatkozatai alapján megállapította, hogy kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint ajánlatkérõnek az ajánlatokat az ajánlati felhívásban meghatározott értékelési szempontok alapján kell elbírálnia.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerinti, az "összességében legelõnyösebb ajánlat" elbírálási szempontot választotta és tette közzé az ajánlati felhívásában, így a (3) bekezdésben foglaltakra – az elbírálási szempontok fontossági sorrendjére – figyelemmel kellett volna az ajánlatokat elbírálnia. Az elbírálási szempontok fontossági sorrendje szerinti elbírálási követelmény azt jelenti, hogy az ajánlatok elbírálásánál az egyes bírálati szempontokat illetõen súlyozást kell alkalmazni, mégpedig úgy, hogy a fontossági sorrendben elõbb lévõ elbírálási szempont nagyobb súllyal kell hogy számításba jöjjön, mint a hátrébb lévõ elbírálási szempont.<br>
Az ajánlatkérõ bírálóbizottsága által alkalmazott értékelési módszer annak írásos dokumentuma szerint nem felelt meg az elbírálási szempontok fontossági sorrendje szerinti súlyozás követelményének. Az ajánlatkérõ által becsatolt 1999. március 10-i keltezésû értékelési táblázatból kitûnik, hogy ajánlatkérõ az értékelés során az egyes elbírálási szempontok alapján a következõ maximális pontszámokat adta:<br>
<br>
1. referenciák:	20 pont,<br>
<br>
2. pénzügyi, gazdasági alkalmasság:	20 pont,<br>
<br>
3. mûszakai alkalmasság:	6 pont,<br>
<br>
4. ajánlati ár:	30 pont,<br>
<br>
5. jótállás:	10 pont,<br>
<br>
6. kivitelezési idõtartam:	4 pont,<br>
<br>
7. vállalt kötbér mértéke:	10 pont.<br>
Ajánlatkérõ akkor járt volna el a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglalt törvényi rendelkezés értelmének megfelelõen, ha az elbírálási szempontokra a fontossági sorrend szerint csökkenõ mértékû maximális pontszámot határoz meg, és ezen pontszámok tartományán belül ad az ajánlatok összehasonlítása eredményének megfelelõ pontszámot az egyes ajánlatokra. Rögzíthetõ, hogy ajánlatkérõ az adható maximális pontszámokat nem az elbírálási szempontok fontossági sorrendjét tükrözõen határozta meg, ezért az általa végzett értékelés eredménye már eleve kétségessé tehetõ.<br>
Az egyes elbírálási szempontokra adható maximális pontszám – azaz a pontozási tartomány – meghatározása az ajánlatkérõ kizárólagos joga, ebben õt csak a fontossági sorrendnek megfelelõ súlyozás követelménye korlátozza. Mivel az ajánlatkérõ a pontozási tartományt nem megfelelõen határozta meg, a Döntõbizottság az elbírálási szempontok fontossági sorrendjének figyelembevételével (pontszámok alkalmazása nélkül) összehasonlította az ajánlatokat és megállapította, hogy a kérelmezõ tette az összességében legelõnyösebb ajánlatot.<br>
Az elsõ elbírálási szempontot, a leinformálható referenciát illetõen a kérelmezõ 5 db, a beszerzés tárgyához hasonló létesítményt jelölt meg, a nyertes kettõt. Egyéb magasépítési munkák tekintetében is a kérelmezõ rendelkezik nagyobb volumenû referenciákkal. Tehát ezen elbírálási szempontból a kérelmezõ ajánlata volt a jobb.<br>
A kérelmezõ a második elbírálási szempont szerinti pénzügyi, gazdasági alkalmasság igazolásaként 640 millió Ft jegyzett tõkét és 3 milliárd forintos éves árbevételt jelölt meg, a nyertes ajánlattevõ pedig 17 millió Ft-os jegyzett tõkét és 700 millió forintos árbevételt. Kétségtelen, hogy a két ajánlattevõ között ezen adatok tekintetében a kérelmezõ javára jelentõs eltérés van, de mivel az adott beszerzés teljesítésére a közölt adatok alapján pénzügyi, gazdasági szempontból a nyertes ajánlattevõ is képes, a Döntõbizottság ezen elbírálási szempontból a két ajánlat között lényeges különbséget nem állapított meg. Nem tulajdonított jelentõséget a Döntõbizottság az ajánlatkérõ által ezen elbírálási szempontból a kérelmezõ hátrányára figyelembe vett folyamatban lévõ pereknek, ugyanis a Kbt. szabályai alapján ezeknek sem a tárgya, sem az értéke nem hozható összefüggésbe az ajánlattevõ pénzügyi, gazdasági alkalmasságával.<br>
A mûszaki alkalmasság, mint harmadik elbírálási szempont körében a kérelmezõ 8 fõ mûszaki vezetõt, 450 fõs fizikai állományt, felelõs vezetõként mérnök végzettségû szakembereket, kiváló eszközállományt igazolt, ezzel szemben a nyertes ajánlattevõ 14 fõ mûszaki vezetõt, 58 fõ fizikai állományt, felelõs vezetõként technikus végzettségû szakembereket és jónak mondható eszközállományt. Ezen elbírálási szempontból tehát a kérelmezõ ajánlata lényegesen jobb.<br>
A negyedik elbírálási szempont az ajánlati ár. Kérelmezõ ajánlata 280 764 528 Ft-os, a nyertes ajánlattevõ alternatív ajánlata 248 138 534 Ft-os vállalkozói díjat tartalmazott. Ebbõl az elbírálási szempontból a nyertes ajánlata volt a jobb. Az ötödik elbírálási szempontból a 2 éves jótállás vállalásával a két ajánlat egyenértékû volt.<br>
A hatodik elbírálási szempont a kivitelezési idõtartam. Kérelmezõ vállalta, hogy 320 nap alatt, a nyertes ajánlattevõ pedig azt, hogy 426 nap alatt teljesíti a szerzõdést, tehát e tekintetben a kérelmezõ ajánlata a jobb.<br>
A hetedik elbírálási szempontból az 1%-os mértékû kötbér vállalásával a két ajánlat egyenértékû volt.<br>
Az elbírálási szempontok fontossági sorrendjét figyelembe véve összességében tehát a kérelmezõ ajánlata a kedvezõbb, miután a nyertes ajánlata csak egy, a negyedik elbírálási szempontból volt a jobb, az elsõ, a harmadik és hatodik elbírálási szempontból viszont a kérelmezõé – a további háromból pedig az ajánlatok egyenértékûek voltak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja, hogy "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott értékelési szempontok egyike szerint a legkedvezõbb ajánlatot tette".<br>
A Döntõbizottság megállapította: ajánlatkérõ azáltal, hogy az ajánlatokat az 56. § (1) bekezdésében foglalt rendelkezés ellenére nem az ajánlati felhívásban foglalt értékelési szempontok következetes, az értékelési szempontok fontossági sorrendjét is figyelembe vevõ módon bírálta el, nem a legkedvezõbb ajánlatot minõsítette és hirdette ki nyertesnek. Ajánlatkérõ ily módon megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A kérelmezõ a jogorvoslati kérelmét azért terjesztette elõ, mert az ajánlatkérõ döntését tartalmazó képviselõ-testületi határozatból arra a következtetésre jutott, hogy a nyertes ajánlat mûszaki tartalma és minõségi követelménye nem éri el az ajánlati dokumentációban foglalt követelményeket. A határozat szóban forgó szövege miatt – miszerint "az eljárás során benyújtott alternatív árajánlatának a tervezõi költségvetési kiírástól eltérõ anyag és minõség tekintetében történõ egyeztetést követõen kerül sor a vállalási ár megállapítására" – a Döntõbizottság megvizsgálta a nyertes ajánlatot és megállapította, hogy ajánlatkérõ az eredményhirdetés írásos dokumentuma – a képviselõ-testületi határozat – szerint a felhívásnak és a dokumentációnak megfelelõ ajánlatot fogadott el, amelyben azonos ár mellett többféle tornatermi padlóburkolat szerepelt (akácparketta, PVC sportpadló, DLW sportlinóleum).<br>
Ajánlatkérõ a szerzõdéskötés elõtt egyeztetés tárgyává kívánta tenni a parketta anyagfajtáját, erre azonban ténylegesen nem került sor, ugyanis a Döntõbizottság ideiglenes intézkedéssel a szerzõdéskötést megtiltotta. Ajánlatkérõ a tárgyaláson úgy nyilatkozott, hogy az alternatív ajánlatban szereplõ akác parkettaburkolatot végül is kész elfogadni. Jogsértés e tekintetben tehát nem volt megállapítható, azonban a Döntõbizottság felhívja ajánlatkérõ figyelmét a Kbt.-nek az ajánlati kötöttséggel kapcsolatos szigorú szabályaira, miszerint az ajánlatok módosítására – a bontást követõen – semmiféle indokkal nincs törvényes lehetõség.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés c), d) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1999. április 8.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>