<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4728)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.96/21/1999<br>
<br>
Tárgy: Akadimpex és Társai jogorvoslati kérelme Budapest Fõváros Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Madari Ügyvédi Iroda ügyintézõ: dr. Madari Tibor ügyvéd (1067 Budapest, Podmaninczky u. 27. I. em. 15.) által képviselt Akadimpex Kft. (1023 Budapest, Gyõri út 20.) I. sz. kérelmezõ, Gelesits és Társai Ügyvédi Iroda (9700 Szombathely, Fõ tér 7., ügyintézõ: dr. Gelesits Tibor ügyvéd) által képviselt Diagnostikum Rt. (1047 Budapest, Attila u. 126.) II. sz. kérelmezõ, Kósa Ügyvédi Iroda dr. Kósa László Adolf ügyvéd (1061 Budapest, Anker köz 2–4. II. em. 6.) által képviselt Biosan Kft. (1036 Budapest, Dereglye u. 5.) III. sz. kérelmezõ, Elmedco Kft. (1108 Budapest, Gyömrõi út 140.) IV. sz. kérelmezõ (továbbiakban: kérelmezõk), dr. Molnár Judit ügyvéd által képviselt Budapest Fõváros Önkormányzata (1052 Budapest, Városház u. 9–11. továbbiakban: ajánlatkérõ) 15 db laboratóriumi automata beszerzése tárgyú közbeszerzési eljárása ellen benyújtott jogorvoslati kérelmek közül a Döntõbizottság az I. sz. kérelmezõ jogorvoslati kérelmének részben helyt ad, megállapítja, hogy ajánlatkérõ megsértette az <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését az 52. § (2) bekezdés d) pontjára figyelemmel, míg ezt meghaladóan I. sz. kérelmezõ jogorvoslati kérelmét elutasítja. Döntõbizottság a II., III., IV. számú kérelmezõk jogorvoslati kérelmét elutasítja.<br>
Kötelezi a Döntõbizottság az ajánlatkérõt, hogy 15 napon belül fizessen meg az Akadimpex Kft. I. sz. kérelmezõnek 30 000 Ft, azaz harmincezer forint igazgatási szolgáltatási díjat.<br>
Egyebekben a felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelmei, az ajánlatkérõ írásbeli érdemi észrevételei, az ajánlatkérõ közbeszerzési eljárása során keletkezet iratai, a felek tárgyaláson tett szóbeli nyilatkozatai, valamint egyéb okirati bizonyítékok alapján az alábbi tényállást állapította meg:<br>
Ajánlatkérõ a K. É. 1999. február 10. napján megjelent 6. számában nyílt közbeszerzési eljárásra szóló felhívást tett közzé 15 db laboratóriumi automata, ezen belül 5 db kémiai automata és 10 db sürgõsségi laboratóriumi automata beszerzése tárgyában az ajánlati felhívás 3. b) pontjában felsorolt fõvárosi kórházak részére.<br>
Ajánlatkérõ az ajánlattevõk rendelkezésére bocsátott ajánlati dokumentációt, mely tartalmazta a részletes ajánlati feltételeket, ártáblázatot, valamint ajánlati nyilatkozati nyomtatványt, továbbá a III/1. tudásszintû kémiai analizátor, valamint a III/2. tudásszintû sürgõsségi laboratóriumi automaták mûszaki specifikációit, továbbá a szerzõdéstervezetet. A készülékek igény szerinti mûszaki specifikációja lehetõvé tette mindkét tudásszintre, berendezésekre a nyílt rendszerû (minél kisebb reagenstérfogatú) és a zárt rendszerû gépek megajánlását. Az ajánlati dokumentációban elõírás volt a minimális vizsgálati teljesítmény (600, 300 vizsgálat/óra), az éves üzemeltetési költségnek (fogyóanyagárak, villamos energia, vízfogyasztás), továbbá az informatikai rendszer, a készülék ártartalma, szünetmentes tápegység, az ORKI-engedély feltételhez kötési elõírásainak és teljesülési igazolásának, valamint 10 kiemelt vizsgálatból számított egy vizsgálatra esõ egyéves terhelésnek és a kötelezõ szerviz és minõségbiztosítás költségeinek, valamint az induló készletnek ismertetésre. Részletes leírást adott továbbá a dokumentáció a megajánlott termék ismertetése követelményeire vonatkozóan. Az ajánlatkérõ elõírta az ajánlati felhívásának 11. pontjában az ajánlattevõk pénzügyi, gazdasági alkalmasságának igazolására kért nyilatkozatokat, igazolásokat, melyek az alábbiak voltak:<br>
– 30 napnál nem régebbi, az ajánlattevõ számlavezetõ pénzintézetének nyilatkozatát az alábbi tartalommal:<br>
– mióta vezeti az ajánlattevõ számláját,<br>
– az ajánlattevõ pénzügyi helyzetére, hitel- és fizetõképességre vonatkozó nyilatkozat,<br>
– számláján 1 éven belül sorban állás elõfordult-e.<br>
– 30 napnál nem régebbi, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c)–e) pontjában meghatározott nyilatkozatok cégszerûen aláírva, és a Kbt. 46. § (1) bekezdés b) pontjára figyelemmel a 46. § (2) bekezdésében meghatározott, az ajánlattételi határidõ napjának kiállító által az igazolásban kinyilvánítottan érvényes eredeti vagy hitelesített hatósági igazolások. Amennyiben a Kbt. 46. § (2) bekezdésében meghatározott igazolásokban a kiállító az igazolás érvényességi határidejét nem jelöli meg, akkor 60 napnál nem régebbi igazolásokat kell csatolni.<br>
– 60 napnál nem régebbi cégbejegyzési okmányok eredeti vagy hiteles példánya (cégkivonat, aláírási címpéldány, folyamatban lévõ változásbejegyzés iránti kérelem).<br>
– Elõzõ 3 év jóváhagyott mérlege és eredménykimutatása.<br>
Mûszaki alkalmasság igazolására az alábbi adatokat kérte:<br>
– elõzõ 3 év jelentõsebb szállításai,<br>
– termékrõl fénykép, vagy prospektus mellékelése, melynek eredetiségét az ajánlatkérõ felhívására igazolni kell,<br>
– azoknak a teljesítésben egyébként részt vevõ személyeknek a megnevezése, akiket az ajánlattevõ a közbeszerzés értékének 15%-át meghaladó mértékben igénybe kíván venni,<br>
– megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – tanúsító általi tanúsítványt.<br>
Az ajánlatkérõ elõírta, hogy az ajánlattétel nyelve magyar, valamint ajánlati dokumentációjának 7. oldalának 10. pontjában kiemelte, hogy az ajánlathoz kapcsolódó anyagokat és levelezéseket magyar nyelven kell benyújtani, azzal, hogy a prospektust idegen nyelven is megküldhetik, valamint elõírta, hogy a dokumentáció részét képezõ két kérdõívet magyar nyelven kell kitölteni. Meghatározta továbbá a 15.8. pontban, hogy csatolni kell ajánlattevõnek a termék forgalomba hozatalára vonatkozó ajánlattevõi jogosultság igazolását. Ugyanígy a megajánlott termékre vonatkozóan kiadott érvényes ORKI-engedély és a készülékre a külön jogszabály szerint elõírt engedélyek meglétének az igazolása szükséges, amelyeket az ajánlathoz ugyancsak csatolni kellett. Megkövetelte továbbá az ajánlati felhívásának 15.7. pontjában, hogy az ajánlatokat roncsolásmentes, bontásnélküli kötésben kell benyújtani, 5 példányban, ajánlati dokumentációja 7. oldalának 13. pontja szerint lezárt borítékban.<br>
Az ajánlatkérõ az ajánlati felhívásának 13. pontjában meghatározta az ajánlatok elbírálásának szempontjait, így az összességében legelõnyösebb ajánlat szerint kívánja elbírálni azokat, és megadta az elbírálási szempontokat fontossági sorrendben, amelyek az alábbiak voltak:<br>
– megajánlott készülék mûszaki paraméterei, tartalma,<br>
– a legkedvezõbb ajánlati ár (mûszaki tartalmat lefedõ),<br>
– legkedvezõbb jótállási, szavatossági feltételek biztosítása,<br>
– szervizháttér, üzemeltetési költségek,<br>
– az ajánlatban ismertetett kereskedelmi és egyéb kondíciók, beleértve a teljesítést követõ szolgáltatásokat is,<br>
– referenciák az ajánlott típusra vonatkozóan.<br>
Az ajánlattételi határidõig – 1999. március 23. napjáig – ajánlatot nyújtott be a Diatron Kft., az Assista Kft., az OMKER Rt., valamint a kérelmezõk, az alábbi tartalommal:<br>
Diatron Kft., III/1. 5 db Olympus AU 600-as típusra 1. sz. alternatív ajánlat 148 M Ft, 2. sz. alternatív ajánlat 100 M Ft. III/2. 10 db Olympus AU 400-as típus 1. sz. alternatív ajánlat 175 M Ft, 2. sz. alternatív ajánlat 100 M Ft 3. sz. alternatív ajánlat 10 M Ft/db.<br>
Assista Kft. III/2. 10 db Vitros IRC 250-es típus bruttó ár 95 M Ft, III/2. 5 db Vitros IRC 950 típusra 50 M Ft.<br>
Akadimpex Kft. III/1. 5 db HIT 917 E típus, III/2. 10 db HIT 912 B, valamint III/1. 5 db Integra kémiai automata, III/2. 10 db HIT 912 B típusra tett ajánlatot. Az ajánlati árak 271 345 950 Ft az 1. sz. ártáblázat szerint, 2. sz. ártáblázat szerint 288 671 850 Ft, 3. sz. ártáblázat 261 085 650 Ft, 4. sz. ártáblázat 278 411 550 Ft.<br>
Elmedco Kft. III/1-es tekintetében 5 db ILAB 900 klinikai kémiai nagy automatára, valamint III/2. 10 db ILAB 300 sürgõsségi automatára tett ajánlatot 147 025 155 Ft, valamint 99 994 125 Ft-ra.<br>
Diagnosticum Kft. III/2. 10 db KONELAB 30 kémiai automatára 98 750 000 Ft-ra.<br>
A Biosan a III/1-re 1/A 5 db kémiai automata dimenzon RXL, valamint III/2. 1 B 10 db sürgõsségi automata dimenzion AR-re az ellenszolgáltatás 1/A ajánlatnál 122 705 000 Ft, 1/B ajánlatnál 126 336 775 Ft, 1/C csomag ajánlata 236 695 280 Ft.<br>
OMKER Rt. III/2-re Alcyon 300 sürgõsségi laboratóriumi automatára tett ajánlatot bruttó 96 839 348 Ft árban.<br>
Az ajánlatkérõ a bontásról jegyzõkönyvet készített, ahol is a II. sz. kérelmezõ képviselõje kivételével valamennyi ajánlattevõ jelen volt. A bontáskor ajánlatkérõ ismertette az ajánlattevõk nevét, székhelyét, a megajánlott készülék megnevezését, típusát, az ellenszolgáltatás mértékét és a vállalt teljesítési határidõt.<br>
Az ajánlatkérõ az ajánlatok elbírálásának határidejét 30 nappal meghosszabbította, melyrõl valamennyi ajánlattevõt 1999. április 21-én faxon értesítette. Hirdetményt a K. É.-ben nem tett közzé.<br>
Az ajánlatok értékelésére az ajánlatkérõ bírálóbizottságot hozott létre. Az ajánlatok értékelésének szakaszában az ajánlatkérõ a nem egyértelmû kijelentés tartalmának tisztázása érdekében – a többi ajánlattevõ egyidejû értesítése mellett 1999. április 20-án kelt levelében – felvilágosítást kért a Diatron Kft.-tõl a tekintetben, hogy Olympus AU 600-as, vagy AU 600/-40-es típusú kémiai analizátori készülékre tettek-e ajánlatot, avagy mindkettõre. Egyidejûleg megkeresték az Országos Kórház- és Orvostechnikai Intézet fõigazgatóját, hogy az általuk kiadott Olympus AU 600-as és AU 600/-40-es típusú kémiai analizátorok rendelkeznek-e ORKI-engedéllyel. Diatron Kft. válaszában kifejtette, hogy az AU 600-as típusra tett ajánlatot, és erre is vonatkozik az ORKI-engedély, de lehetõség lesz a jövõben AU 600/40 típusú készülék szállítására is. Az ORKI válaszlevelében nyilatkozta, hogy a megajánlott termék rendelkezik ORKI-engedéllyel. Továbbá ajánlatkérõ nem egyértelmû kijelentése tartalmának tisztázása érdekében megkereste a Diagnosticum Rt.-t is arra vonatkozóan, hogy milyen teljesítési határidõt vállalt ajánlatában.<br>
Az ajánlatok értékelése során az ajánlatkérõ közbeszerzési bizottsága 155/1999. (V. 22.) határozata értelmében érvénytelenné nyilvánította a Biosan Kft. ajánlatát, mert a VPOP és helyi adóhatóság igazolása nem került csatolásra, az Elmedco Kft. ajánlatát, mert aláírási címpéldány nem került hitelesítésre, valamint a Diagnosticum Kft. ajánlatát, mert a teljesítési határidõ nem az ajánlati felhívás szerint került meghatározásra.<br>
Ajánlatkérõ 1999. május 20-án hirdetett eredményt, és a fenti határozat értelmében II., III., IV. sz. kérelmezõ ajánlatát érvénytelenné nyilvánította. Az ajánlatkérõ III/1. tudásszintû 5 db kémiai automata vonatkozásában a Diatron Kft.-t hirdette ki nyertesnek bruttó 148 000 000 Ft-os áron, míg a második legkedvezõbbet az Akadimpex Kft.-t tette bruttó 127 032 375 Ft. értékben. A III/2. tudásszintû 10 db sürgõsségi automatára a legkedvezõbb ajánlatot az Assista Kft. tette bruttó 95 000 000 Ft-os ajánlati áron, visszalépése esetén a legkedvezõbbnek a Diatron Kft.-t hirdette ki. A szerzõdéseket az ajánlatkérõ a két nyertessel megkötötte 1999. június 7. napján.<br>
I. sz. kérelmezõ Akadimpex Kft. 1999. május 27-én nyújtott be jogorvoslati kérelmet a Döntõbizottsághoz. Módosított jogorvoslati kérelmében sérelmezte, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése értelmében nem biztosította a verseny tisztaságát ajánlatkérõ azzal a magatartásával, hogy nem állapította meg az ajánlatok bontásakor az 52. § (1) bekezdésére figyelemmel, hogy a nyertes Diatron Kft. ajánlata érvénytelen.<br>
Továbbá megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdését, valamint az 59. § (1) bekezdését is, mert nem az ajánlati felhívásban megadott értékelési szempontok szerint bírált, és nem az összességében legkedvezõbb ajánlatot tevõt hirdette ki nyertesnek, azaz õt. Álláspontja szerint a nyertes ajánlattevõ ajánlata érvénytelen több okból is. Nem egyértelmû álláspontja szerint, hogy mire tett ajánlatot, hiszen az AU 600-as, illetõleg az AU 600/40-es típusra is tett álláspontja szerint ajánlatot, bár a második típus nem is létezik ebbõl a készülékbõl, továbbá kétséges, hogy rendelkezik-e megfelelõ ORKI-engedéllyel.<br>
Minderre tekintettel kérte a jogsértés megállapítását, bírság kiszabását és a felmerült perköltségben való marasztalást.<br>
II. sz. kérelmezõ a Diagnosticum Rt. jogorvoslati kérelmét 1999. május 28-án nyújtotta be. Módosított jogorvoslati kérelmében sérelmezte, hogy álláspontja szerint jogszerûtlenül állapította meg ajánlatáról ajánlatkérõ, hogy érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel, nevezetesen, hogy nem az ajánlati felhívásnak megfelelõen történt a szállítási határidõ meghatározása, illetõleg, hogy azzal ellentétes volt. Álláspontja szerint a szállítási határidõre pontos nyilatkozatot tettek, de a nem egyértelmû kijelentés tisztázására irányuló, ajánlatkérõtõl érkezett levélre adott válaszában határozottan megjelölték a teljesítési határidõt. Továbbá álláspontja szerint érvényesen nem jött létre a megállapodás az ajánlatkérõ és a nyertesek között, mert nem az arra jogosultak kötötték meg a közbeszerzési eljárást lezáró szerzõdést.<br>
Kérte a jogsértés megállapítását, a bírság kiszabását, valamint a felmerült költségek megfizetésére kötelezését ajánlatkérõnek.<br>
III. sz. kérelmezõ Biosan Kft. 1999. június 3-án nyújtotta be jogorvoslati kérelmét. Álláspontja szerint megsértette ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdését, amikor hirdetmény közzététele nélkül hosszabbította meg az elbírálási határidõt további 30 nappal, valamint a bontáskor az ajánlatkérõ által készített jegyzõkönyv nem felel meg a jegyzõkönyv kritériumainak, az csupán egy emlékeztetõ. Ezt támasztja alá az a körülmény, hogy a jegyzõkönyvön dátumként a bontást követõ nap szerepel. Álláspontja szerint jogsértõen járt el akkor is az ajánlatkérõ, amikor érvénytelenné nyilvánította az ajánlatát a Vám- és Pénzügyõrség Országos Parancsnoksága (továbbiakban: VPOP) által kiadott igazolás és az adóigazolás hiányára tekintettel. Álláspontja szerint a közbeszerzési törvény szövegkörnyezetébõl következik, hogy a Kbt. 52. § (2) és (3) bekezdése szerint meg kell állapítani az ajánlatok bontásakor az ajánlatok érvénytelenségét, illetõleg, hogy kivel szemben alkalmaz kizárást. Hiszen a Kbt. 53. §-ából az következik, hogy akinek ajánlata érvénytelen, vagy akit kizártak, az már nem vehet részt az eljárás további szakaszában.<br>
Tekintettel arra, hogy nem került megállapításra ajánlatának érvénytelensége a bontáskor, így ebbõl az következik, hogy lehetõség van az érvénytelenségi ok orvoslására, egészen jelen esetben az eredményhirdetésig. Korábban jogvita volt a VPOP és a kérelmezõ között, ezért nem állt módjában az ajánlat benyújtásának pillanatában az igazolást beszerezni. Ez a jogvita idõközben elrendezõdött és az ezzel kapcsolatos igazolásokat beszerezte kérelmezõ, amelyet benyújtottak ajánlatkérõnek 1999. május 31-én, még az eredményhirdetést megelõzõen. Álláspontja szerint nem volt jogszerû a kizárása az eredményhirdetéskor. Nézete szerint az ajánlata érvényes, és összességében nem a nyertes, hanem õ adta a legkedvezõbb ajánlatot, erre tekintettel kérte a jogsértés megállapítását, bírság kiszabását és a felmerült perköltség megfizetését.<br>
IV. sz. kérelmezõ Elmedco Kft. 1999. június 8-án nyújtott be a Döntõbizottsághoz jogorvoslati kérelmet, melyben megismételte az I., II., és III., sz. kérelmezõk jogorvoslati kérelmét, nevezetesen ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését, nem biztosította a verseny tisztaságát, az 52. § (1) bekezdését, mert ajánlatát érvénytelenné nyilvánította, az 54. §-át, mert a bontásról jegyzõkönyvet nem készített, az 56. § (1) bekezdését, valamint az 59. § (1) bekezdését, mert nem az értékelési szempontok szerint összességében legkedvezõbb ajánlatot tevõt hirdette ki, és a Kbt. 55. § (2) bekezdését, mert nem tett közzé hirdetményt az elbírálási határidõ meghosszabbításáról.<br>
Kérte, hogy a Döntõbizottság állapítsa meg a jogsértést, bírságot szabjon ki a jogsértõvel szemben, és az eljárás során felmerült költségei megfizetésére kötelezze ajánlatkérõt.<br>
Ajánlatkérõ képviselõje részben elkésettségre, részben alaptalanságra hivatkozással kérte a jogorvoslati kérelmek elutasítását. Érdemi védekezésében elõadta, hogy álláspontja szerint a Diatron nyertes Kft. ajánlattevõ az AU 600-as géppel pályázott, amelyre ORKI-engedéllyel rendelkezett az ajánlat benyújtásakor, így az õ ajánlatát sem ez okból, sem más okból nem kellett érvénytelennek tekinteni, valamint az elbírálási szempontok szerint összességében a Diatron Kft. és az Assista Kft. adta a legkedvezõbb ajánlatot. Így e tekintetben sem követtek el törvénysértést.<br>
Az ajánlatok bontása a Kbt.-ben elõírt módon megtörtént, errõl kézzel írott jegyzõkönyv készült.<br>
Az ajánlatok bontásakor a kötelezõ tartalmi elemek, melyet a Kbt. elõír – ajánlattevõk neve, székhelye, ajánlati ár –, ismertetésre került, s a jegyzõkönyv géppel történõ leírása másnap történt, így ez a dátum került azon feltüntetésre.<br>
Az ajánlattételi határidõt ajánlatkérõ meghosszabbította, ugyan hirdetményt errõl nem tett közzé, de a határidõ hosszabbításról közvetlenül írásban értesítette ajánlattevõket, így jogsérelem nem történt. Álláspontja szerint azonban a jogorvoslati kérelem ezen része elkésett. Elõadta továbbá, hogy jogszerûen zárta ki III. sz. kérelmezõt és jogszerûen nyilvánította érvénytelennek II. és IV. sz. kérelmezõk ajánlatát. Hiánypótlásra lehetõséget nem biztosított.<br>
Álláspontja szerint a Kbt. törvényi szabályozásból következik, hogy legkésõbb az eredményhirdetésig megállapíthatják az érvénytelenséget, illetõleg, hogy kivel szemben alkalmazzák a kizárás intézményét, ez történt ezen három kérelmezõ ajánlata tekintetében is, amely ajánlatkérõi magatartás álláspontja szerint jogszerû volt. Elõadta továbbá, hogy az ajánlatok érvényességére, illetve érvénytelenségére vonatkozó, valamint a közbeszerzési eljárást lezáró döntését a Kbt. 61. § (1) bekezdés elõírása szerint nyilvánosan kihirdette, és az érvénytelenné nyilvánítás okáról az ajánlattevõket az eredményhirdetést követõen írásban is tájékoztatta.<br>
Assista Kft. egyéb érdekelt a jogorvoslati kérelem elutasítását kérte.<br>
Álláspontja szerint az ajánlatkérõ eljárása jogszerû volt. A tárgyaláson tett nyilatkozatában elismerte, hogy az ajánlatához csatolt aláírási címpéldány 1995. évben került kiállításra, illetõleg 1996. évben történt meg annak hitelesítése.<br>
A Diatron Kft. jogszerûnek tartotta az ajánlatkérõ eljárását, és ugyancsak a tárgyaláson tett nyilatkozatában elismerte, hogy az ajánlatához csatolt forgalmazói nyilatkozat és referencialista angol nyelven került benyújtásra.<br>
Egyéb érdekelt további érdemi észrevételt nem tett.<br>
A Döntõbizottság elsõdlegesen megvizsgálta az ajánlatokat abból a szempontból, hogy azok érvényesek-e, illetõleg az ajánlattevõk estében kellett-e a kizárás jogintézményét alkalmaznia ajánlatkérõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. A (2) bekezdés értelmében az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát.<br>
Az ajánlatkérõ a beérkezett ajánlatok felbontásakor, illetõleg azt követõen megállapítja, hogy mely ajánlatok érvénytelenek, illetõleg mely ajánlattevõvel szemben kell a kizárás jogintézményét alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek, míg az 53. § (1) bekezdése azokat az esetköröket részletezi, melyek fennálltakor az ajánlattevõt ki kell zárni az eljárásból. Mind az ajánlatok érvénytelenségének megállapítása, mind pedig a kizárás intézményének alkalmazása esetében a jogkövetkezmény azonos, azaz a közbeszerzési eljárás további szakaszában már nem vehet részt.<br>
A fenti törvényi szabályozásból következik, hogy az ajánlatkérõ akár az ajánlatok felbontásakor is megállapíthatja az érvénytelenséget, illetõleg a kizárást, azonban kötelezõen ezt a jogszabály nem írja elõ, hiszen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésének második fordulatában azt is rögzíti, hogy azt követõen is megállapíthatja. Az azt követõ idõszak pedig az eredményhirdetésig tart, hiszen a közbeszerzési eljárást lezáró döntéséig hozhat az ajánlatkérõ közbeszerzési eljárásával kapcsolatos ajánlattevõi aktust. Ebbõl következik, hogy a közbeszerzési eljárásának folyamatában mindvégig, akár a felbontáskor, de akár az eredmény kihirdetésekor ezt megállapíthatja, hiszen sok esetben csak az ajánlatok értékelésének fázisában juthat el oda az ajánlatkérõ, hogy biztonsággal megállapíthassa bármelyik ajánlatról, hogy érvénytelen, avagy azt, hogy mely ajánlattevõvel szemben kellene a kizárást alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése értelmében érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírásoknak megfelelõen bocsátotta rendelkezésre,<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
Emellett az 53. § (1) bekezdés szerint az ajánlatkérõnek ki kell zárnia az eljárásból azt az ajánlattevõt, aki<br>
a) a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban foglaltak ellenére nyújtotta be ajánlatát,<br>
b) részérõl a kizáró ok az eljárás alatt következett be,<br>
c) hamis adatot szolgáltatott.<br>
Az a) pont szabályozása azt jelenti, hogy akkor kell ajánlattevõvel szemben a kizárást alkalmazni, ha úgy nyújtotta be ajánlatát, hogy 1 évnél régebbi tartozása van a Kbt.-ben megnevezett szervek, elkülönített alapok felé.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>b) pontja rögzíti, hogy a közbeszerzési eljárásban nem lehet ajánlattevõ, aki 1 évnél régebben lejárt adó-, illeték-, vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
A Döntõbizottság ezen törvényi szabályok figyelembevételével vizsgálat tárgyává tette a jogorvoslati kérelmeket, valamint ezzel összefüggésben az ajánlatokat, annak függvényében, hogy mi volt az ajánlatkérõi kívánalom, melyet rögzített az ajánlati felhívásában és a dokumentációjában, és ehhez képest az ajánlattevõk hogyan nyújtották be ajánlataikat.<br>
Az Akadimpex Kft. kérelme részben alapos az alábbiak szerint.<br>
A Döntõbizottság az I. sz. kérelmezõ ajánlatának vizsgálatakor észlelte, hogy az ajánlatkérõ által az ajánlati felhívásban elõírt aláírási címpéldányt nem csatolta, valamint a forgalmazói nyilatkozat, melyet ugyancsak ajánlatkérõ az ajánlati felhívásában elõírt csatolni – mely 1999. március 22. napján kelt –, angol nyelven került benyújtásra.<br>
A korábban hivatkozott törvényhelyek kimondják, hogy az ajánlattevõ az ajánlati felhívásban és a dokumentációban foglaltaknak megfelelõen köteles az ajánlatát megtenni. Az ajánlatkérõ maga írta elõ ajánlatkérõi kívánalomként azt az ajánlati felhívás 11. c) pontjában, hogy 60 napnál nem régebbi cégbejegyzési okmányok eredeti vagy hiteles példányát – nevesítve cégkivonat, aláírási címpéldány, amennyiben a folyamatban változás, bejegyzés történik, akkor az az iránti kérelmet – csatolni kell. Továbbá ajánlatkérõ ajánlati felhívásában és a  dokumentációban elõírta, hogy az ajánlattétel nyelve magyar, valamint az ajánlati dokumentáció 7. oldalának 10. pontjában kiterjesztõen meghatározta azt is, hogy az ajánlathoz kapcsolódó anyagokat és levelezéseket is magyar nyelven kell benyújtani azzal, hogy ez alól csupán a prospektusok jelentenek kivételt, hiszen azt idegen nyelven is megküldhetik. Az úgynevezett ajánlathoz csatolt forgalmazói nyilatkozat mindenképpen az ajánlat része, ajánlathoz kapcsolódó, így ebbõl következõen ezt is az ajánlatkérõi kívánalomnak megfelelõen magyar nyelven kellett benyújtania ajánlattevõknek.<br>
Emellett észlelte a Döntõbizottság azt a körülményt is, hogy az ajánlatkérõ pontosan elõírta az ajánlati felhívásának 15. pontjában, hogy roncsolásmentes, bontás nélküli kötésben kell az ajánlatokat benyújtani. A Döntõbizottság álláspontja szerint az ajánlatkérõ ezzel az elõírással azt kívánta biztosítani, hogy az ajánlatok lapjainak összefûzése után egységes kötetet képezzenek, és amelynek egyértelmûen észlelhetõ roncsolása nélkül az ajánlatokból lap(oka)t sem kivenni (fûzni), sem befûzni ne lehessen.<br>
Ezen követelménynek nem felel meg a lapok oly módon történõ összefûzése (pl. spirál, dosszié), amely nincs egyéb, csak roncsolással eltávolítható eszközzel (pl. fonal) összefûzve és biztosítva (pl. csomózás és leragasztása, körcímkével lebélyegezve, aláírással ellátva, vagy nyomdai úton történõ kötéssel stb.). Nem fogadható el ajánlatkérõ azon védekezése, hogy a roncsolásmentességen zárt borítékba történõ ajánlatok benyújtását értette, hiszen külön rendelkezett a roncsolásmentes ajánlatok zárt borítékban történõ elhelyezésérõl (15.7.)<br>
Minderre tekintettel tehát nem észlelte ajánlatkérõ, hogy ezen okok miatt az I. sz. kérelmezõ ajánlata érvénytelen volt, hiszen az nem felelt meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglalt törvényi követelményeknek.<br>
A Döntõbizottság ezt követõen megvizsgálta a nyertes ajánlattevõ Diatron Kft. ajánlatát, elsõdlegesen érvényesség szempontjából.<br>
A becsatolt ajánlatból, annak mûszaki specifikációjából és a meghozott eljárást lezáró döntést követõen megkötött szerzõdésre tekintettel a Döntõbizottság megállapította, hogy a nyertes ajánlattevõ az AU 600-as típusú készüléket ajánlotta meg.<br>
Erre vonatkozott az ajánlattal kapcsolatos ORKI-engedély, az ajánlati ár és a közbeszerzési eljárást lezáró döntést követõ szerzõdés tárgya is ugyanezen termék.<br>
Megállapította a Döntõbizottság azonban, hogy az ajánlat érvényességvizsgálata körében nem észlelte ajánlatkérõ, hogy a nyertes forgalmazói nyilatkozata is angol nyelven került becsatolásra. Így önmagában ez az egy érvénytelenségi ok is érvénytelenné teszi ajánlattevõ ajánlatát a fentebb kifejtett okokra tekintettel, mert nem a felhívásnak megfelelõen nyújtotta be az ajánlatát.<br>
Erre figyelemmel a Döntõbizottság részben megalapozottnak tekintette az Akadimpex Kft. jogorvoslati kérelmét, és nem az általa hivatkozott, hanem más okból állapította meg a nyertes Diatron Kft. ajánlatának érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel. Minderre tekintettel rendelkezett úgy a Döntõbizottság, hogy az eljárás során felmerült 30 000 Ft igazgatási szolgáltatási díjat köteles a jogsértõ ajánlatkérõ megfizetni az Akadimpex Kft. részére.<br>
A II. sz. kérelmezõ jogorvoslati kérelme alaptalan.<br>
A Diagnosticum Rt. jogorvoslati kérelme körében is megvizsgálta az ajánlatot érvénytelenség szempontjából a Döntõbizottság. A becsatolt iratokból megállapítható volt, hogy az ajánlattevõ eredeti aláírási címpéldányát csatolta, azonban az 60 napnál régebbi, hiszen 1993. március 10-én történt a kiállítás, a hitelesítése pedig 1996. augusztus 16-án történt, továbbá a forgalmazói engedélye angol nyelven került becsatolásra.<br>
Nem fogadta el a Döntõbizottság kérelmezõ azon védekezését, hogy nem volt követelmény a 60 napnál nem régebbi cégbejegyzési okmányok csatolása, és az arra való hivatkozást, hogy változás nem történt a cégjegyzésben, hiszen ezt az ajánlatkérõ elõírta, tehát már önmagában az a tény, hogy a cégkivonata 60 napnál régebbi, és nem hitelesített, ajánlatát érvénytelenné tette, amihez még járult a Döntõbizottság által megállapított érvénytelenségi ok, az angol nyelven becsatolt forgalmazói nyilatkozat.<br>
A Döntõbizottság továbbá megvizsgálta azt az ajánlattevõi nyilatkozatot is, mely a szállítási határidõre vonatkozott. Ajánlatának "pályázati nyilatkozat" részében úgy nyilatkozik, hogy "az eredményhirdetés határidejének meghosszabbítása esetén a vállalt szállítási határidõ a meghosszabbítás idõtartamával megegyezõen módosul", majd fizetési és szállítási feltételek címszó alatt úgy nyilatkozik, hogy "az ajánlatkérõ által megadott szállítási határidõre szállít, illetõleg a becsatolt szerzõdéstervezet 6. pontjában ezzel szemben azt rögzíti, hogy a teljesítési határidõ: a szerzõdéskötés napját követõ elsõ naptól számítva legkésõbb 4 hónap."<br>
Az ajánlatkérõ az ajánlati felhívásának 4. pontjában meghatározta a szállítás határidejét oly módon, hogy legkésõbb 1999. július 20-ig kéri a szállítást, ebbõl az következik, hogy elõszállítást elfogad, de a megadott szállítási határnapon túli szállítást már nem.<br>
Ehhez képest II. sz. kérelmezõ ajánlati nyilatkozata ettõl eltért, nem egyértelmû, azt nem a felhívásnak megfelelõen tette meg.<br>
A törvény korábban hivatkozott rendelkezése elõírja, hogy az ajánlattevõnek az ajánlati felhívásra pontos határozott nyilatkozatot kell tenni, így különös tekintettel a szállítási határidõre is.<br>
Nem volt jogszerû Döntõbizottság álláspontja szerint az ajánlatkérõi lebonyolító részérõl az a magatartás, amikor az ajánlatának pontosítására kérte fel ajánlattevõt, hiszen a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében szabályozott jogintézmény arra vonatkozik, amikor egy ajánlat nem egyértelmû kijelentést tartalmaz. Márpedig a szállítási határidõnek egyértelmûnek kell lenni, hivatkozva a Kbt. 43. § (1) bekezdésére, így a teljesítési határidõnek ugyanúgy, mint az ajánlati árnak egyértelmûnek kell lenni, így ezzel kapcsolatos nem egyértelmû kijelentés tisztázását nem kérhette volna ajánlatkérõ jogszerûen. Ennek az a nem kívánatos jogkövetkezménye lenne, hogy lényeges tartalmi elemeit az ajánlatnak – így akár az árat, akár a szerzõdési határidõt –, ezen jogintézményre hivatkozással az ajánlat benyújtását követõen nyílt eljárásban az ajánlattevõk módosíthatnák.<br>
Minderre tekintettel jogszerû volt az a döntése ajánlatkérõnek, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a fenti ok miatt érvénytelenné nyilvánította II. sz. kérelmezõ ajánlatát, mindamellett, hogy a Döntõbizottság további érvénytelenségi okot is észlelt. A Döntõbizottság II. sz. kérelmezõ jogorvoslati kérelmét a Kbt. 88. § (1) bekezdés a) pontja alapján mint alaptalant elutasította. A kérelmezõ kérelme alapján jogsértés megállapításra nem került, ezért a felmerült költségek viselésérõl a Döntõbizottság a rendelkezõ részben foglaltak szerint határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése értelmében a közbeszerzésekkel kapcsolatos jogorvoslat körében a bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A (2) bekezdés szerint a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása. Ebbõl a törvényi szabályozásból következik, hogy a Döntõbizottság nem tette vizsgálata tárgyává azt a kérdést, hogy a jogosultak írták-e alá a közbeszerzési eljárást lezáró szerzõdést, hiszen a szerzõdés semmisségének, illetõleg érvényességének vizsgálata bíróság hatáskörébe tartozó kérdés.<br>
A Biosan Kft. III. sz. kérelmezõ jogorvoslati kérelme alaptalan.<br>
A Döntõbizottság tényként állapította meg, melyet maga a kérelmezõ is elismert, hogy az ajánlatának benyújtásakor nem csatolta a VPOP-tól beszerzett, valamint a helyi adótartozásról szóló igazolását.<br>
A Döntõbizottság álláspontja szerint, mint ahogyan azt fentebb kifejtette, az ajánlatkérõ nem köteles az ajánlatok bontásakor megállapítani azt, hogy kell-e az ajánlattevõvel szemben a kizárást alkalmazni, ezt megteheti egészen az eredményhirdetés idõpontjáig. Annál is inkább megteheti, hiszen jelen eljárásban az ajánlatkérõ nem biztosított a Közbeszerzések Tanácsa által kiadott 4/1996. (K. É. 31.) sz. ajánlás szerint hiánypótlásra lehetõséget az ajánlattevõknek. Ezen ajánlásnak nincs jogszabályi ereje, így annak betartása nem kötelezõ ajánlatkérõk részére.<br>
Az ajánlat benyújtásának pillanatában kell rendelkeznie az ajánlatoknak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>körében foglalt nyilatkozatokkal, valamint igazolásokkal. Különösebb vizsgálatot nem igényelt, hiszen maga ajánlattevõ is elismerte, hogy ezekkel az igazolásokkal nem rendelkezett az ajánlata, és arra vonatkozó hatósági igazolást sem csatolt, hogy az esetlegesen fennálló adósság késõbbi idõpontban történõ megfizetéséhez írásban hozzájárult-e a hatóság.<br>
A Biosan Kft. ajánlata tekintetében is jogszerûen járt el ajánlatkérõ, amikor vele szemben a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontjának rendelkezését alkalmazta, nevezetesen, hogy a 46. § ellenére nyújtotta be az ajánlatát. Jogszerûen járt el akkor is az ajánlatkérõ, amikor nem fogadta be pótlólag az igazolásokat hiánypótlási lehetõség hiánya miatt, hiszen ha a pótlólagos igazolásokat elfogadta volna, akkor sértette volna a Kbt.-ben deklarált alapelvet, az esélyegyenlõség elvét, mivel a többi ajánlattevõnek ezt a lehetõséget nem biztosította.<br>
Emellett észlelte még a Döntõbizottság azt a körülményt is, hogy ajánlatkérõ korábban kifejtett elõírásával ellentétesen szétnyitható, roncsolás nélkül bontható kötésben nyújtotta be ajánlatát kérelmezõ, valamint ajánlatának 3. oldalán forgalmazói nyilatkozata angol nyelvû.<br>
A Döntõbizottság vizsgálat tárgyává tette az ajánlatkérõi jegyzõkönyvezéssel kapcsolatos jogorvoslati kérelmét a kérelmezõnek. A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a kimondja, hogy az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie. A becsatolt iratokból megállapítható, hogy az ajánlatkérõ jegyzõkönyvet készített az ajánlatok felbontásáról és ismertetésérõl. Rögzítette a becsatolt jegyzõkönyv, hogy a beérkezett ajánlatokat ajánlatkérõ felbontotta, valamint rögzítette a jelen lévõ személyeket, azt a tényt, hogy az ajánlatokat felbontották, és rögzítette a bontás Kbt. 51. § (3) bekezdésében nevesített bontás során történõ kötelezõ ajánlatkérõi aktusokat.<br>
Az is megállapítható az iratokból, hogy az ajánlati felhívásban korábban meghatározott napon történt az ajánlatok bontása. Így e tekintetben jogszabálysértést az ajánlatkérõ azzal a magatartásával, hogy a géppel leírt jegyzõkönyv a leírás dátumát tartalmazza, jogsértést nem valósított meg, ez a Kbt. szabályaiba nem ütközött, hiszen a bontás szabályainak megfelelõen járt el, és a bontás aktusait megfelelõen rögzítette. Sem a megtartott nyilvános tárgyaláson, sem írásbeli beadványában ezt egyik ajánlattevõ sem sérelmezte, s nem merült fel azzal kapcsolatosan adat, hogy nem a törvényben elõírt módon történt az ajánlatok bontása.<br>
Így e tekintetben is alaptalannak kellett tekinteti a III. sz. kérelmezõ kérelmét.<br>
A III. sz. kérelmezõ kérelmének további része elkésett az alábbiak szerint. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése kimondja, hogy a bizottság eljárása kérelemre vagy hivatalból indul. Ugyanezen törvényhely (5) bekezdése rögzíti, hogy az eljárás megindítása e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Erre a törvényi szabályozásra tekintettel tehát a jogsértõ esemény, illetõleg magatartás, amelyet sérelmezett III. sz. kérelmezõ, az az volt, hogy ajánlatkérõ nem tett közzé hirdetményt az elbírálási határidõ meghosszabbításáról. Errõl akkor szerzett tudomást, amikor 1999. április 21-én írásban értesítette az ajánlattevõt, s elmulasztotta közzétenni ezt a K. É.-ben. Tehát ehhez viszonyítottan nemcsak a 15 napos, hanem a 60 napos szubjektív határidõ is letelt a kérelem elõterjesztéséhez viszonyítottan, így tehát ezért a kérelem elbírálásának jelen idõpontban eljárásjogi akadálya volt.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára figyelemmel részben alaptalanság, a Kbt. 79. § (5) bekezdésére tekintettel részben elkésettség címén a kérelmezõ jogorvoslati kérelmét elutasította.<br>
Kérelmére jogsértés megállapításra nem került, így az eljárás során felmerült költségeket maga viseli.<br>
IV. sz. Elmedco Kft. kérelmezõ jogorvoslati kérelme alaptalan az alábbiak szerint.<br>
A becsatolt iratokból megállapítható volt, hogy kérelmezõ aláírási címpéldánya 1990. XI. 5. napján kelt, és ennek hitelesítése nem történt meg, illetõleg nem magyar, hanem angol nyelvû, 1998. május 15-i keltezésû forgalmazói nyilatkozat került becsatolásra. Jogszerûen járt el ajánlatkérõ, amikor érvénytelenné nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlatát, hiszen nem az ajánlati felhívás, dokumentáció kívánalmainak megfelelõen nyújtotta be ajánlatát ajánlattevõ.<br>
Észlelte továbbá a Döntõbizottság, hogy nem roncsolás nélkül bontható kötésben volt az ajánlata, ugyancsak a felhívással ellentétesen.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése rögzíti, hogy az eljárás megindítása e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár. Erre a törvényi szabályozásra tekintettel tehát a jogsértõ esemény, illetõleg magatartás, amelyet sérelmezett IV. sz. kérelmezõ, az az volt, hogy ajánlatkérõ nem tett közzé hirdetményt az elbírálási határidõ meghosszabbításáról. Errõl akkor szerzett tudomást, amikor 1999. április 21-én írásban értesítette ajánlattevõt, s elmulasztotta közzétenni ezt a K. É.-ben. Tehát ehhez viszonyítottan nemcsak a 15 napos, hanem a 60 napos szubjektív határidõ is letelt, tehát ezen kérelem elbírálásának jelen idõpontban eljárásjogi akadálya volt.<br>
Minderre tekintettel a IV. sz. kérelmezõ jogorvoslati kérelmét részben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint mint alaptalant, részben figyelemmel a 79. § (5) bekezdésére, mint elkésettet utasította el, és rendelkezett a maga által történõ költségviselésrõl.<br>
A Döntõbizottság mindezeken túlmenõen megvizsgálta az érvényesként elfogadott és nyertesként kihirdetett Assista Kft., valamint OMKER Rt. ajánlatát is.<br>
Az Assista Kft. ajánlata tekintetében megállapítható volt ugyancsak, hogy nem roncsolás nélkül bontható volt az ajánlat kötése, valamint az aláírási címpéldány 1995. október 15-én kelt, és ennek hitelesítése 1996. szeptember 11-én történt meg és forgalmazói nyilatkozata is angol nyelven került becsatolásra. Mindezekre tekintettel megállapítható, hogy az Assista Kft. esetében sem észlelte ajánlatkérõ, hogy nem az ajánlati felhívásnak megfelelõen nyújtotta be az ajánlatát és elmulasztotta azt érvénytelennek nyilvánítani.<br>
Az OMKER Rt. esetében egy érvénytelenségi okot észlelt a Döntõbizottság, nevezetesen, hogy roncsolás nélkül bontható formában került becsatolásra az ajánlat, minekután azonban ez határozott ajánlatkérõi kívánalom volt, hiszen ezt maga az ajánlatkérõ elõírta, így ehhez az elõíráshoz ajánlatkérõ kötve van, így az õ ajánlatát ezen okból érvénytelennek kellett volna tekintenie.<br>
Kétséges, hogy valójában szükség volt-e olyan szigorú érvényességi követelményeket elõírni, melyeket megkövetelt felhívásában és dokumentációjában ajánlatkérõ a Döntõbizottság álláspontja szerint, de miután a törvényes határidõn belül egyik ajánlattevõ sem sérelmezte ezeket a szigorú feltételeket, így a Döntõbizottságnak vizsgálnia kellett, hogy valamennyi ajánlattevõtõl azonos módon számon kérte-e az ajánlatkérõ a felhívásának és dokumentációjának elõírásait.<br>
Mindezekre tekintettel a Döntõbizottság nézete szerint nincs olyan érvényes ajánlat a kérelmezõk vonatkozásában, ami összehasonlításra alkalmas lenne, hiszen érvénytelen ajánlatok alkalmatlanok az elbírálási szempontok szerinti összehasonlításra, mert annak eljárásjogi akadálya van.<br>
A Döntõbizottság a rendelkezésre álló adatok alapján ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ban szabályozott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 19.<br>
<br>
Dr. Deli Betty s. k. 	Ruthner Oszkár s. k. <br>
közbeszerzési biztos	   közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>