<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4730)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-6764<br>
Fax: 355-5082<br>
Ikt. sz.: D.103/13/1999<br>
Ügyintézõ: dr. Bíró László<br>
<br>
Tárgy: A Ránky Bt. jogorvoslati kérelme Budapest Fõváros Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Ránky Bt. (1125 Budapest, Karvaly u. 4., a továbbiakban: kérelmezõ) kérelme alapján, melyet a Budapest Fõváros Önkormányzata (1052 Budapest, Városház u. 9–11., képviseli: dr. Molnár Judit ügyvéd, 1061 Budapest, Krisztina krt. 65–67., a továbbiakban: ajánlatkérõ) a dokumentációban részletezett mûszaki specifikációjú 39 db különféle endoscopiás eszköz beszerzése tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (3) bekezdését és 52. § (2) bekezdés d) pontját, ezért a Döntõbizottság a III/1-es tudásszintre vonatkozó (2 db videocolonoscop) döntés kivételével az ajánlatkérõ eljárást lezáró döntését megsemmisíti. Egyebekben a kérelmet mint alaptalant, a Döntõbizottság elutasítja.<br>
A Döntõbizottság felhívja ajánlatkérõt, hogy a III/2– III/9 endoscopos eszközökre ajánlatot továbbra is fenntartó cégek ajánlatát újból értékelje, és ennek alapján hozzon döntést a nyertes és az azt követõ legkedvezõbb ajánlatot tevõ személyérõl.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételtõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ 1999. február 10-én ajánlati felhívást tett közzé a K. É. 1999. évi 6. számában nyílt eljárás megindítására (0479), a dokumentációban részletezett mûszaki specifikációjú 39 db különféle endoscopiás eszköz beszerzése tárgyában.<br>
A felhívás elsõ pontjában tették közzé azt, hogy a fõpolgármester nevében a Fõpolgármesteri Hivatal Beruházási és Közbeszerzési Ügyosztálya jár el. A 3. a) pontban megjelölték a teljesítés helyeként azon egészségügyi intézményeket, ahová az eszközöket szállítani kell, tételesen feltüntetve az eszközök darabszámát is. Ajánlatkérõ dokumentációt is készített, melyet az Euromedic Trading Kft.-tõl vehettek át ajánlattevõk a felhívás 5. a) pontjában írt helyen és ideig. A 8. pontban kikötötte ajánlatkérõ, hogy 55 000 Ft ajánlati biztosítékot kér, valamint azt, hogy aki az ajánlati biztosítékot az ajánlattételi határidõig nem fizeti be, annak ajánlata érvénytelen.<br>
A 11.1. d) pontban elõírták, hogy az ajánlathoz kell csatolni az elõzõ három év jóváhagyott mérlegét és eredménykimutatást. A 14. pont szerint többváltozatú ajánlat is megengedett volt az ajánlott termék minõsége esetében. A 15.2. pontban közölte ajánlatkérõ, hogy az eredményhirdetés idõpontja és helye az ajánlatok bontásakor kerül ismertetésre. 15.3. pont szerint az eredményhirdetés napját követõ elsõ naptól számított 16. napon, azaz 1999. június 7-én kívánt ajánlatkérõ szerzõdést kötni. A 15.6. pontban elõírták, hogy az ajánlatokhoz csatolni kell a megajánlott termékre vonatkozó, érvényes ORKI- és a külön jogszabály által elõírt egyéb engedélyeket is.<br>
A fentebb hivatkozott dokumentáció 1. pontjában elõírta ajánlatkérõ, hogy: "Az ajánlattevõ legkésõbb az ajánlattételi határidõ lejártát megelõzõ tizedik napig írásban (levélben vagy telefaxon), az ajánlati felhívásban meghatározott címen és telefaxszámon további tájékoztatást kérhet megbízottól az ajánlat elkészítéséhez szükséges bármilyen információ tekintetében. Az ajánlatkérõ az ajánlattételi határidõ lejárta elõtt legkésõbb 6 (hat) nappal írásban adja meg a kért tájékoztatást. A kérésre adott tájékoztatás tartalmát valamennyi ajánlattevõvel ismerteti az ajánlatkérõ. E kötelezettségének az ajánlatkérõ oly módon tesz eleget, hogy a dokumentáció megvásárlása révén már ismertté vált ajánlattevõk címére írásban – a fenti határidõig – megküldi a kiegészítõ tájékoztatást. A késõbb vásárolt dokumentációval együtt a kiegészítõ tájékoztatás is átadásra kerül az ajánlattevõk részére. A tájékoztatás nem eredményezheti a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésébe ütközõ módon az ajánlati felhívás módosítását."<br>
A 2. pont elsõ mondata pedig azt tartalmazza, hogy: "Az ajánlatkérõ az ajánlattételi határidõ lejártáig bármikor jogosult módosítani az ajánlati felhívásban, illetve a dokumentációban meghatározott feltételeket."<br>
Az 5. b) pontban kötötte ki ajánlatkérõ, hogy a hatósági engedély (ORKI, MEEI, vagy a MEEI-vel azonos értékû engedély stb.) az áru jellegétõl függõen csatolandó!<br>
Az 5. c) pont második mondata tartalmazza, hogy az ajánlattevõnek legalább 20 hónap jótállást, és legalább 3 év szavatosságot kell vállalni. Az 5. d) pont szerint az ajánlati árat úgy kellett az ajánlatban rögzíteni, hogy az összesített ajánlati árnak meg kellett egyeznie az ajánlatkérõ (megrendelõ) által fizetendõ árral.<br>
Ugyanitt kötötték ki azt is, hogy a kedvezmény jellege és mértéke csak a jelen közbeszerzés tárgyához kapcsolódhat, és a nyújtandó kedvezmény jellegét tekintve az sem irányulhat az ajánlatkérõ tisztességtelen befolyásolására. A kedvezmény lehet a megajánlott áru összárára vetített százalékban megajánlott kedvezmény is.<br>
Kérelmezõ az ajánlattételi határidõ lejárta elõtt, 1999. március 4-én több kérdést tett fel írásban ajánlatkérõhöz a dokumentációban irt módon. E levél 1. pontjában azt kérdezte kérelmezõ, hogy: "1. A nemzetközi gyakorlatban, különösen a laparoszkópos kézi eszközökre vonatkozóan (kolecisztektómiás és appendektómiás szett) a legalább 20 hónap jótállás és a 3 év szavatosság irreális követelmény. Természetesen a tenderek más tételeire (optikák, urológiai endoszkópok) a jótállási igény is csak maximum 18 hónap szokásos. Kérjük ezt a kritériumot a tenderbõl kivenni, illetve megadható-e az igényelttõl eltérõ, rövidebb jótállási és szavatossági idõ?"<br>
Ajánlatkérõ a kérdésekre adott válaszát az 1999. március 16-án kelt levelében elkészítette a feltett kérdésekre, és általa is elismerten megküldte ajánlattevõknek, így kérelmezõnek is.<br>
E válasz elsõ tétele szerint: "A dokumentáció 5. c) pont: megadható rövidebb, legalább 18 hónapos jótállási idõ is."<br>
A dokumentációt 8 cég vásárolta meg, de az 1999. március 24-i ajánlattételi – és egyben bontási – határidõig csak az alábbi 7 tett ajánlatot: a HÖR-KA Kft., Kortex Kft., Medilas Kft., Hun-Med Kft., Olympus Hungary Kft., Endoscop Hungária Kft. és kérelmezõ.<br>
Az ajánlatok bontása során ajánlattevõk indítványára úgy döntött ajánlatkérõ képviselõje, hogy ismertetéskor az ajánlattevõ nevét, székhelyét, a vállalt teljesítési határidõt és a kért ellenszolgáltatás bruttó teljes (összesített) értékét ismertetik. Vállalta azt is, hogy a bontási jegyzõkönyv, melyet írásban megküldenek minden ajánlattevõnek, tartalmazni fogja a részletes (tételes) árakat is. E tételes kimutatás szerint a Kortex Kft. ajánlatában a III/3. tételnél 6 819 588 Ft, a III/4. tételnél 3 910 307 Ft és a III/5. tételnél 1 979 755 Ft lett feltüntetve, míg a kért ellenszolgáltatás bruttó összegeként 40 123 202 Ft szerepelt a jegyzõkönyvben. Ezen összeg a tételes kimutatást tartalmazó mellékletben 53 049 490 Ft összesített ellenszolgáltatást tartalmazott.<br>
Az ajánlatok elsõdleges értékelését végzõ bizottság külön vizsgálta a III/1. tudásszintû eszközökre (2 db videocolonoscop) vonatkozó három ajánlatot, amit az Olympus Hungary Kft., a Hun-Med Kft. és a Medilas Kft. nyújtott be. Ugyanígy külön értékelték a III/2.–III/9. tudásszintre adott négy darab ajánlatot is.<br>
A bizottság azt javasolta ajánlatkérõnek, hogy a III/1. tudásszintû eszközökre vonatkozó ajánlatok közül zárják ki érvénytelenség miatt az Olympus Hungary Kft. ajánlatát a mérleg és a biztosíték befizetésének hiánya miatt, és a fennmaradó 2 ajánlatból a Hun-Med Kft. ajánlatát javasolta nyertesnek elfogadni.<br>
A III/2.–III/9. tudásszintû eszközöknél azt javasolta a bizottság, hogy az Endoscop Hungária Kft. ajánlatát a biztosíték befizetésének hiánya miatt, míg kérelmezõ ajánlatát azért, mert a 20 havi jótállás helyett 18 hónapot ajánlott meg, nyilvánítsa ajánlatkérõ érvénytelennek. A fennmaradó 2 ajánlat közül a III/2.; a III/3.; a III/6.; a III/7.; a III/8. és a III/9. tételeknél a HÖR-KA Kft.-t, míg a III/4. tételnél a Kortex Kft.-t javasolták nyertesnek kihirdetni. A III/5. tétel nyertesére a bizottság nem tett javaslatot.<br>
Ezt követõen, 1999. április 16-án egy másik bizottság, nevezetesen a szakmai véleményezõ bizottság az alábbi javaslatokat terjesztette elõ ajánlatkérõhöz, miután az Olympus Hungary Kft., a Medilas Kft., az Endoscop Hungária Kft. és kérelmezõ ajánlatát érvénytelenné nyilvánította, megindokolva döntését.<br>
A kérelmezõ ajánlatát ezen bizottság is azért nyilvánította érvénytelennek az ülésrõl felvett jegyzõkönyv tanúsága szerint, mert "18 havi jótállást vállalt a kiírásban szereplõ 20 hónap helyett". Egyéb indokot az érvénytelenségre nem jelölt meg a szakmai bizottság a jegyzõkönyvben.<br>
1999. április 19-én a fõpolgármester javaslatra jóváhagyta az elbírálási határidõ 30 nappal történõ meghosszabbítását, amit ajánlatkérõ a K. É. 1999. április 21-i, 16. számában közzé is tett 1838 számon. Ennek alapján az elbírálási határidõ 1999. május 23-án járt le. A Fõpolgármesteri Hivatal Beruházási és Közbeszerzési Ügyosztálya az 1999. május 12-én kelt levelében az alábbi indokolással tett elõterjesztést az eljárás nyerteseire és a második legkedvezõbb ajánlatokra a kilenc tudásszinten: "Tekintettel arra, hogy az endoszkópiás eszközök szállítására tett ajánlatok felülvizsgálatánál megállapítható, hogy a lebonyolító az összehasonlító táblában a Kortex Kft. ajánlati árainál helytelenül nem a kedvezménnyel csökkentett és az ajánlatkérõ által fizetendõ árakat szerepeltette. A Kortex Kft. helyes ajánlati árait a mellékelt táblázatban tüntettük fel.<br>
A helyes árak összevetése esetén az érvényes és tartalmilag is megfelelõ árajánlatok alapján mód nyílik a megadott keretösszegen belül a lehetséges szállítók kiválasztására.<br>
Fentiek alapján az ügyosztály – az érintett eszközök beszerzésénél szakértõi tevékenységet ellátó dr. Ruszinkó Barnabás urológus fõorvos úrral egyeztetetten – az alábbi elõterjesztést teszi: "A Fõpolgármesteri Hivatal Beruházási és Közbeszerzési Ügyosztálya 1999. május 19-én készítette el a fõpolgármester részére a döntési javaslatot a 182., a 183. és 184/1999. (V. 14.) sz. Közb. Biz. határozatok alapján, amit a fõpolgármester még ugyanazon a napon egyetértõleg el is fogadott. E döntést hirdette ki ajánlatkérõ képviselõje 1999. május 21-én, mely szerint:<br>
– érvénytelennek nyilvánították az Olympus Hungary Kft., a Medilas Kft., az Endoscop Hungária Kft. és kérelmezõ ajánlatát.<br>
A III/1.–III/9. tudásszintre nyertesnek nyilvánították a<br>
III/1. Hun-Med Kft.-t bruttó 15 500 000 Ft ajánlati árral<br>
III/2. HÖR-KA Kft.-t	bruttó 4 858 145 Ft ajánlati árral<br>
III/3. Kortex Kft.-t	bruttó 5 157 896 Ft ajánlati árral<br>
III/4. Kortex Kft.-t	bruttó 2 957 503 Ft ajánlati árral<br>
III/5. Kortex Kft.-t	bruttó 1 546 281 Ft ajánlati árral<br>
III/6. HÖR-KA Kft.-t	bruttó 2 372 698 Ft ajánlati árral<br>
III/7. HÖR-KA Kft.-t	bruttó 2 778 511 Ft ajánlati árral<br>
III/8. HÖR-KA Kft.-t	bruttó 4 894 761 Ft ajánlati árral<br>
III/9. HÖR-KA Kft.-t	bruttó 10 270 086 Ft ajánlati árral<br>
Ajánlatkérõ a III/1.; 2.; 3.; 6.; és 8. tudásszinten nem hirdetett második helyezettet, míg a III/4. és 5. tudásszintnél a HÖR-KA Kft., a III/7. és 9. tudásszintnél pedig a Kortex Kft. lett a második helyezett.<br>
Kérelmezõ 1999. június 1-jén fordult jogorvoslati kérelemmel a Döntõbizottsághoz. Ebben kérte a jogsértés megállapítását, az ajánlatkérõ eljárást lezáró döntésének megsemmisítését és az ajánlatkérõ igazgatási szolgáltatási díjban való marasztalását. Kérte továbbá ideiglenes intézkedéssel a szerzõdéskötés megtiltását is.<br>
Kérelmét alapvetõen azzal indokolta, hogy írásos kérelmére válaszolva ajánlatkérõ módosította a dokumentáció jótállási idõre vonatkozó rendelkezését, és ezzel hozzájárult ahhoz, hogy 18 hónapos jótállási idõ is megadható az ajánlatban. Ajánlatkérõ ennek ellenére az eredményhirdetésen azt közölte, hogy kérelmezõ ajánlata érvénytelen volt, mert ajánlatában csak 18 hónapot vállalt. Sérelmezte azt is, hogy részére az eredményhirdetésen nem adták át az eredményhirdetés jegyzõkönyvét. Állítása szerint ajánlata több tétel esetén kedvezõbb volt a nyertesnek kihirdetett ajánlatánál. Azt is jogsértésnek véli, hogy az eredményhirdetés során a bontáskor ismertetett ártól több helyen eltért ajánlatkérõ, megsértve ezzel a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdését.<br>
Álláspontja szerint a bontás alkalmával nem ismertette ajánlatkérõ az eredményhirdetés idõpontját, holott ezt a felhívás 15.2. pontjában rögzítette.<br>
A Döntõbizottság a kérelem benyújtásakor rendelkezésére álló adatok és iratok alapján a szerzõdés megkötését az 1999. június 2-án kelt D.103/3/1999. számú határozatával megtiltotta, mivel a közbeszerzés tisztasága megsértésének veszélye fennállását állapította meg.<br>
Ajánlatkérõ írásos észrevételében úgy nyilatkozott, hogy kérelmezõ 1999. február 16-án átvette az ajánlati dokumentációt, ezért a 20 hónapos jótállásra hivatkozása kérelmezõnek elkésett. Amennyiben a Döntõbizottság ezt nem így értékelné, akkor hivatkozik a Ptk. 248. §-ára, mely szerint a felek jótállási kötelezettséget szerzõdésben is vállalhatnak, jogszabályban elõírt kötelezettségtõl eltérõ mértékben.<br>
Álláspontja szerint nem helytálló kérelmezõ azon sérelme, hogy nem kapott tájékoztatást ajánlata elutasításának az indokáról, mert arra a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése alapján a kérelmezõ 1999. május 23-án kézhez vett írásbeli kérelmére – törvényes határidõben – 1999. június 4-én megadták az írásos választ. Álláspontja szerint ajánlatkérõ nem köteles az eredményhirdetésrõl jegyzõkönyvet készíteni. Elismerte ajánlatkérõ, hogy 1999. március 16-i keltezésû levelében arról tájékoztatta kérelmezõt, hogy legalább 18 hónapos jótállási határidõ is vállalható volt, de nem ezért, hanem más érvénytelenségi okok miatt nyilvánították érvénytelenné ajánlatát, így a Kbt. 56. § (1) és 59. § (1) bekezdéseinek megsértése fel sem merülhet.<br>
Véleménye szerint abból adódik a bontási jegyzõkönyv mellékletében szereplõ részajánlati árak eltérése az eredményhirdetéskor ismertetettektõl, mert a Kortex Kft. ajánlatából a megajánlott engedmény levonása nélkül lettek azok feltüntetve a jegyzõkönyv mellékletében. Álláspontja szerint e kérdésben is elkésett kérelmezõ, mert a hivatkozott jegyzõkönyvet a melléklettel kérelmezõ már 1999. március 31-én kézhez kapta. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését azért nem sértette meg ajánlatkérõ, mert az ajánlatok bontásakor közölte, hogy az elbírálás konkrét idõpontjáról írásban értesíti ajánlattevõket, és ezt meg is tette 1999. május 18-án, tekintettel az elbírálási határidõ meghosszabbítására.<br>
Álláspontja szerint a lefolytatott közbeszerzési eljárás és az azt lezáró döntése megfelelt a Kbt. rendelkezéseinek, ezért kérte a kérelmet megalapozatlanság és elkésettség miatt elutasítani és egyben kérte kérelmezõ marasztalását az igazgatási szolgáltatási díj megfizetésében is.<br>
Az ügyben érdekelt felek közül – a felhívás ellenére – írásos érdemi észrevételt csak a Hun-Med Kft. és az Olympus Hungary Kft. nyújtott be a Döntõbizottsághoz. A Hun-Med Kft. úgy nyilatkozott, hogy kéri a jogorvoslati kérelmet mint megalapozatlant elutasítani és egyben megállapítani, hogy ajánlatkérõ elfogadó nyilatkozata alapján a szerzõdés létrejött közöttük. Az Olympus Hungary Kft. indítványozta a felhívás újbóli kiírását és az ajánlatok törvényszerû elbírálását.<br>
A felek az ügyben tárgyalás tartását nem kértek, ezért a Döntõbizottság a rendelkezésére álló iratok, dokumentumok és írásos nyilatkozatok alapján megállapította, hogy ajánlatkérõ megsértette a határozat rendelkezõ részében írtakat az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint az ajánlatok felbontásakor ismertetni kell az ajánlattevõk nevét, székhelyét (lakhelyét), az általa kért ellenszolgáltatást és az általa vállalt teljesítési határidõt.<br>
A Döntõbizottság a rendelkezésére álló – ajánlatkérõ által is becsatolt – bontási jegyzõkönyvbõl és az annak elválaszthatatlan részét képezõ tételes árajánlat-táblázatból kétséget kizáróan megállapította, hogy ajánlatkérõ a Kortex Kft. árajánlatainál nem a 25% kedvezménnyel csökkentett árakat tüntette fel a III/3.–4. és 5. tudásszintû eszközöknél, szemben az ajánlattevõk részére megküldött, 1999. május 19-én kelt levéllel, melyben az eljárás eredményérõl adott tájékoztatást ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. Mivel ilyen megengedõ szabály nincs az 51. § (3) bekezdése tekintetében, ezért ajánlatkérõnek nagyobb figyelemmel, pontosan kellett volna az ajánlatok bontása alkalmával ellenõriznie az árajánlatokat, különös tekintettel arra a tényre, hogy a tételes felsorolást utólag készítette és küldte meg ajánlattevõknek azok kérésének megfelelõen.<br>
Fentiekre tekintettel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését, ezért a jogorvoslati kérelem erre vonatkozó része alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint: az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ugyanezen törvényhely (2) bekezdésének d) pontja pedig úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A jogorvoslati eljárás során kétséget kizáróan állapította meg azt is a Döntõbizottság, hogy még az ajánlattételi határidõ lejárta elõtt közölte kérelmezõvel és minden egyes ajánlattevõvel azt az ajánlatkérõ nevében eljáró Fõpolgármesteri Hivatal Beruházási és Közbeszerzési Ügyosztálya, hogy az ajánlati dokumentáció 5. c) pontjában elõírt 20 hónapos jótállás helyett rövidebb, legalább 18 hónapos jótállási idõ is megadható. Ezzel ajánlatkérõ az ajánlattevõk által megvásárolt dokumentációban írt ezen feltételt jogszerûen megváltoztatta, így azt követõen nem nyilváníthatta volna érvénytelenné kérelmezõ ajánlatát arra hivatkozva, hogy csak 18 hónapos jótállást vállalt ajánlatában.<br>
A Döntõbizottság nem fogadta el ajánlatkérõ írásos észrevételében írt azon "védekezését", hogy más érvénytelenségi okok miatt zárták ki kérelmezõ ajánlatát, mert a becsatolt jegyzõkönyvekben mindenhol csak a 18 hónapos jótállás miatti érvénytelenségre hivatkozik ajánlatkérõ.<br>
Fenti indoklás alapján a jogorvoslati kérelem e tárgykörben is megalapozott.<br>
Megalapozatlan a jogorvoslati kérelem azon része, mely szerint jogsértõ ajánlatkérõ azon magatartása, hogy az eredményhirdetés alkalmával nem adták át kérelmezõnek az eredményhirdetés jegyzõkönyvét. Ilyen jegyzõkönyv átadása a jelen lévõ ajánlattevõnek nem kötelezõ, annál is inkább, mert a <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl kell az ajánlattevõnek jegyzõkönyvet készítenie. A Döntõbizottság megállapította, hogy ezeket ajánlatkérõ elkészítette, és tájékoztatási kötelezettségének is eleget tett, amikor írásos kérelmére közölte írásban kérelmezõvel az ajánlata elutasításának indokait az 1999. június 4-én kelt levéllel. E tényekre tekintettel a jogorvoslati kérelem ezen része is alaptalan.<br>
A kérelem <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésére vonatkozó része is megalapozatlan, mert ajánlatkérõ nyilatkozata szerint az ajánlatok bontásakor szóban közölte ajánlattevõkkel, hogy az elbírálás konkrét idõpontjáról írásban értesíti õket, amit késõbb meg is tett. Ajánlatkérõ fenti nyilatkozatának életszerûségét támasztja alá az is, hogy az elbírálási határidõt jogszerûen a K. É.-ben közzétéve meghosszabbította, így nem is közölhette volna a bontáskor a tényleges idõpontot, csak azt, hogy errõl a feleket késõbb írásban tájékoztatja.<br>
A Döntõbizottság nem vizsgálta, hogy kérelmezõ ajánlata kedvezõbb volt-e, mint a nyertesnek kihirdetett ajánlatok valamelyike, mert ennek megállapításával a Döntõbizottság elvonta volna ajánlatkérõ döntési jogkörét. Ennek kiküszöbölésére rendelkezett úgy a Döntõbizottság, hogy amennyiben kérelmezõ is továbbra fenntartja ajánlatát, akkor ajánlatkérõ azt is értékelve hozzon döntést az eljárás nyertesére és a második helyezettre vonatkozóan, és azt hirdesse ki nyilvánosan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a), b), c), d) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 23.<br>
<br>
dr. Bíró László s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>