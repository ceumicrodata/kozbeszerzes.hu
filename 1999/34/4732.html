<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4732)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.121/9/1999<br>
<br>
Tárgy: A Puma-Wood Kft. jogorvoslati kérelme a MATÁV Rt. közbeszerzési eljárása ellen<br>
<br>
Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Puma-Wood Fafeldolgozó és Kereskedelmi Kft. (1174 Budapest, Báthory u. 13., továbbiakban: kérelmezõ) jogorvoslati kérelmére indult eljárást –, melyet dr. Tür István jogi fõelõadó (1122 Budapest, Krisztina krt. 6–8.) által képviselt MATÁV Rt. (1122 Budapest, Krisztina krt. 6–8.) ajánlatkérõnek a 80 000 db telített vezetéktartó faoszlop tárgyú közbeszerzési eljárása ellen indított – a Döntõbizottság megszünteti.<br>
A felmerült költségeiket a felek maguk viselik. A határozat ellen fellebbezésnek helye nincs.<br>
A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. március 3-án ajánlati felhívást tett közzé a rendelkezõ rész szerinti beszerzés tárgyában.<br>
A felhívásra 5 ajánlat érkezett: a kérelmezõ, a Mávfavéd Kft., a Kelet-Váll-Ber Kft., az Ensto-Elsto Kft. és a Lignum Kft. ajánlattevõktõl.<br>
Ajánlatkérõ a május 13-án tartott eredményhirdetésen a kérelmezõ 2 569 992 EUR összegû ajánlatát hirdette ki nyertesnek.<br>
A Mávfavéd Kft. május 26-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlattevõt hirdetett ki nyertesnek, aki az õ 2 383 000 EUR összegû ajánlatánál kedvezõtlenebb ajánlatot nyújtott be.<br>
A Döntõbizottság az ügyben június 10-én tárgyalást tartott.<br>
A tárgyalást követõen, június 15-én a kérelmezõ is jogorvoslati kérelmet terjesztett elõ a Döntõbizottsághoz. Kérelmét azzal indokolta, hogy a tárgyaláson jutott tudomására, hogy a Mávfavéd Kft. nem az ajánlati felhívásban és dokumentációban foglaltaknak megfelelõen tette meg ajánlatát, ezért azt ajánlatkérõnek érvénytelenné kellett volna nyilvánítania.<br>
Ajánlatkérõ a június 25-én kelt észrevételében kérte a jogorvoslati kérelem elutasítását. Közölte, hogy kérelmezõ nem jelölte meg konkrétan, hogy a kérelmét mire alapítja, álláspontja szerint a Mávfavéd ajánlata minden tekintetben megfelelt az ajánlati felhívásban, illetve dokumentációban foglaltaknak, így az érvényes. A Mávfavéd Kft. a június 2-án kelt észrevételében szintén kérte a kérelem elutasítását, állítása szerint ajánlata érvényes.<br>
A Döntõbizottság által június 29-re kitûzött tárgyalást megelõzõ napon kérelmezõ a jogorvoslati kérelmet írásban visszavonta.<br>
A közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése kimondja, hogy a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése alapján, ha az ügyfél az eljárás megindítására vonatkozó kérelmét visszavonja, a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése rendelkezik arról, hogy közbeszerzési ügyben az eljárás hivatalból történõ megindítását csak a Közbeszerzések Tanácsának tagja kezdeményezheti, ezért a Döntõbizottság nem folytathatja le az eljárást hivatalból, saját hatáskörében.<br>
Fentieknek megfelelõen a Döntõbizottság a kérelem visszavonása miatt a jogorvoslati eljárást megszünteti, tekintettel arra, hogy a kérelmezõ az eljárás megindítására irányuló kérelmét visszavonta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 30.<br>
<br>
dr. Csitkei Mária s. k.	Gaga Albert s. k.<br>
közbeszerzési biztos	közbeszerzési biztos<br>
<br>
dr. Bíró László s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>