<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4729)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.154/11/1999<br>
<br>
Tárgy: A Vialux Elektromos Tervezõ és Kivitelezõ Kft. jogorvoslati kérelme a Budapesti Elektromos Mûvek Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vialux Elektromos Tervezõ és Kivitelezõ Kft. (1045 Budapest, Széchenyi tér 10., képviseli: dr. Tarcsai Mihály ügyvéd, 1410 Budapest, Király u. 93. Pf. 128, a továbbiakban: kérelmezõ) jogorvoslati kérelmére, amelyet a Budapesti Elektromos Mûvek Rt. (1132 Budapest 62., Pf. 511, képviseli dr. Zehetbauer Judit jogtanácsos, a továbbiakban: ajánlatkérõ) 1999–2000. évekre a 0,4 kV és 20 kV-os elosztóhálózatainak bõvítése és felújítása (rekonstrukciója), valamint karbantartása során tervezett szabadvezeték-szerelési munkák kivitelezése tárgyú közbeszerzési eljárása ellen nyújtott be – a kérelem visszavonása miatt –, a Döntõbizottság a jogorvoslati eljárást megszünteti.<br>
A Döntõbizottság 1999. július 16-án kelt D.154/4/1999. sz. ideiglenes intézkedést elrendelõ határozatának hatálya a jelen határozat kihirdetésével, illetve annak kézhezvételével megszûnik.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. május 5-én a K. É. 18. számában részvételi felhívást tett közzé nyílt elõminõsítési eljárás lefolytatására a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (3) bekezdése alapján mûködési területén az 1999–2000. évekre a 0,4 kV és 20 kV-os elosztóhálózatainak bõvítése és felújítása (rekonstrukciója), valamint karbantartása során tervezett szabadvezeték-szerelési munkák kivitelezésére.<br>
Ajánlatkérõ a benyújtott részvételi jelentkezéseket 1999. június 14-én elbírálta, és a kérelmezõt 1999. június 29-én faxon értesítette, hogy jelentkezése nem felel meg a részvételi felhívásban foglalt követelményeknek, ezért alkalmatlannak minõsítette.<br>
Ajánlatkérõ az elõminõsítési eljárás eredményérõl szóló tájékoztatót a K. É. Szerkesztõbizottságához 1999. július 5-én küldte meg.<br>
Kérelmezõ 1999. július 15-én benyújtott jogorvoslati kérelmében sérelmezte ajánlatkérõ alkalmatlanná minõsítõ döntését, és kérte annak megsemmisítését, jogsértés megállapítását és a költségeinek megtérítését.<br>
A Döntõbizottság hivatalból 1999. július 16-án D.154/4/1999. sz. határozatával a közbeszerzési eljárást felfüggesztette.<br>
Ajánlatkérõ 1999. július 22-én megküldött érdemi ellenkérelmében a jogorvoslati kérelem alaptalanság miatti elutasítását kérte.<br>
Kérelmezõ 1999. július 26-án faxon és levélben értesítette a Döntõbizottságot, hogy a jogorvoslati kérelmét visszavonja, és kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint "a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint "a bizottság eljárása kérelemre vagy hivatalból indul", míg a (3) bekezdés szerint "a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti".<br>
A 79. § (4) bekezdése szerint "a hivatalból történõ eljárás megindítását a Tanács tagja kezdeményezi, ha e törvény szabályait sértõ eseményrõl szerez tudomást".<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (1) bekezdése szerint "az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket, az eljárás folytatásáról pedig az ügyfelet értesíteni kell."<br>
A Döntõbizottság a fenti törvényhelyek alapján a rendelkezõ részben foglaltak szerint a jogorvoslati eljárást megszüntette.<br>
Az Áe. 89. § (1) bekezdése kimondja, hogy "az államigazgatási eljárás költségét – ha jogszabály másként nem rendelkezik – az állam viseli; az illetékfizetési kötelezettségre az illetékekre vonatkozó szabályok irányadók."<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. július 26.<br>
<br>
<br>
Dr. Eke Pekács Tibor s. k. 	Ruthner Oszkár s. k. <br>
közbeszerzési biztos	   közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>