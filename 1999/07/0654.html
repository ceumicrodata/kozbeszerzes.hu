<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0654)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D.239/32/1998.<br>
<br>
Tárgy: Semperit Kaucsuk Kft. jogorvoslati kérelme 21 egészségügyi intézmény megbízásából eljárt Euromedic Trading Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Varga Andrea ügyvéd (1117 Budapest, Fehérvári u. 23.) által képviselt Semperit Kaucsuk Kft. (1025 Budapest, Szépvölgyi út 122/A, a továbbiakban: kérelmezõ) jogorvoslati kérelmének visszavonása miatt – melyet a Debreceni Orvostudományi Egyetem (4032 Debrecen, Nagyerdei krt. 98.), Szent-Györgyi Albert Orvostudományi Egyetem (6701 Szeged, Tisza L. krt. 107.), MÁV Kórház (5000 Szolnok, Verseghy u. 6–8.), Toldy Ferenc Kórház (2700 Cegléd, Törteli út 1–3.), Veszprém Megyei Önkormányzat Csolnoky Ferenc Kórház (8200 Veszprém, Kórház u. 1.), Fõvárosi Önkormányzat Uzsoki Utcai Kórház (1145 Budapest, Uzsoki u. 29.), Jávorszky Ödön Városi Kórház (2601 Vác, Argenti Döme tér 1–3.), Városi Kórház (4600 Kisvárda, Árpád út 26.), Békés Megyei Képviselõ-testület Pándy Kálmán Kórháza (5700 Gyula, Semmelweis u. 1.), Szabolcs-Szatmár-Bereg Megyei Önkormányzat Jósa András Kórház (4400 Nyíregyháza, Szent István u. 68.), Réthy Pál Kórház (5600 Békéscsaba, Gyulai u. 18.), Baranya Megyei Kórház (7623 Pécs, Rákóczi u. 2.), Fõvárosi Önkormányzat Bajcsy-Zsilinszky Kórház (1105 Budapest, Maglódi út 89–91.), Borsod-Abaúj-Zemplén Megyei Önkormányzat Kórháza (3501 Miskolc, Szentpéteri kapu 76.), Tolna Megyei Önkormányzat Kórháza (7100 Szekszárd, Béri Balog Á. u. 5–7.), Csongrád Megyei Önkormányzat Területi Kórháza (6601 Szentes, Sima F. u. 44–58.) Tüdõgyógyintézet (2045 Törökbálint, Munkácsy M. u. 70.), Kaposi Mór Megyei Kórház (7400 Kaposvár, Tallián Gy. u. 20–34.), Magyar Imre Kórház (8400 Ajka, Korányi F. u. 1.), Erzsébet Kórház (5100 Jászberény, Szelei út 2.) és a Fõvárosi Önkormányzat Jähn Ferenc Dél-pesti Kórház (1204 Budapest, Köves út 2–4., a továbbiakban: ajánlatkérõk) megbízásából az Euromedic-Trading Kft. (1051 Budapest, Vörösmarty tér 1., a továbbiakban: megbízott) a dokumentációban részletezett mennyiségû és féleségû egészségügyi kesztyûk beszerzésére kiírt közbeszerzési eljárása ellen nyújtott be – a Döntõbizottság a jogorvoslati eljárást megszünteti.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatérõk megbízásából megbízott a K. É. 22 . számában 1998. június 3-án nyílt eljárás lefolytatására ajánlati felhívást tett közzé. Kérelmezõ 1998. október 8-án jogorvoslati kérelmet nyújtott be a Döntõbizottsághoz, melyben kérte az ajánlatkérõk 1998. október 2-án hozott Hungaromedical Rt.-t érintõ döntésének megsemmisítését, ajánlata érvénytelenségének megállapítását, hamis adatszolgáltatása miatt a közbeszerzési eljárástól történõ eltiltását és bírság kiszabását, valamint az eljárási költségekben történõ marasztalását ajánlatkérõnek. Ideiglenes intézkedésként a szerzõdés megkötésének megtiltását indítványozta.<br>
Álláspontja szerint ajánlatkérõ döntése azért jogsértõ, mert nevezett ajánlattevõ ajánlata érvénytelen, mert nem tartalmazta teljes körûen a megajánlott kesztyûk vonatkozásában az OMMF hatósági engedélyét és az ORKI-engedélyt.<br>
A Döntõbizottság 1998. október 13-án kelt D.239/4/1998. számú ideiglenes intézkedésével a szerzõdés megkötését megtiltotta.<br>
A Döntõbizottság 1998. november 4-én tárgyalást tartott érdekelt felek jelenlétében a jogorvoslati eljárásban.<br>
A tárgyaláson kérelmezõ képviselõje bejelentette a Döntõbizottságnak, hogy a lefolytatott bizonyítás eredményeként a jogorvoslati kérelmében foglaltak nem állnak fenn, nevezett ajánlattevõvel szemben, ezért jogorvoslati kérelmét visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az Áe. rendelkezéseit kell alkalmazni. Ugyanezen törvényhely (2) bekezdése elõírja, hogy a Döntõbizottság eljárása kérelemre vagy hivatalból indul. A (3) bekezdés szerint a kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv a eljárást folytatja. Az eljárás megszüntetésérõl a 13. § (2) bekezdése szerint értesítetteteket, az eljárás folytatásáról pedig az ügyfelet értesíteni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése szerint a hivatalból történõ eljárás megindítását a Tanács tagja kezdeményezi, ha e törvény szabályait sértõ eseményrõl szerez tudomást.<br>
Erre irányuló kezdeményezés a jogorvoslati eljárásban nem volt, valamint a kérelmezõ a tárgyalás berekesztéséig jogorvoslati kérelmét visszavonta, így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörénél fogva a rendelkezõ rész szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 5.<br>
<br>
Dr. Eke Pekács Tibor s. k.	Pribelszkiné Mravik Erzsébet s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>