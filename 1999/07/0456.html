<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0456)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.281/7/1998.<br>
<br>
Tárgy: Stacke Multisafe Kft. jogorvoslati kérelme a Magyar Posta Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Stacke Multisafe Bankbiztonsági Termékeket Gyártó Kft. (2659 Érsekvadkert, Petõfi S. u. 1. a továbbiakban: kérelmezõ) jogorvoslati kérelmét – amelyet a Magyar Posta Rt. (1055 Budapest, Sas u. 24., a továbbiakban: ajánlatkérõ) "64 db idõkésleltetõ zárral ellátott páncélszekrény beszerzése" tárgyú közbeszerzési eljárása ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. október 14-én megjelent 41. számának 6613–14. oldalain tette közzé nyílt eljárási formájú ajánlati felhívását a rendelkezõ részben meghatározott közbeszerzésre. Az ajánlati felhívás és a hozzá kiadott dokumentáció tartalmazza többek között, hogy az ajánlatkérõ az ajánlatokat zárt borítékban kérte benyújtani, az ajánlati felhívásban meghatározott idõpontban, 1998. november 24-én 12.00 óráig. Az ajánlatkérõ elõírta, hogy az ajánlattevõ a borítékon tüntesse fel saját nevét, címét, továbbá, hogy "páncélszekrényekre ajánlat, felbontani csak az ajánlatok bontásának napján lehet".<br>
Az ajánlati felhívás 6. a) pontjában foglalt idõpontig a kérelmezõ, az Orako Kft., az F. S. A. Kft., a VDH Triton Rt., az SMP Kft., a Baross 1 Kft., a Faktor 2000 Kft., a Toldi Vasipari Szövetkezet, a FITTICH Kft. nyújtott be ajánlatot.<br>
Az ajánlatkérõ az ajánlatok bírálata során megállapította, hogy a kérelmezõ a pályázat benyújtásakor nem tüntette fel a lezárt borítékon a cég címét és a fentiekben idézett szöveget. Ezért az ajánlatot tartalmazó borítékot fel sem bontották, hanem, mivel a kérelmezõ nem az ajánlati felhívásnak és a dokumentációnak megfelelõen nyújtotta be ajánlatát, õt kizárták a további eljárásból.<br>
A kérelmezõ 1998. november 25-én nyújtotta be jogorvoslati kérelmét a Döntõbizottsághoz, amelyben kérte, hogy a Döntõbizottság kötelezze az ajánlatkérõt arra, hogy õt az eljárásba vonja be, és érdemben bírálja el ajánlatát. Ideiglenes intézkedés alkalmazását kérte. Arra az esetre, ha az ajánlatkérõ már a közbeszerzési eljárást lezáró döntését is meghozná a határozat kibocsátásának idõpontjáig, akkor kérte, hogy azt a döntést a Döntõbizottság semmisítse meg, és kötelezze az ajánlatkérõt a költségek viselésére.<br>
Az ajánlatkérõ a Döntõbizottsághoz megküldött észrevételében hangsúlyozta, hogy nem követett el törvénysértést, az ajánlati felhívás és a dokumentáció világosan és egyértelmûen tartalmazta, mit vár el az ajánlatkérõ az ajánlattevõktõl. Hangsúlyozta, hogy az ajánlatok beadásával kapcsolatos elõírás sem öncélú volt, hanem az pontosan a közbeszerzési eljárások alapelvei – nevezetesen a verseny tisztasága és az esélyegyenlõség biztosítása – betartását célozta.<br>
Egyéb érdekeltek érdemi észrevételt nem tettek.<br>
A Döntõbizottság a rendelkezésre álló közigazgatási iratok tartalma, az ajánlati felhívás, a dokumentáció, az ajánlatkérõ nyilatkozata és az ajánlatok tanulmányozása alapján az alábbiakat állapította meg:<br>
A jogorvoslati kérelem alaptalan.<br>
Az ajánlatkérõ helyesen járt el akkor, amikor részletesen, egyértelmûen és félreérthetetlenül határozta meg az ajánlatok benyújtásával kapcsolatos formai elõírásokat. A Magyar Posta Rt. jelentõs mennyiségû közbeszerzési eljárást folytat le. Az egy idõben zajló különbözõ közbeszerzésekre érkezõ beadványokat valamilyen módon meg kell különböztetni az egyéb beadványoktól.<br>
Miután az ajánlatkérõnél érvényben lévõ belsõ utasításnak megfelelõen az iratkezelõnek borítékbontási és iktatási kötelezettsége van, ezért ha a borítékon nincsen feltüntetve az, hogy azt felbontani csak a bontás napján lehetséges, akkor értelemszerûen nem biztosítható, hogy a megkülönböztetõ jelzéssel el nem látott borítékot a bontási idõpontot megelõzõen fel ne bontsák, amely természetesen sérti az ajánlattevõ esélyegyenlõségét és a verseny tisztaságát, tehát ütközne a törvény alapelveiben megfogalmazottakkal. A Döntõbizottság az ajánlatkérõ fenti érvelését elfogadta, mert az tényszerû, logikus; a törvény elõírásainak betartását célozza.<br>
A Döntõbizottság megállapította, hogy a kérelmezõ felbontatlan borítékán csak a cég neve szerepel (bélyegzõ formájában), de a cég címét nem tüntették fel. Ugyanakkor hiányzik a borítékról az a megkülönböztetõ jelzés, amelyet a jelen határozatban már idéztünk, és amelyet szó szerint tartalmaz az ajánlati felhívás 15. pont 9. francia bekezdése. Miután a cég megnevezésén túlmenõen a cég címe feltüntetésének is jelentõsége van az ajánlatok értékelési folyamatában az egyértelmû azonosíthatóság érdekében, így tehát nem kifogásolható az ajánlatkérõ ajánlati felhívásban közölt elvárása.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése tartalmazza: "az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
Miután egyértelmûen megállapítható a rendelkezésre álló dokumentumokból, hogy a kérelmezõ nem az ajánlatkérõ által meghatározott formai követelményeknek megfelelõen készítette el és nyújtotta be ajánlatát, ezért az ajánlatkérõ jogszerûen alkalmazta az ebbõl fakadó jogi következményeket, nevezetesen azt, hogy a fentiek miatt a kérelmezõi ajánlat érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltak alapján, azaz nem felel meg az ajánlati felhívásban meghatározott feltételeknek. Ebbõl fakadóan egyértelmû az is, hogy az érvénytelen ajánlat nem vehet részt az érdemi elbírálásban, tehát az ajánlatkérõ helyesen járt el akkor, amikor a formai elõírásoknak meg nem felelõ ajánlatot kizárta az elbírálandó ajánlatok sorából.<br>
A fenti megállapítások egyértelmûek, vitathatatlan tényeken, dokumentumokon alapulnak.<br>
Miután a Döntõbizottság a fentieket egyértelmûen megállapította, ezért a kérelmet mint alaptalant a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 8.<br>
<br>
Dr. Monory Bulcs s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>