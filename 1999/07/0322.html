<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0322)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.259/12/1998.<br>
Tárgy: a Hídépítõ Rt. jogorvoslati kérelme Hímesháza Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hídépítõ Rt. (1138 Budapest, Karikás F. u. 20., jogi képviselõje: dr. Horváth László Lajos jogtanácsos, a továbbiakban: kérelmezõ) jogorvoslati kérelmének, amelyet a "Márton Invest" Beruházásszervezõ Bt. (7634 Pécs, Mária dûlõ 16.) által képviselt Hímesháza Község Önkormányzata (7735 Hímesháza, Kossuth L. u. 82., a továbbiakban: ajánlatkérõ) Hímesháza–Székelyszabar– Szûr–Görcsönydoboka községek regionális szennyvíztisztító telepének kivitelezésére kiírt közbeszerzési eljárása ellen nyújtott be, helyt ad. Az ajánlatkérõnek az elõminõsítési eljárás során hozott – az alkalmas ajánlattevõk kiválasztására vonatkozó – döntését megsemmisíti. Felhívja az ajánlatkérõt, hogy az esélyegyenlõség biztosítása mellett kizárólag az részvételi felhívásában meghatározott alkalmassági szempontok alapján minõsítse újra a jelentkezõket.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Négy község – Hímesháza, Székelyszabar, Szûr, Görcsönydoboka – önkormányzata 1998-ban közös szennyvíztisztító telep építésére céltámogatásban részesült. A beruházás becsült költsége 212 millió Ft, e költség 48,5%-át a céltámogatás fedezi, továbbá a községek a Vízügyi Alap és a megyei Területfejlesztési Alap támogatásában is részesültek.<br>
A beruházás gesztori teendõinek ellátásával a társult községek Hímesháza Önkormányzatát bízták meg, képviseleti jogosultsággal a hímesházi polgármestert ruházták fel, aki a közbeszerzési eljárásban külsõ szervezetet, a "Márton Invest" Beruházásszervezõ Bt.-t vette igénybe az ajánlatkérõi feladatok ellátásában.<br>
Ajánlatkérõ 1998. augusztus 19-én részvételi felhívást tett közzé a K. É.-ben, amelyben meghatározta a közbeszerzési eljárásban való részvétel feltételeit. A felhívás 9. pontja szerint a résztvevõktõl a pénzügyi, gazdasági és mûszaki alkalmasság igazolására a következõ adatokat kérte:<br>
a) Pénzügyi és gazdasági alkalmasság igazolása:<br>
– írásbeli nyilatkozat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) pontjára, továbbá d), c) és e) pontokra vonatkozólag,<br>
– hatósági igazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára vonatkozólag, – elõzõ két év mérlegadatai,<br>
– számlavezetõ pénzintézettõl származó nyilatkozat a likviditás megállapításához,<br>
b) Mûszaki alkalmasság igazolása:<br>
– az ajánlattevõ mûszaki-technikai felszereltségének ismertetése,<br>
– a kivitelezés végrehajtásáért felelõs személyzet megnevezése, szakmai önéletrajz csatolásával,<br>
– az elõzõ három év hasonló munkáinak ismertetése, megrendelõ, megvalósulási hely és bekerülési költség megadásával,<br>
– a közbeszerzés értékének 15%-át meghaladó mértékben bevonni kívánt alvállalkozók adatai fentiek szerint,<br>
– az ajánlattevõ minõségbiztosítási rendszerét tanúsító adatok, iratok.<br>
Az 1998. szeptember 14-i jelentkezési határidõig 18 cég nyújtott be részvételi jelentkezést, õk a következõk: kérelmezõ, Alterra Kft., Sade-Magyarország Kft., Délviép Kft., Pécsi Vízépítõ Kft., Purátor Kft., Mohácsi Városgazdálkodási és Vagyonkezelõ Kft., Bayer-Center Kft., Nemes és Társa Kft., OMS-Hungária Kft., Schumann-Fischer Bt., T-Bau Rt., Nairam Kft., Akvi-Patent Rt., Multiprojekt Kft., 31. ÁÉCS Kft., BAVTRANS Kft., Hidroferr Plusz Kft.<br>
A jelentkezések elbírálására a négy község képviselõibõl bizottság alakult. Az értékelés szeptember 14-én és 22-én történt. A végleges döntést a négy község önkormányzati testületeinek közös ülésén hozták meg a 41/1998. (IX. 22.) KT számú határozattal.<br>
Eszerint 6 jelentkezést fogadott el ajánlatkérõ a következõ cégektõl: Délviép Kft. (Kaposvár), T-BAU Rt. (Szekszárd), Schumann-Fischer Bt. (Bóly), Purátor Hungária Kft. (Budapest), Városgazdálkodási és Vagyonkezelõ Kft. (Mohács), Nairam Kft. (Szolnok).<br>
A döntésrõl a jelentkezõket 1998. szeptember 24-én írásban értesítették, egyben azt is közölve, hogy az "alkalmas" minõsítésû jelentkezõk a dokumentációt 1998. október 5-én vehetik át.<br>
Kérelmezõ 1998. szeptember 28-án vette kézhez ajánlatkérõ értesítését, amely szerint õt az elõminõsítési eljárás során alkalmatlannak minõsítették, mert nem felelt meg a felhívásban szereplõ feltételeknek. Kérelmezõ 1998. szeptember 29 én írásban kérte ajánlatkérõt a döntés indokolására. Ajánlatkérõ 1998. október 12-én kelt írásbeli indokolása október 19-én érkezett meg kérelmezõhöz. E levélben ajánlatkérõ arra hivatkozik, hogy kérelmezõ 1996. és 1997. évi mérlegadatai alapján a cég gazdálkodását nem találta "kiegyensúlyozottnak", mert az éves árbevételekhez viszonyítva a mérleg szerinti eredmény alacsony.<br>
Kérelmezõ 1998. október 21-én jogorvoslati eljárást kezdeményezett a Döntõbizottságnál. Sérelmezte, hogy ajánlatkérõ pénzügyi, gazdasági és mûszaki alkalmasság tekintetében az ajánlattételre nem tartotta alkalmasnak, és ezért ajánlattételre felhívást nem kapott. Indokolásként elõadta, hogy az alkalmatlanná minõsítés indoka nem megalapozott. Ajánlatkérõ állításával ellentétben gazdálkodása kiegyensúlyozott, amely a becsatolt iratanyagokból egyértelmûen megállapítható volt. A pénzügyi alkalmasság megítélése több körülmény együttes mérlegelésével történhet, kizárólag az árbevétel és nyereség összefüggésére alapítottan ilyen döntést hozni nem lehet.<br>
Kérte, hogy a Döntõbizottság semmisítse meg az ajánlatkérõ e tárgyban hozott döntését, és kötelezze arra, hogy kérelmezõt a közbeszerzési eljárásba vonja be.<br>
Ajánlatkérõ kérelmezõ közbeszerzési eljárásba történõ bevonását nem ellenezte, elismerte, hogy pénzügyi, gazdasági és mûszaki szempontból a szerzõdés teljesítésére alkalmas. Nem vitatta, hogy az alkalmasság megítélésénél valamennyi jelentkezõ esetében elsõdlegesen az játszott szerepet, hogy rendelkezik-e székhellyel, referenciával az ajánlatkérõ települések környékén. Megalapozott információt ugyanis csak a közeli referenciákról lehet szerezni, a Kbt.-ben megfogalmazott célkitûzések alapján pedig a helyi vállalkozókat kívánta elõnyben részesíteni. A részvételi felhívása erre vonatkozóan csak azért nem tartalmazott elõírást, mert tapasztalata szerint a K. É. szerkesztõsége ezen törekvéseket rendre meggátolja.<br>
Az ügyben egyéb érdekeltek közül érdemi észrevételt tett a Bayer Center Építõipari Kft., aki a rá vonatkozó döntéssel egyetértett, továbbá a 31. Általános, Építõ és Csúszózsalus Kft., aki sérelmezte alkalmatlanná minõsítését. Hivatkozott arra, hogy legalább olyan mértékben alkalmas a teljesítésre, mint az alkalmasnak minõsített jelentkezõk.<br>
A Döntõbizottság a rendelkezésre álló iratok és a tárgyaláson elhangzottak alapján megállapította, hogy a kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése szerint pedig az ajánlatkérõ kizárólag a törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását. A pénzügyi, gazdasági igazolás módjait a Kbt. 44. § (1) bekezdése, míg a (2) bekezdés a mûszaki igazolás módjait határozza meg.<br>
Ajánlatkérõ az alkalmasság elõbírálásához szükséges adatok, tények szolgáltatásának elõírása során betartotta (formálisan) a fenti rendelkezéseket, az alkalmasságot azonban ténylegesen nem csak ezekre az adatokra alapítottan vizsgálta. Ajánlatkérõ maga sem vitatta, az elbírálás során lényeges körülményként értékelte, hogy a jelentkezõ rendelkezik-e a térségben referenciával, illetve székhellyel.<br>
E körülmények értékelését a Kbt. hivatkozott rendelkezései kizárják, és ez ellenkezik a Kbt. 24. § (2) bekezdésében megfogalmazott esélyegyenlõségi alapelvvel is. A (3) bekezdés szerint pedig nemcsak területi alapon tilos különbséget tenni, de még a külföldi székhelyû cégeknek is biztosítani kell a nemzeti elbánás elvét. Az esélyegyenlõség tehát székhelytõl, a végzett munka teljesítési helyétõl függetlenül minden résztvevõt megillet.<br>
Az ajánlatkérõ az alkalmasság elbírálása során generálisan hagyta figyelmen kívül az egyenlõ elbírálás elvét, megsértve a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdését, továbbá a 42. § (1) bekezdését.<br>
Erre tekintettel a Döntõbizottság nemcsak a kérelmezõre vonatkozó ajánlatkérõi döntést, hanem valamennyi alkalmasságra vonatkozó döntést megsemmisített. A jogsértõ körülmény figyelmen kívül hagyása szükségszerûen nem befolyásol ugyan minden jelentkezõre hozott korábbi döntést, azonban e körülmény figyelembevétele nélkül újra kell értékelni generálisan az alkalmasságot. Az alkalmasság megítélése tekintetében hozott döntés pedig az ajánlatkérõ kompetenciájába tartozik, így a teljes döntést – az alkalmasság újraértékelését – a Döntõbizottság nem vállalhatja át az ajánlatkérõ helyett. Felhívja az ajánlatkérõt, hogy a részvételi jelentkezéseket az alkalmasság szempontjából ismételten bírálja el. A bírálat során kizárólag a felhívásában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a szerinti alkalmassági kritériumokat értékelje, a pénzügyi alkalmasságot minden körülményre tekintettel vizsgálja, és hozza meg döntését. Felhívja ajánlatkérõt továbbá arra is, hogy vizsgálja meg ismételten, hogy valamennyi jelentkezõ becsatolta-e a Kbt. 46. § szerinti valamennyi igazolást, függetlenül attól, hogy önkormányzati vállalatról van-e szó avagy sem.<br>
A fentiekben kifejtettek szerint a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1), a 44. § (1)–(2) bekezdését, ezért a Kbt. 88. § (1) bekezdésének b), c) és g) pontja szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 4.<br>
<br>
Kalmárné Diósy Ildikó s. k.	Dr. Farkas Gyöngyi s. k.<br>
közbeszerzési biztos	a Döntõbizottság elnöke<br>
<br>
Pribelszkyné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>