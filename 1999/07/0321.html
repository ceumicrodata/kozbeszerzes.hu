<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0321)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.280/8/1998.<br>
<br>
Tárgy: Montana Rt. jogorvoslati kérelme a Veszprémi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Döntõbizottság a Montana Információtechnológiai és Kommunikációs Rt. (1085 Budapest, Gyulai P. u. 13., képviseli: dr. Pérchy Zita jogi tanácsadó, továbbiakban: kérelmezõ) jogorvoslati kérelmét, melyet a Veszprémi Egyetem (8200 Veszprém, Egyetem út 10., képviseli: dr. Perkovics Géza jogtanácsos, a továbbiakban: ajánlatkérõ) "szervergép beszerzése meghatározott paraméterekkel" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ meghívásos gyorsított eljárásra vonatkozó részvételi felhívást tett közzé a K. É. 1998. október hó 14-én megjelent 41. számában, szervergép beszerzése tárgyában.<br>
Ajánlatkérõ a részvételi felhívás 3. a) pontjában pontosan elõírta a szervergép mûszaki paramétereit, nevezetesen az alábbiakat:<br>
– 2 db min. 300 MHz processzor, processzoronként min. 2 MB external cache, min. 66 MHz-es, 64 bites PCI busz,<br>
– 1 db min. 1 GB memória, a memóriabusz sebessége min. 1,6 GB/sec.,<br>
– 1 db SCSI, 2CD-ROM-olvasó,<br>
– 1 db 4 mm-es DDS3-as szalagegység,<br>
– 1 db 10/100 fast Ethernet interface,<br>
– 3 db SCSI 3 összkapacitású min. 15 GB MDD,<br>
– 1 db 17 coll színes monitor,<br>
– 1 db billentyûzet egér,<br>
– UNIX operációs rendszer,<br>
– C, Fortran, Pascal fordítóprogramok,<br>
– bõvíthetõség (elsõsorban további CPU modulokkal).<br>
Megjelölték továbbá azt is, hogy a szerver elsõdleges feladata a bevezetés alatt álló Neptun információs rendszer (egységes tanulmányi rendszer) futtatása. Részajánlattétel és többváltozatú ajánlattétel lehetõségét nem engedte meg ajánlatkérõ. Az ajánlattételre az alábbi szervezeteket hívta meg: Dataware Kft., IBM Hungary Kft., Digital Equipment Kft., HP Magyarország Kft. A részvételi felhívás 9. pontjában elõírta a résztvevõk pénzügyi, gazdasági és mûszaki alkalmassága igazolására kért adatok és tények körét, a 10. pontban pedig az ajánlatok elbírálásának szempontjait. Az ajánlatkérõ az összességében legelõnyösebb ajánlatot kívánta kiválasztani, az elbírálási szempontok fontossági sorrendben az alábbiak voltak:<br>
– Neptun tanulmányi rendszer futtatási képessége,<br>
– ár,<br>
– mûszaki paraméterek,<br>
– jótállási feltételek,<br>
– garanciális idõn túli szervizszolgáltatás,<br>
– teljes körû dokumentáció biztosítása (beleértve a részegységeket),<br>
– pótalkatrész-ellátás megszervezése.<br>
A részvételi felhívásra az alábbi cégek nyújtották be részvételi jelentkezésüket 1998. október 26-ig: Apolló Computer Kft., Delta Elektronik Kft., Nádor Rendszerház, Dataware Kft., Silicon Computer Kft., Digital Equipment Kft. és kérelmezõ.<br>
A részvételi jelentkezést követõen az elõírt 1998. november 12-i határidõ lejártáig az alábbi cégek nyújtottak be ajánlatot: Dataware Kft., Apolló Computer Kft. és kérelmezõ.<br>
Az eredményhirdetésre 1998. november 17-én került sor, ahol az összességében legkedvezõbb ajánlatként az Apolló Computer Kft. ajánlatát hirdették ki nyertesnek, a SUN Enterprise 450-es típusú szervergéppel, 46 990 U$ árral.<br>
Az eredményhirdetésen rögzítésre került, hogy a kérelmezõ által megajánlott szervergép mûszaki paraméterei nem feleltek meg a kiírásban szereplõ feltételeknek. Ezt követõen a cég képviselõje írásbeli indoklást kért ajánlatkérõtõl ajánlatának elutasítási indokairól.<br>
A nyertes ajánlattevõ Apolló Computer Kft.-vel az ügynöki szerzõdést a hálózati kiszolgáló számítógép szállítására ajánlatkérõ 1998. november 20-án megkötötte. Ajánlatkérõ 1998. november 23-án írt levelében a Montana Rt. által benyújtott ajánlattal kapcsolatban megadta a részletes elutasítási indokokat, nevezetesen; hogy az ajánlat nem teljesíti minden pontjában az elõírt mûszaki tartalmat, elsõsorban a memóriabusz-sebesség, és a bõvíthetõség CPU modulokkal tekintetében.<br>
Kérelmezõ 1998. november 23-án jogorvoslati kérelmet nyújtott be a Döntõbizottsághoz, amelyben a közbeszerzési eljárást lezáró döntést sérelmezte. Kérte az eljárást lezáró döntés megsemmisítését, az értékelés ismételt lefolytatását. Ideiglenes intézkedésként kérte az eljárás felfüggesztését. Sérelmezte továbbá, hogy a mûszaki alkalmasság oly módon került meghatározásra, amely diszkriminatív, hiszen a memóriabusz 1,6 GB/sec sebességi követelményét a Magyarországon forgalmazott szerverek közül csupán egyetlen gyártó terméke képes kielégíteni.<br>
Indoklásként elõadta, hogy az egyes elbírálási szempontok tekintetében a Neptun tanulmányi rendszer ez idáig Magyarországon csak a Montana Rt. által forgalmazott szervereken fut, ajánlati áruk kedvezõbb volt, mint a nyertesé. Ugyan a mûszaki paraméterek tekintetében ajánlatuk kismértékben eltért a mûszaki specifikációtól, azonban álláspontjuk szerint ez a rendszer is alkalmas volt a kiírásban megfogalmazott feladatok ellátására.<br>
Ajánlatkérõ a jogorvoslati kérelemre tett észrevételében a kérelem alaptalanság címén történõ elutasítását kérte a Döntõbizottságtól. Álláspontjuk szerint a közbeszerzési eljárásban a mûszaki specifikációt az egyetem fejlesztési céljainak megfelelõen határozták meg, és így a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésében és 50. §-ban elõírt ajánlati kötöttség figyelembevételével jogosan utasították el a kérelmezõ ajánlatát, amely a kiírás feltételeinek nem felelt meg.<br>
Elõadták továbbá, hogy eljárást lezáró döntésükkel az összességében legelõnyösebb ajánlatot hirdették ki nyertesnek, figyelembe véve az elõre meghatározott elbírálási szempontokat. A kérelmezõ ajánlata nem felelt meg az elõírt mûszaki paramétereknek, ugyanis az általa megajánlott DEC Alpha szerverkonfiguráció CPU modulokkal egyáltalán nem volt bõvíthetõ, továbbá a memóriabusz-sebesség tekintetében sem felelt meg a kiírás feltételeinek (az 1,6 GB/sec-os feltételnek).<br>
Nem helytálló a kérelmezõ azon észrevétele, mely szerint a Neptun tanulmányi rendszer ez idáig kizárólag csak a Montana Rt. által forgalmazott szervergépeken fut, ugyanis a Budapesti Közgazdaságtudományi Egyetem SUN 6000 típusú gépén is ugyanúgy fut ez a tanulmányi rendszer, mint a Budapesti Mûszaki Egyetem DEC 4100 típusú gépén. Megjegyzik továbbá, hogy a DEC gépcsaládban is találhatók olyan géptípusok, amelyek az elõzõekben leírt mûszaki követelményeknek megfelelnek, nevezetesen a buszsebességnek és a CPU modul bõvítési lehetõségeknek, azonban azok jóval magasabb árkategóriájúak.<br>
Elõadták továbbá, hogy az ajánlatkéréssel kapcsolatosan 1998. november 2-ig írásban lehetett kérdéseket feltenni, ezzel a jogával azonban kérelmezõ nem élt. A Döntõbizottság a becsatolt iratok tartalma és a felek tárgyaláson tett nyilatkozatai alapján az alábbi megállapításokat tette:<br>
A részvételi felhívásban az ajánlatkérõ által meghatározott mûszaki paraméterek tekintetében nem vitatható az ajánlatkérõ azon joga, hogy elvárásait saját igényei figyelembevételével határozza meg.<br>
Ennek megfelelõen ajánlatkérõ az egyetemi számítógép-hálózat szervergépét kívánta bõvíteni, méghozzá oly módon, hogy a Neptun tanulmányi rendszer futtatása mellett az egyetem egyéb tudományos, kutatási és oktatási feladatainak ellátását is figyelembe véve a kapacitások, sebességparaméterek olyanok legyenek, hogy azok segítségével a teljes rendszer üzemszerûen mûködõképes legyen. Ehhez kapcsolódóan a CPU modulokkal kapcsolatos bõvíthetõség, illetõleg a memóriabusz-sebesség meghatározása – amelyeket kérelmezõ sérelmezett – nem kérdõjelezhetõ meg. Az ezzel kapcsolatos információk kérelmezõ számára 1998. október 14-én a részvételi felhívás közzétételekor, de legkésõbb az ajánlati konzultáción 1998. november 2-án ismertté váltak, tehát ez tekintendõ a tudomásszerzés idõpontjának.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint: "Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
Az 1998. november 23-án benyújtott jogorvoslati kérelem ehhez képest a 15 napos jogvesztõ határidõn túl került elõterjesztésre, tehát a jogorvoslati kérelem azon része, amely a részvételi felhívásban meghatározott mûszaki feltételekre vonatkozik, illetõleg azt sérelmezi, elkésett.<br>
Az eljárást lezáró döntés ellen irányuló jogorvoslati kérelmet vizsgálva a Döntõbizottság megállapította, hogy kérelmezõ által ajánlott Digital Alpha szerver 1200 5/33 típusú gépe nem felelt meg a részvételi felhívásban meghatározott mûszaki paramétereknek, nevezetesen az elõírt 1,6 GB/sec memóriabusz-sebesség követelményének, az ajánlott szerver 0,8 GB/sec-os memóriabusz sebességgel rendelkezik, továbbá az elvárt CPU modulokkal történõ bõvíthetõséget nem biztosítja.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elsõ mondata kimondja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint pedig érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett.<br>
A Döntõbizottság a fentiekre tekintettel megállapította, hogy az ajánlatkérõ helyesen járt el, amikor a kérelmezõ ajánlatát érvénytelennek nyilvánította.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ mondata kimondja: "Az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette."<br>
Ennek figyelembevételével csak érvényes ajánlatok minõsíthetõk.<br>
Ebbõl következõen a Döntõbizottság az érvénytelen ajánlatot a nyertes ajánlattal már nem hasonlította össze.<br>
A Döntõbizottság ideiglenes intézkedést – kérelem ellenére – nem foganatosíthatott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 14.<br>
<br>
Dr. Engler Magdolna s. k.	Divinyi József s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>