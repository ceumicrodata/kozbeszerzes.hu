<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0649)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.264/10/1998.<br>
<br>
Tárgy: az OTIS Felvonó Kft. jogorvoslati kérelme a Fõvárosi Önkormányzat Szent Margit Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Pray György ügyvéd (1027 Budapest, Fõ u. 68. V/504.) által képviselt OTIS Felvonó Kft. (1033 Budapest, Huszti u. 34., a továbbiakban: kérelmezõ) jogorvoslati kérelmét, melyet a dr. Turayné dr. Rejtõ Gizella ügyvéd (1035 Budapest, Miklós u. 3.) által képviselt Fõvárosi Önkormányzat Szent Margit Kórház és Rendelõintézet (1032 Budapest, Bécsi út 132., a továbbiakban: ajánlatkérõ) felvonóinak átalakítása és felújítása tárgyú közbeszerzési eljárása ellen nyújtott be, alaptalanság miatt elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 34. számában 1998. augusztus 26-án nyílt eljárás lefolytatására ajánlati felhívást tett közzé a Szent Margit Kórházban és Rendelõintézetben lévõ felvonók átalakítására és felújítására. A teljesítés helyét a következõképpen határozta meg az ajánlati felhívásban és a dokumentációban: Budapest III., Bécsi út 132. A épület III–IV. felvonók felújítása<br>
B épület A és B felvonók felújítása Budapest III., Vörösvári út 88–96. 2 db felvonó felújítása<br>
Budapest III., Csobánka tér 6. 2 db felvonó felújítása<br>
Ajánlatkérõ a felhívás szerint csak teljes körû mûszaki tartalommal fogadott el ajánlatokat, és a többváltozatú ajánlattétel lehetõségét kizárta.<br>
Az ajánlatokat az összességében legelõnyösebb ajánlat kiválasztásának alábbi fontossági sorrend szerinti szempontjai alapján bírálta el:<br>
– a dokumentációban elõírt mûszaki követelményeknek való megfelelés,<br>
– a kivitelezés legkedvezõbb, legrövidebb átfutási ideje,<br>
– a szerzõdés teljesítésére való pénzügyi, gazdasági és mûszaki alkalmasság, az ajánlati felhívásban foglaltak szerint,<br>
– a legkedvezõbb ajánlati ár és az ahhoz kapcsolódó optimális mûszaki tartalom, fizetési kedvezmények feltételei, mértéke, fizetési határidõ,<br>
– a legkedvezõbb szavatossági feltételek biztosítása,<br>
– egyéb kedvezmény nyújtása.<br>
A közbeszerzési eljárásban kérelmezõn kívül benyújtotta ajánlatát a Miskolc Lift Kft. és a Schindler Hungária Kft. Az ajánlatok bontásakor, illetve azt követõen ajánlatkérõ valamennyi benyújtott ajánlatot érvényesnek fogadta el.<br>
Az eredményhirdetésre 1998. október 16-án került sor, ahol az A épületre a Miskolc Lift Kft.-t, a B épületre a Schindler Hungária Kft.-t és a Vörösvári úti felvonókra a Miskolc Lift Kft., a Csobánka téri szakorvosi rendelõnél a Schindler Hungária Kft. ajánlatát hirdette ki nyertesnek. Kérelmezõ ajánlata 54 980 000 Ft, Schindler Hungária Kft. 47 643 750 Ft, míg a Miskolc Lift Kft.-é 33 580 000 Ft (bruttó ár).<br>
Ajánlatkérõ a nyertes ajánlattevõkkel a vállalkozási szerzõdést 1998. október 19-én és október 25-én megkötötte.<br>
Kérelmezõ 1998. október 30-án benyújtott jogorvoslati kérelmében sérelmezte a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>ának a megsértését, ajánlatkérõnek a Szent Margit Kórház A épületére és a Vörösvári úti épület felvonóira hozott döntését. Álláspontja szerint árban kedvezõbbet ajánlott a második helyezettnek nyilvánított Schindler Hungária Kft.-nél, melynek ajánlati bruttó ára 33 878 750 Ft, míg az övé csak 33 733 750 Ft, továbbá az elsõ helyezett Miskolc Lift Kft. ajánlatát ajánlatkérõnek érvénytelennek kellett volna nyilvánítani, mivel az extra felár táblázata többváltozatú ajánlatnak tekintendõ.<br>
Kérte a Döntõbizottságtól a Szent Margit Kórház A épület és Vörösvári úti épület felvonóira vonatkozó ajánlatkérõi döntés megsemmisítését, a jogsértés megállapítását, az eljárási díj és költségekben való marasztalását ajánlatkérõnek. Ideiglenes intézkedésként a szerzõdés megkötésének megtiltását indítványozta. Ajánlatkérõ érdemi ellenkérelmében a jogorvoslati kérelem alaptalanság címén történõ elutasítását és a kérelmezõnek az eljárási költségekben történõ marasztalását kérte a Döntõbizottságtól.<br>
Álláspontja szerint a Miskolc Lift Kft. extra felár táblázata sem formájában, sem tartalmában nem tekinthetõ többváltozatú ajánlattételnek. A Schindler Kft. és a kérelmezõ ajánlata összehasonlításakor árban valóban kérelmezõ ajánlata kedvezõbbnek tûnt, de a többi bírálati szempontok vonatkozásában már nem. Kérelmezõ ajánlatának legnagyobb hibája az volt, hogy a mûszaki tartalmat egyértelmûen nem rögzítette, továbbá a beépítésre kerülõ berendezések típusát és alkalmassági bizonyítványát sem jelölte meg ajánlatában. A szavatossági feltételek tekintetében kérelmezõ 2 éves, míg a Schindler Hungária Kft. 3 éves garanciát jelölt ajánlatában. Az ajánlatok elbírálásakor nem sértette meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>szabályait, mivel a felhívásnak megfelelõen az ott leírt fontossági sorrendben bírálta el az ajánlatokat.<br>
A Miskolc Lift Kft. észrevételében alaptalannak tartja a jogorvoslati kérelem reá vonatkozó megállapításait, mivel álláspontja szerint az ajánlatuk IV. mellékletét, az extra felár táblázatot csak figyelemfelhívásnak szánták ajánlatkérõ részére.<br>
A Schindler Hungária Kft. észrevételében egyetértett a jogorvoslati kérelem többváltozatú ajánlattételi megállapításaival.<br>
A Döntõbizottság a rendelkezésre álló iratokból, a felek képviselõinek a tárgyaláson elhangzott nyilatkozataiból és az egyéb érdekeltek észrevételeibõl arra a megállapításra jutott, hogy a jogorvoslati kérelem teljes mértékben alaptalan.<br>
A Döntõbizottság a jogvita eldöntésekor megvizsgálta az ajánlatokat abból a szempontból is, hogy azok az ajánlati felhívásnak és a dokumentációnak megfelelnek-e, valamint kérelmezõ, a Miskolc Lift Kft. és a Schindler Hungária Kft. ajánlatát összehasonlította a bírálati szempontok alapján is.<br>
A Döntõbizottság a Miskolc Lift. Kft. ajánlatának vizsgálatakor az alábbiakat állapította meg. A Miskolc Lift Kft. ajánlatában megfogalmazta, hogy a kiírásban szereplõ összes feltételt elfogadja és annak tudatában pályázik. Ajánlati árát az összes felvonóra egy összegben 26 864 000 Ft+áfában határozta meg a következõ megjegyzéssel. "Javítás során más járulékos költséget nem számol fel, a felvonók felújítása és átalakítása során felmerült valamennyi szolgáltatás ellenértékét tartalmazza az ajánlati ár."<br>
Az ajánlat II. sz. melléklete részletezve tartalmazta a felvonók költségvetését, és az is egyértelmûen egy változat, amelyben az ajánlatában leírt összeget részletezi. Az ajánlat IV. számú mellékletében van az extra felár táblázat. Ajánlattevõ ebben arról tájékoztatja ajánlatkérõt, hogy ajánlatának elfogadása esetén, azon túlmenõen lehet extrákat választani, amelyeknek esetleges kiválasztása a táblázatban szereplõ árért lehetséges. A Döntõbizottság álláspontja szerint az extra felár táblázat nem tekinthetõ egyébnek, mint az utolsó bírálati szempontnak feltüntetett egyéb kedvezmények nyújtásának.<br>
Az ajánlat logikai felépítését vizsgálva nevezett ajánlattevõ ajánlata tehát nem tekinthetõ és sorolható a többváltozatú ajánlat fogalmi körébe.<br>
Kérelmezõ ajánlatát összevetve a dokumentáció és a felhívás mûszaki követelményrendszerével a Döntõbizottság arra az álláspontra jutott, hogy az érvénytelen az alábbiak miatt.<br>
Ajánlatkérõ a felvonók mûszaki leírását és a beépítendõ berendezések és alkatrészekkel szembeni mûszaki elvárásokat a dokumentáció III. Mûszaki feltételek fejezetében határozta meg. E fejezet 1. pontjában az általános szempontoknál többek között elõírta, hogy a felvonók csak érvényes minõsítéssel az MSZ 04-11/12. 11. pont követelményeinek kielégítõ minõsítéssel rendelkezõ biztonsági berendezésekkel helyezhetõk üzembe. Az ajánlattevõknek a felhasználásra kerülõ berendezések típusát és alkalmassági bizonyítványát (certifikát) meg kell jelölni.<br>
Kérelmezõ ajánlata nem tartalmazta a felhasználásra és beépítésre kerülõ berendezés típusát és alkalmassági bizonyítványát. A Döntõbizottság nem tudta elfogadni kérelmezõ azon álláspontját, hogy ajánlatának 3 oldala 2. bekezdése Terv készítése EMI engedélyezése új felvonók biztosítása helyettesíti a berendezések alkalmassági bizonyítványát. A Döntõbizottság kérelmezõ ajánlata mûszaki tartalmát elnagyoltnak és hiányosnak ítélte, melyet alátámaszt azon ténymegállapítása, hogy az ajánlatból nem derül ki konkrétan, új vagy felújított fõdarabot kíván-e beépíteni a felvonókba, és a beépíteni kívánt berendezések milyen típusúak és egyáltalán alkalmasak-e a dokumentáció mûszaki, követelményében leírt ajánlatkérõi elvárásnak a megvalósítására.<br>
A Döntõbizottság az ajánlatok összehasonlításakor megállapította továbbá azt, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>ában elõírtaknak megfelelõen bírálta el azokat. Az alábbiak miatt nem áll fenn e törvényhely megsértésének veszélye sem.<br>
A Miskolc Lift Kft. elsõ helyezése nem vitatható, mivel az értékelés 6 szempontja közül a mûszaki követelmények (1. szempont), legkedvezõbb ajánlati ár (4: szempont), a szavatossági feltételek 4 év garanciával (5. szempont), egyéb kedvezmény nyújtása, 10 évig pótalkatrész biztosítása (6. szempont) kedvezõbb volt, míg a 2., 3. szempontnál azonos értékûek voltak az ajánlatok.<br>
Kérelmezõ és a Schindler Hungária Kft. ajánlatának összehasonlításakor a Döntõbizottság a következõket állapította meg.<br>
Az ajánlat mûszaki követelményeknek való megfelelés tekintetében a. Schnidler Kft.-é elõnyösebb, kérelmezõ ajánlata az érvénytelenség körében tett megállapításokra tekintettel elõnytelenebb. Az átfutási idõ, a pénzügyi, gazdasági és mûszaki alkalmasság a szerzõdés teljesítése tekintetében azonos. A legkedvezõbb ajánlati ár és kérelmezõnek az ahhoz kapcsolódó ajánlati ára mellett alacsonyabb mûszaki tartalomra vonatkozó megvalósítás rendelõdik (nem nyilatkozott, hogy a felvonók hajtómûvének milyen mûszaki paraméterekkel rendelkezõ új vagy esetleg felújított hajtómûre kívánja cserélni. A Schindler Hungária Kft. ajánlata új hajtás beépítésével a hozzá rendelt 11 018 750 Ft-os ajánlati árral ellensúlyozza a két ár közötti különbséget. A Döntõbizottság álláspontja szerint e szempontból is kedvezõbb a Schindler Kft. ajánlata, továbbá a szavatossági feltételek vállalásával 3 év kérelmezõ 2 évével szemben, és az egyéb kedvezmények tekintetében is a felajánlott finanszírozási lehetõség miatt a Schindler Kft. ajánlata kedvezõbb.<br>
Összességében tehát a kérelmezõ és a Schindler Hungária Kft. ajánlatát összehasonlítva ez utóbbi elõnyösebb ajánlatot tett ajánlatkérõ számára.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bejkezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
Az eljárási költségek és az igazgatási szolgáltatási díj megfizetésével a Döntõbizottság a rendelkezõ rész szerint rendelkezett, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja szerint csak a jogsértõt lehet ennek viselésére kötelezni. Ideiglenes intézkedést a Döntõbizottság nem hozott, mivel ennek törvényi feltételei nem állottak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 24.<br>
<br>
Dr. Eke Pekács Tibor s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>