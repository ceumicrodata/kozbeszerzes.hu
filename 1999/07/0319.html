<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0319)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.294/2/1998.<br>
<br>
Tárgy: az AQUAPLUS Kft. jogorvoslati kérelme Gyömrõ Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az AQUAPLUS Kft. (6762 Sándorfalva, Sövényházi u. 1., képviseli: dr. Balla Sándor ügyvéd, 6724 Szeged, Hétvezér u. 4., a továbbiakban: kérelmezõ) jogorvoslati kérelmét, melyet a Gyömrõ Nagyközség Önkormányzata (2230 Gyömrõ, Szabadság tér 1., a továbbiakban: ajánlatkérõ) a nagyközség közigazgatási területén szennyvízcsatorna építése tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 1998. december 3-án jogorvoslati kérelmet nyújtott be a Döntõbizottsághoz.<br>
A Döntõbizottság a kérelemben írtak és a rendelkezésre álló dokumentumok, valamint a kérelmezõ által is hivatkozott – a tárgyi közbeszerzési eljárásra vonatkozó – hirdetmények vizsgálata alapján megállapította, hogy a kérelem elkésett.<br>
Ajánlatkérõ és a Hidrokör Környezetvédelmi Kft. 1997 . október 29-én 09-97 számon "Vállalkozói (tervezési) szerzõdést" kötöttek a község szennyvízcsatornázása II/B ütem kiviteli terveinek elkészítésére.<br>
Ajánlatkérõ finanszírozót keresett a létesítmény kivitelezésére, ezt a finanszírozót a kérelmezõ személyében találta meg. A megállapodást "Szindikátusi szerzõdésbe" foglalták 1998. január 13-án.<br>
A szerzõdés szerint kérelmezõ finanszírozza a beruházást abban az esetben, ha a még késõbbiek folyamán lefolytatandó közbeszerzési eljárás nyerteseként õ végezheti a kivitelezési munkákat. A finanszírozás lehet részleges is, ha csak a munkák egy részére nyer. A kiviteli tervek ellenértékét azonban már ezt megelõzõen is õ fizeti ki, mintegy megelõlegezve ezen összeget az ajánlatkérõnek. Ha kérelmezõ nem lesz nyertes – részben sem – a közbeszerzési eljárásban, az ajánlatkérõ a kivitelezési vállalkozói (tervezési) szerzõdés aláírásától számított 8 hónapot követõ 8 napon belül – vagy a tervezõi szerzõdés teljesítését követõ 15 napon belül – visszatéríti a kifizetett tervezési díjakat.<br>
Kérelmezõ – állítása szerint – a tervezési díjat teljes egészében 1998. szeptember hónapban kifizette a tervezõnek.<br>
Ajánlatkérõ a K. É.-ben 1998. június 3-án tett közzé ajánlati felhívást a szennyvízcsatorna kivitelezésére. Az eljárás nyertese a Hoffmann Rt. lett 247,839 M Ft-os ajánlatával. A kivitelezés befejezõdött, a mûszaki átadás 1998. december 3-án megtörtént. Kérelmezõ nem kapta vissza a kérelme benyújtásáig a megelõlegezett kiviteliterv-készítés vállalási összegét, azaz bruttó 10 050 000 Ft-ot, ezért fordult jogorvoslatért a Döntõbizottsághoz. Jogsértés megállapítását abban kéri, hogy az ajánlatkérõ nem rendelkezett a közbeszerzési eljárás megindításakor a szükséges fedezettel.<br>
Kérelmezõ által megjelölt – vélelmezett – jogsértést, azaz a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdésében megfogalmazott azon magatartást, nevezetesen azt, hogy "az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll" már a szindikátusi szerzõdés megkötésekor tudta kérelmezõ. Mivel ajánlatkérõ nem rendelkezett a megfelelõ pénzeszközzel, vállalta kérelmezõ e szerzõdésben 1998. január 13-án, hogy az önkormányzat helyett a tervezési díjat kifizeti, tehát a jogsértésrõl ezen idõponttól bírt tudomással, de az valójában a hirdetmény 1998. június 3-i közzétételekor realizálódott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
A Döntõbizottság megállapította, hogy a vélelmezett jogsértõ esemény bekövetkezésétõl a Kbt. fentebb hivatkozott rendelkezésében jogvesztõ határidõként megjelölt tizenöt, illetve hatvan nap már 1998 júniusában, illetve augusztusában lejárt, ezért a kérelmet elutasította. Megállapította továbbá, hogy jelen ügyben hivatalból történõ eljárásnak sincs helye.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) pontjában biztosított jogkörében eljárva a határozatát a Kbt. 79. § (5) bekezdésére figyelemmel a Kbt. 88. § (1) bekezdése alapján hozta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 8.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>