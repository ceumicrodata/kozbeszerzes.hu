<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0459)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.267/9/98.<br>
Üi.: dr. Csitkei Mária<br>
Telefon: 375-9693<br>
<br>
Tárgy: a Novaglass Kft. jogorvoslati kérelme a Nemzeti Sportuszodák közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Hingl Viktória ügyvéd (1056 Budapest, Szerb u. 15.) által képviselt Novaglass Szigeteléstechnikai és Kereskedelmi Kft. (Budapest X., Gyömrõi út 63., továbbiakban: kérelmezõ) jogorvoslati kérelmét – melyet a Nemzeti Sportuszodák (1138 Budapest, Margitsziget Hajós Alfréd Sportuszoda, továbbiakban: ajánlatkérõ) a Hajós Alfréd Sportuszoda rekonstrukciós munkái tárgyú közbeszerzési eljárása ellen indított – a Döntõbizottság hatáskör hiánya miatt elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ megbízottja, az Óbuda-Újlak Rt. az 1998. augusztus 18-án kelt levelével részvételi felhívást küldött 11 cég és 1 egyéni vállalkozó részére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja szerinti közzététel nélküli tárgyalásos eljárás lefolytatására. Ajánlatkérõ ajánlati dokumentációt készített, melyben meghatározta a beszerzés tárgyát és az ajánlati feltételeit.<br>
A dokumentáció szerint a rekonstrukciós munkák 6 munkanembõl tevõdnek össze, ezek között szerepel az "új tetõszigetelés és villámvédelem kb. 2340 m2" is. A dokumentáció a tetõszigetelés és villámvédelem vonatkozásában tartalmazta a Pro Arch Építési Stúdió Bt. és a Pintér és Lackovits Bt. által készített tervdokumentációt. A terv a tetõszigetelés anyagait – rétegrendjét – a következõk szerint írta elõ:<br>
– a felsõ réteg Novaglass Novabond Mineral 4,5 APP-vel modifikált poliészterbetétes hegeszthetõ bitumenes zárólemez fehér színû palazúzalék hintéssel 2340 m2,<br>
– az alsó réteg Novaglass Novater 4. és az elõbbivel azonos anyagminõségû lemez 2340 m2.<br>
A tételes mennyiségi kiírás szerint az elõírttal "azonos minõségû" anyagra is lehetett ajánlatot tenni.<br>
A teljesítési határidõ 1998. december 20-i, vagy ennél korábbi idõpontban lett meghatározva.<br>
Az ajánlattételi határidõ és egyben az elsõ tárgyalás idõpontja augusztus 31-e volt, mely határidõre 7 cég nyújtott be ajánlatot, ezek közül a tetõszigetelésre 4 cég, a Tempero Rt., a Középületépítõ Rt., a DC Kft. és a Tectum Kft.<br>
Szeptember 1-jén tartották az elsõ tárgyalást. A tárgyaláson a DC Kft. a teljesítési határidõt nem vállalta. A Tempero Rt. és a Tectum Kft. ajánlatában a tervben elõírt szigetelõanyagok szerepeltek, a Középületépítõ Rt. ajánlata eredetileg Awaplast US 4 és Awa Bonnanplan S szigetelõanyagot tartalmazott, de a tárgyaláson vállalta, hogy az ajánlatában megjelölt árért a tervben megjelölt vagy azzal azonos minõségû anyaggal elvégzi a szigetelési munkát. Szeptember 2-án kérelmezõ felhívta ajánlatkérõ megbízottja figyelmét, hogy az AWA gyártmányú szigetelõlemez nem helyettesíti a terv szerintit.<br>
Az eredményhirdetésre szeptember 4-én került sor, miszerint az eljárás nyertese a Középületépítõ Rt. lett, ajánlatkérõ vele a szerzõdést szeptember 7-én megkötötte.<br>
Kérelmezõ november 2-án jogorvoslati kérelmet terjesztett elõ a Döntõbizottsághoz. Sérelmezte, hogy az eljárás nyertese olyan ajánlattevõ, a Középületépítõ Rt. lett, akinek ajánlata nem felelt meg az ajánlati dokumentációban, illetve az annak részét képezõ tervben foglaltaknak, mert a tetõszigetelést nem a tervekben elõírt Novaglass termékkel, hanem Bonnanplan S anyaggal vállalta elvégezni. Ez az anyag ráadásul gyengébb minõségû az elõírtnál, ennek igazolására mellékelte a tetõszigetelés tervezõjének a kérelmezõ állásfoglalást kérõ levelére október 20-án kelt válaszlevelét, miszerint "a Novabond Mineral bitumenes lemez magasabb követelményszintet elégít ki", mint a Bonnanplan S anyag.<br>
Kérte a jogsértés és egyben az eljárás érvénytelenségének megállapítását. Ajánlatkérõ megbízottja a november 9-i észrevételében kérte a jogorvoslati kérelem elutasítását.<br>
Közölte, hogy a nyertes ajánlattevõ a tárgyalásos eljárásban ajánlatát a kiírásnak megfelelõ anyagra módosította, ezáltal a nyertes ajánlattevõ ajánlata megfelelt az ajánlati dokumentációban foglaltaknak.<br>
A jogorvoslati eljárásban november 24-én tartott tárgyaláson kérelmezõ a jogorvoslati kérelmét módosította. Elõadta, hogy nem volt tudomása arról, hogy a nyertes ajánlattevõ az ajánlatát a Novaglass termékre módosította, de októberben a kivitelezés helyszínén meggyõzõdött arról, hogy a nyertes ajánlattevõ nem a Novaglass és nem is a Bonnanplan anyagot, hanem egy harmadik anyagot alkalmaz a tetõszigetelésre. Ehhez képest a kérelmét akként módosította, hogy a Döntõbizottság azért állapítsa meg a jogsértést, mert a szerzõdés teljesítése során a nyertes ajánlattevõ eltért a közbeszerzési eljárás alapján megkötött szerzõdéstõl.<br>
Ajánlatkérõ kérte a módosított kérelem elutasítását. Egyrészrõl vitatta kérelmezõ ügyfélképességét, miután kérelmezõ az eljárásban nem volt ajánlattevõ. Másrészrõl közölte, hogy az ajánlati dokumentáció részét képezõ tervdokumentációban a Novaglass anyag alkalmazása nem kizárólagos jelleggel lett kikötve, ugyanis a költségvetési tételekben szereplõ utalás alapján ezen anyaggal azonos minõségû anyag alkalmazására is lehetõség volt, ezt az anyagválasztást a megkötött szerzõdés is lehetõvé tette. Bemutatta az EMI állásfoglalását, miszerint a ténylegesen beépített "Isola Pkv" megjelölésû anyag minõsége megfelelõ.<br>
A Döntõbizottság a közbeszerzési eljárás során keletkezett iratok, a felek írásos és a tárgyaláson tett szóbeli nyilatkozatai útján feltárt tényállás alapján megállapította, hogy a jogorvoslati kérelem alapját képezõ jogvita eldöntésére nincs hatásköre.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a Döntõbizottság hatáskörébe tartozik:<br>
"a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása".<br>
A 76. § (2) bekezdése az (1) bekezdésben nem említett jogviták elbírálását a bíróság hatáskörébe utalja. Ezen bírósági hatáskörbe utalt ügyek különösen a közbeszerzési eljárás eredményeként létrejött szerzõdés érvénytelenségével kapcsolatos eljárás, illetve a közbeszerzési szerzõdéssel kapcsolatos szerzõdésszegés.<br>
Az idõbeni elhatárolást tehát a döntõbizottsági és a bírósági hatáskör között a közbeszerzési eljárás eredményeként létrejött szerzõdés megkötésének idõpontja jelenti.<br>
A kérelmezõnek a jogorvoslati eljárásban tartott tárgyaláson módosított jogorvoslati kérelme a már megkötött szerzõdés teljesítésével függ össze, mert annak megállapítására irányul, hogy a nyertes ajánlattevõ nem a módosított és ajánlatkérõ által elfogadott ajánlata szerinti Novaglass anyaggal végzi a tetõszigetelést.<br>
Ezért a Döntõbizottság megállapította, hogy a jogorvoslati kérelem tárgya olyan közbeszerzéssel kapcsolatos jogvitának minõsül, amelynek eldöntése a 76. § (2) bekezdése értelmében a bíróság – és nem a Döntõbizottság – hatáskörébe tartozik.<br>
A Döntõbizottság a kérelmezõ eredeti jogorvoslati kérelmének sem adott helyt, mert megállapította, hogy a nyertes ajánlattevõ nem az ajánlata szerinti Bonnanplan tetõszigetelõ anyag, hanem az ajánlati dokumentáció részét képezõ tervdokumentációban feltüntetett Novaglass tetõszigetelõ anyag vagy azzal azonos minõségû anyag alkalmazásával lett a nyertes, tehát nem felel meg a valóságnak a kérelmezõ azon állítása, hogy a nyertes ajánlata nem felelt meg az ajánlati dokumentációban foglaltaknak.<br>
A Döntõbizottság nem fogadta el az ajánlatkérõnek a kérelmezõ ügyfélképessége hiányára alapított védekezését. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis az eljárást az ajánlatkérõ és az ajánlattevõn kívül olyan egyéb érdekelt is megindíthatja, akinek jogát vagy jogos érdekét a Kbt.-be ütközõ tevékenység vagy mulasztás sérti vagy veszélyezteti.<br>
A kérelmezõ által becsatolt iratokból megállapítható, hogy a közbeszerzési eljárásban ajánlatot benyújtó DC Kft. és Tectum Kft. 1998 augusztusában a Novaglass szigetelõanyagokra árajánlatot kért kérelmezõtõl, mint a Novaglass szigetelõanyagok magyarországi forgalmazójától. Ezen ajánlattevõk ajánlatukban a Novaglass szigetelõanyag alkalmazását szerepeltették, kérelmezõ tehát jogosan volt abban a tudatban, hogy nyertességük esetén az anyagot tõle fogják megrendelni. Ily módon kérelmezõnek jogos érdeke fûzõdött ahhoz, hogy az eljárás nyertese ne a Középületépítõ Rt., hanem olyan ajánlattevõ – mint pl. a DC Kft. és a Tectum Kft. – legyen, aki nyertessége esetén tõle vásárolja meg a szigetelõanyagokat. Ily módon kérelmezõ a jogorvoslati eljárásban egyéb érdekeltnek minõsül.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1998. december 3.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>