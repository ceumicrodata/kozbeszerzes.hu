<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0316)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.285/14/1998.<br>
<br>
Tárgy: az Allegro Kft. jogorvoslati kérelme a Szent-Györgyi Albert Orvostudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Allegro Kereskedelmi és Szolgáltató Kft. (1135 Budapest, Szent László u. 95., képviseli: dr. Kecskés Zsolt Ákos ügyvéd, 1446 Budapest, Pf. 422, a továbbiakban: kérelmezõ) jogorvoslati kérelmének, melyet a Szent-Györgyi Albert Orvostudományi Egyetem (6701 Szeged, Tisza L. krt. 107., képviseli: dr. Moldován András ügyvéd, 1051 Budapest, József Nádor tér 12. I/1., a továbbiakban: ajánlatkérõ) a dokumentációban részletezett mennyiségû és féleségû, mûanyag alapanyagú zárt vérvételi rendszer fogyóeszközei beszerzése tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdését, az 52. § (2) bekezdésének d) pontjára tekintettel az 53. § (2), valamint az 59. § (1) bekezdését, ezért a Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz Harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Nyolc egészségügyi intézmény, nevezetesen a Szent-Györgyi Albert Orvostudományi Egyetem, a Tolna Megyei Önkormányzat Kórháza, a Fõvárosi Önkormányzat Jahn Ferenc Dél-pesti Kórház, a Magyar Imre Kórház, a Réthy Pál Kórház, a Toldy Ferenc Kórház, Kalocsa Város Önkormányzata Kórháza és a Szent Rókus Kórház és intézményei nyílt közbeszerzési eljárás megindítására 1998. szeptember 9-én ajánlati felhívást tettek közzé a K. É. 1998. évi 36. számában (5320) a dokumentációban részletezett mennyiségû és féleségû, mûanyag alapanyagú zárt vérvételi rendszer fogyóeszközei beszerzésére.<br>
Ajánlatkérõk az eljárás lefolytatásával megbízási szerzõdés keretében az Euromedic Trading Kft.-t (a továbbiakban: lebonyolító) bízták meg. A megbízók által véleményezett és jóváhagyott ajánlati felhívás 3. c) pontjában meghatározták, hogy részajánlat is tehetõ. Ennek értelmezését az ajánlati dokumentáció 11. pontjában adták, miszerint: "Részajánlatnak minõsül a specifikációnak akár egyetlen tételére benyújtott ajánlat." Ugyanitt kötötték ki azt is, hogy "Részajánlatok elfogadása miatt ajánlatkérõ résznyerteseket is kihirdethet."<br>
A felhívás 9. pontjában rögzítették, hogy a leszállított áruk ellenértékének kiegyenlítése az ütemezett (havi) szállításokat követõ 45 naptári napon belüli átutalással történik. A 14. pontban meghatározták, hogy többváltozatú ajánlat is tehetõ, melyek közül ajánlatkérõ a számára legelõnyösebbet választja ki. A részletes ajánlati feltételeket tartalmazó dokumentáció 5. b) pontja szerint ajánlattevõknek nyilatkozniuk kellett többek között arról, hogy: "jelen közbeszerzési eljárásban az ajánlati felhívásban, illetve dokumentációban foglalt feltételeket elfogadva kíván részt venni." Ugyanezen 5. pont c) alpontjában rögzítették, hogy: "Az esetleges résznyertesek várhatóan nem a specifikáció egész mennyiségére köthetnek szerzõdést.<br>
A 16. c) pontban kikötötték, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek, míg a 20. pontban az szerepel, hogy: "Az ajánlatkérõ (megbízott) az érvényes ajánlatokat értékeli." A 23. pontban közölték ajánlatkérõk, hogy: "Az ajánlat eredményének kihirdetése során nyilvánosságra kell hozni annak az ajánlattevõnek nevét is, aki a következõ legkedvezõbbnek minõsített ajánlatot tette, és akivel az eljárás nyertesének visszalépése esetén az ajánlatkérõ (megbízott) a szerzõdést megköti." A 25. pontban szabályozták az eljárás nyertesének visszalépése esetén követendõ eljárást, összhangban a 23. pontban – fentebb – írtakkal. A dokumentáció 3/2 táblázata szolgált az ár érvényességének megjelölésére, a IV. rész pedig öt oldalon a 62 tételt felsoroló specifikációt tartalmazta az ajánlatkérõk igényét összesítve.<br>
Az ajánlattételi – és egyben bontási – határidõig a Csertex Kft., a Diagnosticum Rt., a Sarstedt Kft. és kérelmezõ nyújtott be ajánlatot. Kérelmezõ és a Sarstedt Kft. nem jelölte meg, hogy ajánlata mely kórházakra vonatkozik. A Csertex Kft. csak ajánlatkérõnek, nevezetesen a Szent-Györgyi Albert Orvostudományi Egyetemnek, a Réthy Pál Kórháznak, Kalocsa Város Önkormányzat Kórházának és a Szent Rókus Kórház és intézményei részére tett ajánlatot. A Diagnosticum Rt. szintén csak 4 ajánlatkérõnek, nevezetesen a Tolna Megyei Önkormányzat Kórházának, a Fõvárosi Önkormányzat Jahn Ferenc Dél-pesti Kórházának, a Magyar Imre Kórháznak és a Toldy Ferenc Kórháznak tette meg ajánlatát.<br>
Az 1998. november 25-i eredményhirdetés szerint ajánlatkérõk közül Kalocsa Város Önkormányzat Kórháza a közbeszerzési eljárását eredménytelennek értékelte. A Szent-Györgyi Albert Orvostudományi Egyetem a Csertex Kft.-t hirdette ki nyertesnek, míg a többi hat ajánlatkérõ az Allegro Kft.-t, azaz kérelmezõt hirdették ki a közbeszerzési eljárásuk nyertesének. A résznyerteseket követõ második legjobb ajánlatot tevõket nem ismertették eredményhirdetéskor. A lebonyolító, mint ajánlatkérõk megbízottja az eredményhirdetéskor jelen lévõ Allegro Kft. és Csertex Kft. képviselõjének átadta a megrendelõ által már aláírt, részletes specifikációt is tartalmazó szerzõdéseket azzal a kikötéssel, hogy azt a nyertes ajánlattevõk 1998. december 10-én 10.00 óráig cégszerûen aláírva juttassák vissza a lebonyolítónak. Kihirdették azt is, hogy: "A fenti idõpontig aláírással ellátva vissza nem érkezett szerzõdések úgy tekintendõk, hogy a nyertes visszalépett a szerzõdéskötéstõl. Ebben az esetben ajánlatkérõ a tervdokumentáció 25. pontja értelmében a következõ legkedvezõbbnek minõsített ajánlatot tevõvel köti meg a szerzõdést, vagy új közbeszerzési eljárás megindításáról dönt."<br>
Kérelmezõ 1998. november 27-én – törvényes határidõn belül – nyújtott be jogorvoslati kérelmet a Döntõbizottsághoz, melyben kérte a Szent-Györgyi Albert Orvostudományi Egyetem közbeszerzési eljárást lezáró döntésének megsemmisítését és ideiglenes intézkedéssel a szerzõdéskötés megtiltását. Kérelmét a rendelkezésre álló bontási jegyzõkönyv tartalma alapján alapvetõen azzal indokolta, hogy amíg õ mind a 8 ajánlatkérõ által beszerezni kívánt fogyóeszközre tett teljes árajánlatot 41 595 757 Ft összegben, addig a Csertex Kft. a 8 kórház közül 4-nek tett ajánlatot bruttó 51 572 982 Ft összegben. Sérelmezte azt is többek között, hogy ajánlatkérõtõl nem kapott lehetõséget arra, hogy a vérsüllyedés-automatáját bemutathassa, míg erre a Csertex Kft. a döntéshozatalt megelõzõen lehetõséget kapott. Az ügyben kérte tárgyalás tartását. Ajánlatkérõ nevében – a hatályos szerzõdésük alapján – a lebonyolító úgy nyilatkozott írásos észrevételében, hogy kéri az alaptalan jogorvoslati kérelem elutasítását, mert álláspontja szerint az ajánlatkérõ részére tett kiegészítõ ajánlat tartalma figyelembevételével a Csertex Kft. tette a legkedvezõbb ajánlatot, így az elbírálás megfelelt mind a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56 . §</a> (1), valamint az 59. § (1) bekezdéseinek.<br>
Az ügyben érintett felek közül a Csertex Kft. és a Sarstedt Kft. tett érdemi nyilatkozatot írásban és a megtartott tárgyaláson az alábbiak szerint:<br>
– A Csertex Kft. úgy nyilatkozott, hogy valóban 4 intézet részére adta be ajánlatát, mivel csak ezzel a 4 kórházzal szeretett volna szerzõdést kötni, függetlenül attól, hogy nem volt tudomása arról, hogy a 4 intézet valójában mennyi eszközt igényel tételesen az összes megajánlott termékbõl. Ténylegesen az összes kért eszközre tettek ajánlatot, mivel nem ismerték az ajánlatkérõk igényeit tételesen (külön-külön), de azt is kikötötték az ajánlatukban, hogy a termékek darabárait a megrendelt mennyiségtõl függetlenül fenntartják. A szerzõdést a megrendelõvel – az ajánlatkérõk által meghatalmazott lebonyolítóval – 1998. november 25-én megkötötték, 14 917 060 Ft+áfa értékben.<br>
– A Sarstedt Kft. írásos észrevételében megerõsítette, hogy a Diagnosticum Rt. és a Csertex Kft. csak 4-4 kórház részére tett ajánlatot az ajánlatok bontásakor történt ismertetés szerint. Álláspontja szerint az eredményhirdetésrõl szóló jegyzõkönyv félreérhetõ volt, mivel nem tûnt ki belõle, hogy a nyertesnek hirdetett ajánlatok árajánlatai milyen mennyiségû eszközre vonatkoznak, hiszen az a kórházak igényei szerint nem lett lebontva, illetve az ajánlattevõkkel ismertetve. Véleménye szerint a nyertesnek hirdetett ajánlat összességében kedvezõtlenebb volt, mint a kérelmezõ, illetve a Sarstadt Kft. ajánlata, ezért a jogorvoslati kérelem megalapozott.<br>
A Döntõbizottság az eljárás során ideiglenes intézkedést nem alkalmazott, mert annak törvényi feltételei a kérelem benyújtásakor nem álltak fenn.<br>
A Döntõbizottság a rendelkezésre álló dokumentumok, iratok, valamint a felek írásos és tárgyaláson szóban elõterjesztett nyilatkozatainak vizsgálata alapján megállapította, hogy a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Az ajánlati felhívás dokumentációjából és az ajánlatkérõ döntésérõl szóló jegyzõkönyvbõl megállapítható, hogy ajánlatkérõ a döntése – a nyertes kiválasztása – során nem állapította meg és nem hirdette ki a nyertesnek ítélt ajánlattevõ mellett a következõ legkedvezõbb ajánlatot tevõnek minõsített személyt, holott ezt a dokumentáció fentebb hivatkozott pontjában kikötötte. E magatartásával megsértette a Kbt. 26 § (2) bekezdését az ajánlatkérõ.<br>
Eltért a dokumentáció 16. c) pontjában írtaktól is, mely szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az ajánlati felhívás 3. pontja szerint a nyolc egészségügyi intézmény – mint ajánlatkérõk – részére kellett ajánlatot tenni a dokumentációban részletezett mennyiségû és féleségû, mûanyag alapanyagú zárt vérvételi rendszer fogyóeszközeire az ajánlatkérõk központi raktáraként megjelölt teljesítési helyre. A dokumentáció 11. pontjában definiált részajánlattól eltérõen ajánlatkérõ részajánlatnak minõsítette a bírálóbizottság tagjának közlése alapján a Csertex Kft. ajánlatát, majd elbírálta azt. Tette ezt annak ellenére, hogy a bírálóbizottság szakmai résztvevõi részérõl felmerült az eredménytelen eljárás kérdése, de miután az hangzott el a vita során, "hogy mivel részajánlat tétele megengedett volt, így értékelni lehet és kell a részajánlatokat is", a bírálóbizottság a saját jegyzõkönyve tanúsága szerint már nem szavazott az érvénytelenség kérdésérõl az arra vonatkozó indítvány ellenére sem.<br>
E magatartásával ajánlatkérõ értékelõ és egyben döntéshozó testülete érvénytelen ajánlatot érvényesként bírált el és hirdetett ki nyertesnek, majd szerzõdést is kötött vele, így kétséget kizáróan megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel az 53. § (2) bekezdését, melyek szerint: "Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek." "Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak."<br>
A szerzõdéskötés az érvénytelen ajánlatot tevõvel pedig kimeríti a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében írt rendelkezés figyelmen kívül hagyását, mely szerint: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A fenti indokoláson túl a Döntõbizottság nem tartja indokoltnak további álláspontját kifejteni arról részletesen, hogy a Csertex Kft. ajánlata miért volt összességében kedvezõtlenebb a kérelmezõ vagy a Sarstedt Kft. ajánlatánál, mert ennek a jogorvoslati kérelem elbírálása szempontjából már nincs relevanciája.<br>
A bírság mértékének megállapításánál azt vette figyelembe a Döntõbizottság, hogy a 14 917 060 Ft-os nettó (áfa nélküli) szerzõdéses ellenérték mintegy 6,7%-a a bírság összege, ami messze alul marad a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében megengedett legfeljebb 30%-tól, annak ellenére, hogy a megállapított jogsértések súlya nagyobb arányú bírság kiszabását kellene hogy eredményezze. A mérlegelésben közrejátszott az is, hogy közismertek az egészségügyi intézmények gazdálkodási gondjai.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és g) pontjai szerinti jogkövetkezményeket alkalmazta tekintettel a 88. § (4) és (5) bekezdéseire.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 29.<br>
<br>
Dr. Bíró László s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>