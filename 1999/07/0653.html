<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0653)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D.282/11/1998.<br>
<br>
Tárgy: Piepenbrock Kft. jogorvoslati kérelme a MÁV Kórház, Budapest közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Piepenbrock Szolgáltató Kft. (1025. Budapest, Kapy u. 49/b., képviseli: dr. Patakiné dr. Schneider Márta ügyvéd 1067. Budapest, Eötvös u. 19. a továbbiakban: kérelmezõ) jogorvoslati kérelmét – amelyet a Budapesti MÁV Kórház (1062 Budapest, Podmaniczky u. 111., képviseli: dr. Bán Béla ügyvéd, 1143 Budapest, Stefánia u. 18., a továbbiakban: ajánlatkérõ) "a kórház teljes körû takarítása határozatlan idõre" tárgyú nyílt eljárási formájú közbeszerzési eljárása ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. évi szeptember 2-án megjelent 35. szám 5613–5614. oldalain tette közzé a rendelkezõ részben foglalt közbeszerzési eljárásra vonatkozó ajánlati felhívását. A felhívás 3. a) pontjában határozta meg a beszerzés tárgyát és annak mennyiségét. A 11. pontban rögzítette, hogy az ajánlattevõk tekintetében milyen pénzügyi, gazdasági és mûszaki alkalmasság igazolására szolgáló adatok, tények becsatolását kéri.<br>
A 13. pont szerint az ajánlatkérõ az összességében legelõnyösebb ajánlat szempontja szerint kívánj a kiválasztani a legalkalmasabb ajánlatot. Ennek érdekében a fontossági sorrendet meghatározta az alábbiak szerint:<br>
– a szolgáltatás minõsége,<br>
– a szolgáltatás technológiája,<br>
– a fizetendõ ellenszolgáltatás mértéke,<br>
– a lehetõ leghosszabb idõtartamra garantált fix árak,<br>
– referenciák.<br>
A 14. pont szerint lehetõséget biztosított ajánlatkérõ a többváltozatú ajánlat benyújtására bizonyos megkötések mellett.<br>
Az ajánlatkérõ a felhívás 5. b) pontjával egyezõen dokumentációt bocsátott a potenciális ajánlattevõk rendelkezésére, amely részletesen, teljes körûen, az ajánlati felhívás tartalmával azonos módon határozta meg a beszerzés tárgyát, mennyiségét és az ajánlatkérõ elvárásait.<br>
Az ajánlatkérõ a beérkezett ajánlatokat értékelte és 1998. november 11-én eredményt hirdetett, amely szerint a pályázat nyertese a HIGI-KOMPLEX Bt. lett.<br>
A kérelmezõ 1998. november 25-én érkezett beadványában jogorvoslati kérelmet terjesztett elõ. Álláspontja szerint az ajánlatkérõ többszörösen megsértette a közbeszerzésekrõl szóló 1995. évi XL. törvényt (a továbbiakban: Kbt.), nevezetesen annak 24. §-ában foglalt elveit is. A kérelmezõ szerint a közte és az ajánlatkérõ között korábban fennálló, a kórház takarítására vonatkozó szolgáltatási szerzõdés felmondása körüli anomáliák miatt nem biztosította az ajánlatkérõ a közbeszerzési eljárás megindításakor a verseny tisztaságát, mert a kérelmezõ álláspontja szerint közöttük jelenleg is érvényes és hatályos szolgáltatási szerzõdés áll fenn.<br>
Az írásban benyújtott jogorvoslati kérelmet fenntartva a Döntõbizottság 1998. december 15-i tárgyalásán annyiban egészítette ki a kérelmezõ, hogy a 24. § (1) bekezdésében megfogalmazott jogsértés elkövetésén túlmenõen álláspontja szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglalt elõírásokat is megsértette, mert álláspontja szerint az általa meghirdetett fontossági szempontokon kívüli szempontokat is figyelembe vett, illetve nem alkalmazta a fontossági sorrend szempontrendszerét a Kbt. 34. §, illetve 59. § (1) bekezdés szerint elbírálási tevékenysége során. Annyiban módosította meg írásbeli jogorvoslati kérelmét, hogy csak és kizárólag a jogsértés megállapítását kéri, de nem kéri azt, hogy a Döntõbizottság a jogsértés megállapításán túlmenõen az ajánlatkérõvel szemben pénzbírságot szabjon ki.<br>
Az írásbeli jogorvoslati kérelem tartalmazta a kérelmezõnek az ideiglenes intézkedés megtételére vonatkozó kérelmét is, nevezetesen, hogy a Döntõbizottság tiltsa meg a még meg nem kötött szerzõdés megkötését, kérte tárgyalás megtartását.<br>
A tárgyalás napján a kérelmezõ írásban kérte azt is, hogy a Döntõbizottság a már feltárt tényekre tekintettel – nevezetesen, hogy az eljárás nyertesével az ajánlatkérõ a szerzõdés korábban megkötötte – állapítsa meg, hogy a megkötött szerzõdés nem szabályszerû és nem hatályos.<br>
Az ajánlatkérõ az írásbeli jogorvoslati kérelemre érdemi észrevételeket tett, amelyben kifejtette, hogy álláspontja szerint a kérelmezõ írásbeli jogorvoslati kérelme alaptalan. Leírta és dokumentumokkal alátámasztotta, hogy a korábban közte és a kérelmezõ között fennállott, a kórház takarítására vonatozó szolgáltatási szerzõdés írásban, meghatározott határidõkre vonatkozóan, több részletben felmondotta. Álláspontja szerint a felmondás joghatályos, ha és amennyiben azzal a kérelmezõ nem értett volna egyet, abban az esetben a kérelmezõnek kellett volna indítania a bíróság elõtt a felmondás hatálytalanítása érdekében peres eljárást, ez azonban nem történt meg. Ezt az álláspontját az ajánlatkérõ képviselõje a Döntõbizottság tárgyalásán is fenntartotta. Hangsúlyozta, hogy az ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt, az eljárás tisztaságára vonatkozó alapelvet, és ugyancsak nem sértette meg a kérelmezõnek a tárgyaláson elõterjesztett, a Kbt. 59. § (1) bekezdésére vonatkozó jogsértést sem. Nézete szerint az ajánlati felhívásban foglaltaknak megfelelõen járt el, az ajánlati felhívásban meghatározott fõ szempontrendszereket a szolgáltatás – a kórház teljes körû takarítása – sokrétûségének megfelelõen különbözõ alszempontrendszerekre bontotta, de az alszempontrendszerek nem terjedtek túl a fõszempontrendszerben meghatározott határokon, és nem tartalmaztak semmi olyan szempontot, elbírálási feltételt, amelyet a fõszempontrendszer akár nyelvtani értelmezés, akár fogalmi értelmezés szerint ne foglalt volna magában. Mindezek alapján álláspontja szerint az elõterjesztett és tárgyaláson részben módosított jogorvoslati kérelem alaptalan, kérte ezért annak elutasítását. Becsatolta észrevétele mellé az ajánlatkérõ által felkért a döntés elõkészítését segítõ bizottság írásbeli értékelését.<br>
A Döntõbizottság a rendelkezésre bocsátott közigazgatási iratok tartalma, továbbá a tárgyaláson meghallgatott képviselõk nyilatkozata alapján az alábbiakat állapította meg.<br>
A jogorvoslati kérelem alaptalan.<br>
Az ajánlatkérõ felhívására több ajánlat érkezett, nevezetesen kérelmezõn kívül ajánlatot nyújtott be a Takszer Kft. (Budapest), Comatec Kft. (Budapest), City Szerviz Rt. (Göd), Hospital-Hygiéne Kft. (Budapest), Higi Komplex Bt. (Budapest), P. Dussmann Kft. (Budapest) és a Plural Kft. (Székesfehérvár).<br>
Az ajánlatkérõ valamennyi ajánlatot érvényesnek tekintett, azokat érdemben bírálta el. A döntési mechanizmus során az ajánlatok véleményezésére felkért személyek a belsõ iratokban meghatározott alszempontoknak megfelelõen pontozást alkalmaztak, amelynek végösszesen eredménye adta a nyerési sorrendet, amelynek értelmében a Higi Komplex Bt. került nyertesként kihirdetésre.<br>
A dokumentum egyértelmûen tartalmazza az ajánlati felhívással egyezõen a bírálati szempontokat.<br>
Ezen belül a szolgáltatás minõsége, mint 1. sz. meghirdetett szempont két alszempontot tartalmazott, nevezetesen a szolgáltatás szervezés megfelelõségét és a higiénés garanciákat.<br>
A 2. szempont, vagyis a szolgáltatás technológiája magában foglalta az alábbiakat: a szolgáltatás teljes körûsége, a takarítás technológiáján belül pedig az alkalmazott technológia, az alkalmazott tisztítószerek minõsége és az alkalmazott technológia higiéniai megfelelõsége nyert értékelést. Ilyen módon a szolgáltatás minõsége, mint elsõ meghirdetett értékelési szempont tekintetében a kérelmezõ ajánlata 98 pontot, míg a nyertesnek hirdetett ajánlat 97 pontot kapott. A szolgáltatás technológiája 2. szempont tekintetében a nyertesnek hirdetett ajánlat 98 pontot kapott, a kérelmezõ 93 pontjával szemben.<br>
A fizetendõ ellenszolgáltatás mértéke, mint 3. szempont tekintetében a kérelmezõ 77 pontjával szemben a nyertesnek hirdetett ajánlat 100 pontot kapott. Az ajánlati összeg pedig kérelmezõnél 82 500 000 Ft., a nyertes 63 418 500 Ft.<br>
A lehetõ leghosszabb idõtartamra garantált fix ár tekintetében a kérelmezõ 76 pontot, a nyertes ajánlat 100 pontot kapott az értékelés során. A referenciák vonatkozásában a nyertes ajánlat 100, míg a kérelmezõ 93 pontot kapott.<br>
Az alszempontok szerinti pontozás a leírt, logikailag világos és egyértelmû matematikai pontozási rendszer szerint úgynevezett súlyozott pontszám-összesítési mechanizmuson keresztüljutva alakult ki a végsõ sorrend, amelynél a kérelmezõ a súlyozott pontszámok szerint 86,96, míg a nyertes 98,90 pontot kapott.<br>
A rendelkezésre álló dokumentumok bizonyítják, hogy bár a bírálati szempontnál az 1–4 egységesen 22-22 % súlyozással került meghirdetésre, míg az 5. (referenciák) 12%-os súlyozási arányt képvisel, addig a fõszempontokon belüli alszempontrendszer szerinti pontozási eljárás már kellõ differenciálással rendelkezett, és a matematikai módszer a Döntõbizottság meglátása szerint helyesen tükrözte vissza az ajánlatokban lévõ és elbírálás tárgyát képezõ alszempontrendszerekben foglalt ténybeliségek, megfelelõségek értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés, továbbá a Kbt. 59. § (1) bekezdés tartalmazza: "34. § (1) Az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a) a legalacsonyabb összegû ellenszolgáltatás, vagy b) az összességében legelõnyösebb ajánlat szempontja alapján bírálja el".<br>
"59. § (1) Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A tüzetesen, részletesen és tételesen lefolytatott analízis meggyõzte a Döntõbizottságot arról, hogy a fentiekben részletezett értékelési tevékenység – annak ellenére, hogy a kiírásban szereplõ 1–4. szempontrendszer azonos súlyozása ennek ellentmondani látszik – mégis megfelelõ volt, tehát az értékelõ-, elbírálótevékenység nem ütközött a törvény 34. és 59. §-aiban foglalt törvényi elõírásokkal és nem ütközött az ajánlatkérõ által elõzetesen hirdetményben közzétett elvekkel sem.<br>
A Döntõbizottság nyomatékosan hangsúlyozza, hogy a Kbt. csak és kizárólag azt írta elõ kötelezõen az ajánlatkérõ számára, hogy ha és amennyiben a 34. § elvei alapján eljárva az összességében legelõnyösebb ajánlatot kívánja kiválasztani, akkor meg kell határoznia az elbírálás során általa érvényesíteni kívánt elbírálási szempontok fontossági sorrendjét továbbá következetesen tartania kell magát ahhoz, amit hirdetményben közzétett. Azt azonban a törvény már kötelezõ elõírásként nem tartalmazza, hogy a bírálati szempontrendszert (annak belsõ súlyarányossági tételeivel együtt) teljes terjedelmében hirdetményben az ajánlatkérõ közzétegye.<br>
Ugyanakkor a Döntõbizottságnak az értékelést elbíráló tevékenysége során kötelessége megvizsgálni azt, vajon az ajánlatkérõ helyesen és a tényeknek megfelelõen alkalmazta-e a meghirdetett szempontrendszert, és a rendelkezésre álló dokumentumok összhangban vannak-e az ajánlatokban fellelhetõ és értékelési szempontként szereplõ értékekkel, tényekkel, technológiai elõírásokkal. Ezt a feladatot a Döntõbizottság elvégezte és ezen ténybeli ismérvek alapján hozta meg a rendelkezõ részben foglalt döntését. A Döntõbizottság a kérelmezõ írásbeli, és szóbeli nyilatkozatában foglalt kérését megvizsgálva hivatkozik a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdésében foglaltakra, amelynek értelmében a bíróság hatáskörébe tartozik a közbeszerzéssel kapcsolatos – és a 76. § (1) bekezdésében nem említett – egyéb jogvita elbírálása.<br>
Nem lehet vitás, és ezt maga a kérelmezõ is elfogadta és nyilatkozta, hogy az ajánlatkérõ és a kérelmezõ között korábban megkötött, a kórház takarítására vonatkozó szolgáltatói szerzõdés ebbe a körbe tartozik, következésképp, miután nem a Döntõbizottság hatásköre, errõl a kérdésrõl a Döntõbizottság a törvények értelmében nem hozhat rendelkezést.<br>
Azt mindenesetre rögzíti a Döntõbizottság – mert az a közigazgatási iratokból egyértelmûen kiolvasható –, hogy az ajánlatkérõ a tárgyi közbeszerzési eljárást a Kbt. elveivel összhangban indította meg, mert az a szolgáltatás, amire a közbeszerzési eljárás irányul, a törvény alanyi és tárgyi hatálya alá tartozik.<br>
A Döntõbizottság a rendelkezésre bocsátott közigazgatási iratokból megállapította azt is, hogy a kórház teljes körû takarítására vonatkozó szerzõdést az ajánlatkérõ a nyertesnek hirdetett ajánlattevõvel 1998. november 27-én aláírta, annak tartalma megegyezik az ajánlati felhívásban, illetve a nyertesnek hirdetett ajánlatban foglalt tényadatokkal.<br>
Miután a Döntõbizottság a rendelkezésre álló iratok, dokumentumok, nyilatkozatok alapján arra az álláspontra jutott, hogy az ajánlatkérõ a Kbt. elõírásait nem sértette meg, az elbírálás lényegében a közleményben közzétett ajánlati felhívás alapelveit tükrözi vissza, ezért a kérelmezõ jogorvoslati kérelme nem vezethetett eredményre, azt a Döntõbizottság alaptalannak találta.<br>
Fentiekre tekintettel az alaptalan kérelmet a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 21.<br>
<br>
Dr. Monory Bulcs	Hámori András<br>
közbeszerzési biztos	közbeszerzési biztos<br>
<br>
Dr. Csitkei Mária<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>