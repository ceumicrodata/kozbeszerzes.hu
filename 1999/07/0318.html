<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0318)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.274/9/1998.<br>
<br>
Tárgy: a MEPEX Kft. jogorvoslati kérelme a Gottsegen György Országos Kardiológiai Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MEPEX Export-Import Kereskedelmi és Szolgáltató Kft. (1171 Budapest, Nógrádkövesd u. 46., képviseli: dr. Takács Zoltán ügyvéd, 6722 Szeged, Kálvária sgt. 19., a továbbiakban: kérelmezõ) jogorvoslati kérelmének, melyet a Gottsegen György Országos Kardiológiai Intézet (1096 Budapest, Haller u. 29., képviseli: dr. Kersch Ferenc ügyvéd, 1113 Budapest, Bartók B. u. 152. I/103., a továbbiakban: ajánlatkérõ) 1998. évi szívbillentyû beszerzése tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdésére tekintettel az 59. § (1) bekezdését, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki. Egyebekben a kérelmet a Döntõbizottság elutasítja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az Országos Egészségbiztosítási Pénztár (a továbbiakban: OEP) szívbillentyû beszerzésére korábban közbeszerzési eljárást írt ki. Ezen közbeszerzési eljárás azonban eredménytelen maradt, miután a felkért szakértõk a bírálatokat elvi okok miatt nem végezték el. A sikertelen közbeszerzést követõen az OEP 1998. szeptember elején körlevelet intézett a szívsebészeti centrumok vezetõinek. A körlevélben tájékoztatta az OEP mint finanszírozó a címzetteket, hogy miután a kiírt közbeszerzési eljárás eredménytelen lett, hozzájárulnak ahhoz, hogy a szívsebészeti centrumok saját maguk számára beszerezzék a szívbillenyûket a levélben megjelölt maximális áron. Ezt a körlevelet az OEP az eredménytelennek nyilvánított eljárásban részt vett ajánlattevõknek is egyidejûleg megküldte.<br>
Ezt követõen ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja, a 71. § (5) bekezdése, illetve a 72. § (1) bekezdésére hivatkozva tárgyalásos gyorsított eljárás keretében összesen 100 db szívbillentyû szállítására hívta fel az Ameco, Biomedica, CTI Magyarország, Medtech és a Mepex Kft.-t. Az eljárás lebonyolítására ajánlatkérõ a Hospitrade Kft.-t bízta meg. Az ajánlattételi felhívás 3. c) pontjában ajánlatkérõ közölte, hogy részajánlattételre is lehetõség van. A 6. a) pontban ajánlatkérõ elõírta, hogy az ajánlattétel határideje "a jelen meghívólevél kézbesítését követõ 15. naptári nap, azonban a kézbesítésbõl adódó bizonytalanságok kizárása és az ajánlatok beérkezésének egységes elbírálása végett az ajánlatnak legkésõbb 1997. év október 26. napjának 14.00 órájáig kell postán vagy kézbesítõ útján a megbízotthoz beérkeznie". Az ajánlatkérõ a 6. c)c.a. pontjában elõírta, hogy ajánlattevõnek nyilatkoznia kell a mûbillentyûk választéka és mennyisége, a teljesítés ütemezése és módja, a szerzõdésszegéssel együtt járó jogi konzekvenciókról, elfogadva az 1. és 2. sz. mellékletek tartalmát. A 6. c)c.b. pont szerint ajánlattevõnek arról kellett nyilatkoznia, hogy milyen mértékben ad lehetõséget ajánlatkérõ részére a közbeszerzési eljárásban megjelölt választéki és mennyiségi eltérésre %-ban kifejezve. A 6. c)c.c. pont szerint ajánlattevõknek a szívbillentyûk jellemzõit kellett megjelölniük. Ajánlatkérõ a 7. c) pont szerint ajánlattevõk alkalmasságának igazolását a Kbt. 44. § (2) bekezdésének a), b) és f) pontjaiban foglaltak szerint kérte.<br>
Az elbírálási szempontjait a következõk szerint határozta meg:<br>
a) azon okiratok, nyilatkozatok tartalma, amelyekrõl a 6. pont c.c. albekezdése és a 7. pont c) bekezdései említést tesznek,<br>
b) a mûbillentyûk ellenértéke és a nyújtott engedmények, vagy egyéb kedvezmények nagysága,<br>
c) az ajánlatkérõ közvetlen tapasztalatai az ajánlattevõ által szállított mûbillentyûk minõségét illetõen,<br>
d) az 1. sz. melléklet szerinti mintaszerzõdésben foglaltakat mindenben kielégítõ szállítási kötelezettség elvállalása.<br>
Az ajánlati felhívás 1. sz. melléklete tartalmazza a szállítási szerzõdést, 2. sz. melléklete pedig részletesen ismertette a mûbillentyûk mûszaki paramétereit, a velük kapcsolatos általános követelményeket.<br>
1998. október 26-án került sor a benyújtott ajánlatok bontására, melyrõl megállapítható a felvett jegyzõkönyv szerint, hogy mind az öt meghívott ajánlattevõ ajánlatot nyújtott be ajánlatkérõnek. Az ajánlatok ismertetését követõen az ajánlattevõk lehetõséget kaptak ajánlataik módosítására, úgynevezett versenytárgyalási ûrlap segítségével. A módosított ajánlatok is ismertetésre kerültek.<br>
1998. október 28-án került sor az eredményhirdetésre, mely szerint megosztva 50-50 db mûbillentyû szállítására az Ameco és a Biomedica Kft. lett a nyertes.<br>
Ajánlatkérõ a szerzõdést az Ameco Kft.-vel 1998. október 31-én, a Biomedica Kft.-vel pedig 1998. november 4-én megkötötte.<br>
Kérelmezõ 1998. november 12-én jogorvoslati kérelemmel fordult a Döntõbizottsághoz. Kérte, hogy a Döntõbizottság állapítsa meg a tárgyalásos gyorsított közbeszerzési eljárás szabályainak, valamint az elbírálásra vonatkozó szabályok megsértését. A jogsértések megállapításán túl kérte bírság kiszabását, az eljárási díj, valamint költségeinek megtérítését és tárgyalás tartását. Kérelme indokolásául elõadta, hogy ajánlatkérõ által alkalmazott eljárási fajta indokolatlan volt, ugyancsak indokolatlan volt a sürgõsségre való hivatkozás, mert a felhívásban megjelölt ajánlattételi határidõ rövidebb volt, mint a Kbt. által megengedett. Elõadta továbbá, hogy ajánlata mindenben megfelelt az elõírásoknak, sõt megítélése szerint kedvezõbb volt a nyertesként kihirdetett ajánlatokénál is, ezért ajánlatkérõ megsértette a Kbt. 59. § (1) bekezdésében foglaltakat.<br>
E kérelmét a megtartott tárgyaláson változatlanul fenntartotta.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását és kérelmezõ költségekben marasztalását. Indokolásul elõadta, hogy a Kbt. nem tartalmaz kötelezõ szabályt arra, hogy a felhívás kézbesítése és a tárgyalás napja között 15 napot kell biztosítani ajánlattevõknek az ajánlatuk benyújtására.<br>
A megtartott tárgyaláson is úgy nyilatkozott a pontozás vonatkozásában, hogy az ajánlatok értékelését az ajánlati felhívásuk, illetve a kiírás szerint hajtották végre. Álláspontjuk szerint azért kapott kérelmezõ az elsõ szempontnál a megosztott 40 pontból 20 pontot, mert itt értékelték az elõzõ 3 év szállításait, azaz a referenciákat. Erre kérelmezõ 0 pontot azért kapott, mert magát az ajánlatkérõt is megjelölte itt referenciahelyként. Ezt azért bírálták el negatívan, mert kérelmezõnél – jóllehet, hogy kérelmezõt az árképzés tekintetében egy korábban nyertes ajánlata kötelezte – ajánlatkérõ számtalan negatívumot észlelt a korábbi szállításai során alkalmazni kívánt árakat illetõen, és ez kétségessé tette a többi referenciahely hitelt érdemlõségét a kérelmezõ megbízhatóságára nézve. Ennek alapján alakult értékelésük úgy, hogy az Ameco Kft. 90, a Biomedica Kft. 88, a CTI Magyarország Kft. 82, míg kérelmezõ csak 74 pontot kapott, és ezzel a negyedik lett a bírálat során.<br>
Nem értékelték pozitívumként azt sem, hogy kérelmezõ minden tíz darab megrendelt szívbillentyû után egy darabot ajánlott fel opcionálisan és azt sem, hogy fizetési határidõként hatvan napot ajánlott meg a nyertes 30 napjával szemben. Az sem volt elõnyös szerintük, hogy az általuk kért 10% mértékû méretcsere lehetõsége helyett kérelmezõ 50%-os választék és mennyiség szerinti eltérés lehetõségét biztosította.<br>
Az érintett felek közül a Biomedica Kft. úgy nyilatkozott, hogy a cégük egyik nyertesként való kihirdetése megalapozott döntés eredménye volt. Álláspontjuk szerint korábbi közbeszerzési eljárás során adott ajánlatokat nem lehet összehasonlítási alapként kezelni. Minden idõszakban a konkrét határidõket és mennyiségeket tartják szem elõtt. Az Ameco Kft. észrevételében kifejtette azon álláspontját, hogy részben elkésett, részben pedig alaptalan a jogorvoslati kérelem. Elkésett a tárgyalásos gyorsított eljárás kifogásolásával. A kérelem további része azért alaptalan, mert a megítélésük szerint az ajánlatkérõ a közbeszerzési eljárást lezáró döntését a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése értelmében hozta meg. A további érdekeltek érdemi észrevételt nem tettek.<br>
A Döntõbizottság a rendelkezésére álló írásos és szóbeli nyilatkozatok, dokumentumok és iratok vizsgálata alapján megállapította, hogy a kérelem részben alapos, egyebekben pedig elkésett, illetve alaptalan.<br>
Alapos a kérelem abban, hogy ajánlatkérõ az általa felvett 1998. október 27-i jegyzõkönyvben szereplõ táblázat a) alatti értékelési szempont második részében közöltek alapján végzett bírálata során nem az általa kibocsátott ajánlati felhívás 7. c) pontjában közölt tartalomnak megfelelõen pontozta kérelmezõ ajánlatát. E tényt ajánlatkérõ a megtartott tárgyaláson sem vitatta.<br>
A Döntõbizottság megállapította, hogy az ajánlati felhívás idézett pontjában ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a), b) és f) pontjainak megfelelõ alkalmassági elõírásokat vette be a fontossági sorrendben elsõ bírálati szempontjába. A Döntõbizottság a kérelmezõ ajánlatát áttanulmányozva megállapította, hogy az ajánlat 17. oldalán ismertetésre került a Kbt. 44. § (2) bekezdésének a) pontja szerinti, a 18–19. oldalon a b) pont szerinti, és a 4–7. oldalon az f) pont szerinti alkalmassági kritérium. E tények alapján tehát nem helytálló ugyanezen jegyzõkönyv 2. oldala 3. bekezdésében közöltek, mely szerint a kérelmezõ "nem igazolta alkalmasságát a Kbt. 44. § (2) bekezdésének a) pontja szerint".<br>
A jogorvoslati eljárás során ajánlatkérõ nem tudott semmilyen olyan bizonyítékot, dokumentumot felmutatni, mely megalapozta volna, hogy az elsõ bírálati szempont összesen maximálisan adható 40 pontjából miért csak 20 pontot kapott kérelmezõ. A Döntõbizottság nem tudta figyelembe venni ajánlatkérõ azon hivatkozását, mely szerint kérelmezõ egy korábbi közbeszerzési eljárásban tapasztalt szállítási referenciájára vonatkozó hiányosságokra alapozta bírálatát.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint "az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Ennek során az igazolások eredetiségét is megvizsgálhatja."<br>
Az 59. § (1) bekezdése pedig úgy rendelkezik, hogy "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést." A Döntõbizottság álláspontja szerint ajánlatkérõ azzal, hogy a saját maga által készített ajánlati felhívásban, illetve dokumentációban meghatározott értékelési szempontoktól eltérve bírálta el, illetve pontozta kérelmezõ ajánlatát az elsõ bírálati szempontnál – ennek következtében nulla pontot adott olyan szempontra is, melyre a maximumot lehetett volna –, ezzel alulértékelte az ajánlatot, és így kérelmezõ csak a negyedik lett a pontozást figyelembe véve. Amennyiben ajánlatkérõ az elsõ bírálati szempontra 20 helyett 40 pontot adott volna – ahogy ezt a két nyertesnek kihirdetett ajánlattevõnél megtette –, akkor kérelmezõ 20 ponttal többet, azaz 94 pontot kapott volna, és ezen értékelés kapcsán az õ ajánlata lehetett volna a legkedvezõbb. Azt is megállapította a Döntõbizottság, hogy a harmadik értékelési szempontnál (saját tapasztalat) az adható 20 pontból 10 pontot adott ajánlatkérõ az Ameco Kft.-nek annak ellenére, hogy az általa forgalmazott szívbillentyûkrõl még nincs tapasztalata (lásd jegyzõkönyv utolsó oldal).<br>
Fent leírt magatartásával ajánlatkérõ megvalósította a határozat rendelkezõ részében írt jogsértést.<br>
A kérelem elkésett az ajánlatkérõ által meghatározott ajánlattételi határidõ vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(2) bekezdése kimondja, hogy "a gyorsított eljárásban a részvételre vonatkozó kérelem benyújtásának határideje a részvételi felhívás közzétételétõl számított tíz napnál, az ajánlattételi határidõ pedig az ajánlati felhívástól számított tizenöt napnál rövidebb nem lehet".<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár".<br>
A Döntõbizottság megállapította, hogy kérelmezõ sérelmezett ajánlattételi határidõrõl 1998. október 13-án tudomást szerzett, kérelmét ugyanakkor – megvárva az eredményhirdetést – 1998. november 12-én – jogvesztõ határidõn túl – nyújtotta be a Döntõbizottsághoz.<br>
Nem alapos kérelmezõ kérelme a választott eljárási forma – tárgyalásos gyorsított – kérdéskörében, mert a becsatolt iratokból egyértelmûen megállapítható az a tény, hogy az OEP 1998. szeptemberi körlevelét követõen keletkezett közbeszerzési igény ajánlatkérõnél az 1998. év hátralévõ részére szükséges szívbillentyûk beszerzése. Helyesen – a Kbt. szabályainak megfelelõen – hivatkozott ajánlatkérõ az ajánlattételre vonatkozó meghívó levelében a Kbt. 70. § d) pontjára, valamint a 71. § (5) és 72. § (1) bekezdéseire, hiszen a nyílt vagy meghívásos eljárásra elõírt határidõket nem lehetett volna betartani, és a rendkívüli sürgõsséget indokoló körülmények nem az ajánlatkérõ mulasztásából eredtek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva alkalmazta a Kbt. 88. § (1) bekezdésének a), d), f) és g) pontjai szerinti jogkövetkezményeket.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 14.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>