<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0652)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.302/8/1998.<br>
<br>
Tárgy: a Baross 1. Kft. jogorvoslati kérelme a Magyar Posta Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Baross 1. Kft. (1082 Budapest, Baross u. 1., a továbbiakban: kérelmezõ) jogorvoslati kérelmét – amelyet a Magyar Posta Rt. (1055 Budapest, Sas u. 24., a továbbiakban: ajánlatkérõ) "64 db idõkésleltetõ zárral ellátott páncélszekrény beszerzése" tárgyú közbeszerzési eljárása ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. október 14. napján megjelent 41. számának 6613–6614. oldalain tette közzé nyílt eljárási formájú ajánlati felhívását a határozat rendelkezõ részében meghatározott közbeszerzésre. Az ajánlati felhívás és a hozzá kiadott dokumentáció tartalmazza többek között, hogy az ajánlatkérõ az ajánlatokat zárt borítékban kérte benyújtani, az ajánlati felhívásban meghatározott idõpontban, 1998. november 24. 12.00 óráig.<br>
Az ajánlati felhívás 4. pontjában elõírta: "A teljesítés határideje: legkésõbb a szerzõdés létrejöttét követõ 30. naptári nap, ajánlatkérõ határidõ elõtti teljesítést elfogad." A már hivatkozott ajánlati felhívás 15. pontjának 10. fordulatában többek között elõírta: az ajánlatoknak tartalmaznia kell egy bontási lapot, amelyen szerepelnie kell a vállalt teljesítési határidõnek.<br>
Az 1998. november 24. napján megtartott bontási eljárás során – a bontási jegyzõkönyv tanúsága szerint – az ajánlatkérõ megállapította, hogy a Baross l. Kft. ajánlata "szerzõdést követõ 36. napra vállalta a szállítást", ezért a megnevezett kft. ajánlatát érvénytelenség miatt a további eljárásból kizárta.<br>
Az ajánlati felhívásban meghatározott határidõig a kérelmezõ, az ORAKO Kft., az F. S. A. Kft., a VDH Triton Rt., az SMP Kft., a Stake Multisafe Kft., a Faktor 2000 Kft., a Toldi Vasipari Szövetkezet és a FITTICH Kft. nyújtott be ajánlatot.<br>
A bontási eljárást követõen, 1998. december 8-án a Baross l. Kft. a Döntõbizottsághoz jogorvoslati kérelmet nyújtott be, amelyben kérte, hogy a Döntõbizottság állapítsa meg az ajánlata érvénytelenné nyilvánítására vonatkozó döntés jogsértõ voltát, ezzel egyidejûleg kötelezze az ajánlatkérõt arra, hogy az igazgatási szolgáltatási díj összegét, valamint egyéb felmerült költségeit viselje. Indokolásul elõadta: ajánlata bontási lapján szerepel a következõ: "a vállalkozási szerzõdés minta 3. pontjának, valamint az ajánlati dokumentáció 4. pontjának megfelelõen". Ez nézete szerint azt jelenti, hogy a hivatkozott szerzõdés, illetve ajánlati dokumentáció elõírásait elfogadja, és természetszerûleg így elfogadja a 30 naptári nap teljesítési határidõt is. Álláspontja szerint az ajánlata 30. oldalán ismertetett Gold 20 típusú páncélszekrényre vonatkozó szállítási határidõvel tévesztette össze az ajánlatkérõ az általa közölt adatokat, vagyis a nézete szerint egyértelmûen meghatározott 30 naptári napos határidõt. Kérelmében elõadta, hogy az ajánlatának 22. oldalán lévõ utolsó mondat azt teszi egyértelmûvé, hogy akár a 30 napos szállítási határidõnél korábbi idõpontban is képes szállítani. Tárgyi ügyben az egyéb érdekeltek érdemi észrevételt nem tettek.<br>
Ajánlatkérõ a kérelemre adott írásbeli észrevételében elõadta: az ajánlattevõknek konkrétan vállalt határidõre kellett nyilatkozni. A kérelmezõ ajánlatának 3.2. pontjában közölt nyilatkozata pontos, precíz, mindenre kiterjedõ levezetést tartalmaz, amelybõl csak és kizárólag azt a következtetést lehet levonni, hogy alapesetben a 36. napon szállítható el a termék magyarországi raktárából, és az az ajánlat megtétele idõpontjában még nincs is telepítve. Álláspontja szerint az ajánlattevõ ajánlatának megjelölt részében egyértelmûvé és vitathatatlanná tette, hogy az általa megjelölt részhatáridõk miatt a szerzõdés létrejöttétõl számított 36. napnál kevesebb idõ alatt, alapesetben nem tud szállítani. Mindezekre figyelemmel nézete szerint a kérelmezõ ajánlatát jogszerûen minõsítette érvénytelennek a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontja alapján, és erre is figyelemmel kérte, hogy a Döntõbizottság a kérelmet mint alaptalant utasítsa el.<br>
A Döntõbizottság a rendelkezésre álló közigazgatási iratok tartalma, az ajánlati felhívás, a dokumentáció, az ajánlatkérõ nyilatkozata és a rendelkezésre álló ajánlatok tanulmányozása alapján az alábbiakat állapította meg.<br>
A jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja tartalmazza: "érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek."<br>
A Döntõbizottság a rendelkezésére álló közigazgatási iratokból megállapította: a kérelmezõ ajánlatának ún. bontási lapján a teljesítési határidõre vonatkozóan csak a már idézett nyilatkozat olvasható. Ugyanakkor a kérelmezõ ajánlatának 22/34. oldalán a 3.2. pont utolsó bekezdésében olvasható: "a megrendeléseket 7 napon belül gyártásba visszük, 21 nap szükséges a Gradium töltõanyag megszilárdulásához. A zárszerkezet beszerelése és a csomagolás 4 napot vesz igénybe. A nemzetközi fuvarozás, valamint a vámkezelés átlagos ideje 4 nap. Ezáltal alapesetben a 36. napon a termék magyarországi raktárunkból elszállítható. A gyár kapacitása azonban lehetõvé teszi, hogy akár több száz terméket is leszállítsunk és folyamatosan raktározzunk."<br>
A Döntõbizottság megállapította, hogy ezen nyilatkozat 3. Kereskedelmi feltételek fejezetben az 1. és 2. változatban közölt – és Carena páncélszekrényekre vonatkozó – ajánlatok szállítási határidejére vonatkozik. Ezt követte a 3.3. részfejezetben az installálás részletes ismertetése, amely szintén a két változatban megadott Carena típusú páncélszekrényekre vonatkozott, és nem a Gold 20 változatra. A Döntõbizottság a kérelmezõ ajánlatában a fenti megállapításokban foglalt szállítási határidõre vonatkozó más adatot, illetve nyilatkozatot nem lelt fel.<br>
Mindezekbõl tehát egyértelmûen és világosan az következik, hogy az ajánlatkérõ elõírásával szemben a kérelmezõ-ajánlattevõ olyan szállítási határidõt határozott meg ajánlatában, amely a már hivatkozott Kbt.-szakasz értelmében nem felel meg az ajánlati felhívásban, illetve a dokumentációban foglalt ajánlatkérõi elvárásoknak. Ebbõl pedig az következik, hogy az ajánlatkérõ jelen esetben helyesen járt el akkor, amikor a már hivatkozott Kbt. 52. § (2) bekezdésének d) pontja alapján a kérelmezõ ajánlatát érvénytelennek tekintette. Ezek a megállapítások a Döntõbizottság által megvizsgált közigazgatási dokumentumokban fellelhetõ tényeken alapulnak. Éppen erre tekintettel ezeknek valóságtartalmát, tényszerûségét vitatni nem lehet.<br>
Fentiekre figyelemmel a Döntõbizottság az alaptalan jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján elutasította.<br>
A Döntõbizottság megállapította, hogy a Magyar Posta Rt. ajánlatkérõnek a jogorvoslati kérelemre adott, 1998. december 16-i dátumú, 057026/98/21. iktatószámú észrevétele 9. pontjában foglalt kérelme alaptalan, ugyanis a már többször hivatkozott és jelenleg hatályos Kbt. nem ad törvényi lehetõséget arra, hogy a Döntõbizottság a Kbt. 85. §-ában foglalt bírságot alkalmazza abban az esetkörben, amelyre az ajánlatkérõ észrevételében hivatkozik. Miután a kérés teljesítésének nincs törvényi alapja, ezért a Döntõbizottság ilyen intézkedést nem hozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 23.<br>
<br>
<br>
Dr. Monory Bulcs s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>