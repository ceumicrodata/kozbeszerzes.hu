<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0458)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.293/5/1998.<br>
Tárgy: T-BAU Építõipari Rt. jogorvoslati kérelme Váralja Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a T-BAU Építõipari Rt. (7100 Szekszárd, Tinódi u. 8., továbbiakban: kérelmezõ) jogorvoslati kérelme alapján – amelyet a Váralja Község Önkormányzata (7354 Váralja, Kossuth u. 203., a továbbiakban: ajánlatkérõ) mint gesztor önkormányzat által közzétett "Váralja, Györe és Izmény községek szennyvízcsatorna-hálózatának megvalósítására vonatkozó, részvételi felhívás elõminõsítési eljárásra" tárgyú közbeszerzési eljárása ellen nyújtott be – a jogorvoslati eljárást – a jogorvoslati kérelem visszavonására figyelemmel – megszünteti.<br>
A határozat ellen fellebbezésnek helye nincs.<br>
<br>
INDOKOLÁS<br>
<br>
Az ajánlatkérõ a K. É. 1998. október 21-én megjelent 42. számában tette közzé részvételi felhívását nyílt elõminõsítési eljárásra a rendelkezõ részben foglalt közbeszerzési eljárás tekintetében. Kérelmezõ több társával együtt benyújtotta részvételi jelentkezését. 1998. november 26-án kapott értesítést ajánlatkérõtõl kérelmezõ arról, hogy részvételi jelentkezése alapján õt nem sorolták az ajánlattételre felkért ajánlattevõk közé.<br>
Ezt követõen 1998. december 3-án jogorvoslati kérelmet nyújtott be, amelyben kérte, hogy a Döntõbizottság ideiglenes intézkedés meghozatalával kötelezze az ajánlatkérõt arra, hogy õt a közbeszerzési eljárás további folyamatába vonja be. Elõadása szerint valamennyi olyan ajánlatkérõi elõírásnak eleget tett a jelentkezési anyag benyújtása során, amelyet a közbeszerzésekrõl szóló 1995. évi XL. törvény (a továbbiakban: Kbt.) elõír, illetve amit az ajánlatkérõ a felhívásban megkövetelt.<br>
Miután a Döntõbizottság a jogorvoslati eljárást 1998. december 3-án megindította, azt követõen a kérelmezõ 1998. december 7-én érkezett beadványában bejelentette, hogy a jogorvoslati kérelmet visszavonja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésének felhívásával a rendelkezõ rész szerint döntött, ugyanis említett törvényhely kimondja: "a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (1) bekezdése tartalmazza: "az ügyfél az eljárás megindítására irányuló kérelmet a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja."<br>
Tekintettel arra, hogy a kérelmezõ a jogorvoslati kérelmet visszavonta, így a Kbt. szerint az Áe. fent hivatkozott rendelkezését kell alkalmazni, erre figyelemmel a Döntõbizottság a folyamatban lévõ jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 8.<br>
<br>
Dr. Monory Bulcs s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>