<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0646)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.307/5/1998.<br>
<br>
Tárgy: ORAKO Kft. jogorvoslati kérelme a Budapesti Rendõr-fõkapitányság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ORAKO Kereskedelmi és Szolgáltató Kft. (1222 Budapest, Gádor u. 130., a továbbiakban: kérelmezõ) jogorvoslati kérelmét – amelyet a Budapesti Rendõr-fõkapitányság Gazdasági Igazgatósága (1139 Budapest, Teve u. 4–6., a továbbiakban: ajánlatkérõ) "a BRFK objektumainak karbantartásához szükséges építõipari anyagok, felszerelések szállítási keretszerzõdése" tárgyú közbeszerzési eljárása ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. október 21. napján megjelent 42. számának 6781–82. oldalain tette közzé a határozat rendelkezõ részében megjelölt nyílt eljárási formájú közbeszerzési eljárásra vonatkozó ajánlati felhívását. Az ajánlati felhívás a 3. a) pontban összesen 14 kategóriára bontva határozta meg azoknak az anyagoknak, szerelvényeknek a körét, amelyek teljes részletességgel az ajánlatkérõ által készített dokumentációban kerültek felsorolásra többszázas nagyságrendben. A felhívás a 3. b) pont értelmében a teljesítés helyeként az ajánlatkérõ IX. kerület, Tagló u. 1–3. cím alatti objektumát jelölte meg. A 3. c) pont értelmében a beszerzés tárgyának egy részére is lehetett ajánlatot tenni, de csak a 3. a) pontban 1–14. alpontok szerinti bontásban. Ugyanakkor a megjelölt bontásokban szereplõ anyagokra vonatkozóan az ajánlatoknak teljes körûnek kellett lennie. A teljesítés határideje tekintetében a 4. pont akként fogalmaz: a szerzõdéskötést követõen folyamatosan, az ajánlatkérõ részmegrendeléseinek ütemében 2000. december 3-ig. Ajánlatkérõ részletes dokumentációt állított össze és bocsátott potenciális ajánlattevõk részére.<br>
Az eljárásban való részvételt 150 ezer forint ajánlati biztosíték adásához kötötte, amelyre vonatkozó okmány csatolását írta elõ. A 11.2. pontban a pénzügyi, gazdasági alkalmasság igazolására szolgáló okmányokat sorolta fel, amelyben 30 napnál nem régebbi pénzintézeti nyilatkozatot, ugyanilyen idõtartamra vonatkozó cégkivonatot követelt meg többek között. A 13. pont értelmében az összességében legelõnyösebb ajánlat szempontja alapján kívánta kiválasztani a legkedvezõbb ajánlatot. Ehhez a 13.1.–13.6.-ig a szempontok fontossági sorrendjét az alábbiakban határozta meg:<br>
"13.1. Ajánlott anyagok mûszaki megfeleltsége<br>
<br>
13.2. Az anyagok, felszerelések ajánlati árai<br>
<br>
13.3. Szállítási feltételek<br>
<br>
13.4. Megrendelésektõl számított szállítási határidõ<br>
<br>
13.5. Ajánlattevõ telephelye<br>
<br>
13.6. Ajánlattevõ megítélése"<br>
Többváltozatú ajánlat tevését lehetõvé tette.<br>
A K. É. szerkesztõbizottsága közzétett megállapítása szerint a 13.5. pontban megjelölt elbírálási szempont a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdésében megfogalmazott esélyegyenlõség alapelvét sérti.<br>
Az ajánlatkérõ 1998. november 10-én – az ajánlati felhívásban meghirdetett idõponttal egyezõen – konzultációt tartott a potenciális ajánlattevõk részére. Az itt felvetett kérdések és javaslatok alapján részben módosította a korábban részletezett ajánlati felhívást, amely a K. É. 1998. november 25-i 47. számának 7651. oldalán jelent meg. Ez azonban kizárólag a teljesítés határidejét módosította alábbiak szerint: "A szerzõdéskötést követõen folyamatosan, az ajánlatkérõ részmegrendeléseinek ütemében 1999. december 31 ig." Módosította a kiadott dokumentáció IV. fejezetét és 4. sz. mellékletét. A dokumentáció ezen módosított részeit az eredeti dokumentációt megvásárló ajánlattevõk részére térítésmentesen bocsátotta rendelkezésre. Az ajánlattételi határidõt a módosító hirdetmény (1998. 11. 25.) közzétételének napját követõ 1. naptól számított 41. nap 10.00 órájára módosította. Egyéb módosítást a K. É.-ben közzétett hirdetmény nem tartalmaz.<br>
Az eredetileg ajánlatkérõ által elkészített dokumentációt a kérelmezõ 1998. november 3-án, míg a módosított dokumentációt 1998. november 27-én vette át. A kérelmezõ 1998. december 10. napján a Döntõbizottságnál jogorvoslati kérelmet nyújtott be. Ebben azt állította, hogy az ajánlatkérõ többszörösen megsértette a Kbt. elõírásait, a jogsértõ esemény pedig a kérelmezõnek 1998. november 26. napján jutott tudomására. Álláspontja szerint helyes a K. É. szerkesztõbizottsága megállapítása, hogy az ajánlatkérõ által 13.5. pontban megjelölt elbírálási szempont sérti a Kbt. 24. § (2) bekezdésében megfogalmazott esélyegyenlõség elvét. Ugyanakkor nézete szerint az ajánlatkérõ 13.4. alpontban foglalt értékelési szempontja is helytelen. Kéri mindezekre tekintettel ennek a két elbírálási szempontnak a törlését. Nem ért egyet az ajánlati felhívás 11.1. pontjában rögzített 30 napnál nem régebben kiadott hatósági igazolások követelésével, mert mint kérelmében írja, a különbözõ igazolást kiadó szerveknél különbözõ idõtartamig érvényesek a kiadott igazolások, két hónaptól egészen tizenkét hónapig. Éppen ezért kéri, hogy a Döntõbizottság hívja fel az ajánlatkérõt a jogszabályszerû elõírások betartására, kérte, hogy kötelezze a Döntõbizottság az ajánlatkérõt, hogy a Közbeszerzések Tanácsa 4/1996. (K. É. 31.) ajánlásának megfelelõen írja elõ ezen dokumentumok benyújtását. Ezzel egyidejûleg kéri azt is, hogy a Döntõbizottság a fenti jogsértések megállapítása mellett kötelezze ajánlatkérõt a felmerült költségek viselésére, függessze fel a folyamatban lévõ közbeszerzési eljárást, és kötelezze az ajánlatkérõt új eljárás lefolytatására. A jogorvoslati kérelem nem tartalmaz egyéb érdekeltekre vonatkozó adatot.<br>
Az ajánlatkérõ az 1998. december 19. napján érkezett észrevételében kifejti, hogy nem sértette meg a Kbt. elõírásait. Álláspontja szerint nem valós a kérelmezõ azon állítása, hogy a jogorvoslati kérelemben foglalt és általa sérelmezett cselekményekrõl csak 1998. november 26. napján szerzett tudomást, ugyanis az eredeti ajánlati felhívás 1998. október 21-én jelent meg a K. É.-ben, és az eredeti dokumentációt a Döntõbizottság részére megküldött dokumentumok tanúsága szerint is 1998. november 3. napján vette át aláírás ellenében kérelmezõ. Tehát legkésõbb ezen a napon minden olyan információ birtokában volt, amelyet a jogorvoslati kérelemben sérelmez. Éppen ezért kéri ajánlatkérõ, hogy a jogorvoslati kérelmet a Kbt. 79. § (5) bekezdése alapján utasítsa el a Döntõbizottság.<br>
Kifejti észrevételében, hogy a kérelmezõ helytelenül értelmezi a Kbt. elõírásait. Álláspontja szerint az eredeti ajánlati felhívásban közzétett elbírálási szempontrendszer nem ellentétes a törvény elõírásaival. Nézete szerint a kérelmezõnek a teljesítés idõtartamára vonatkozó állítása egyéni véleményt tükröz, de az nem nyugszik objektív alapokon. Úgy véli, az igazolások és dokumentumok tekintetében adott kiírása sem törvénysértõ. Egyetlenegy olyan információ juthatott késõbbi idõpontban – nevezetesen a módosított dokumentáció átvétele napján – kérelmezõ tudomására, amely a sérelmezettek sorában szerepel, és amely a megadott éves volumenen belüli 30%-os eltéréssel megadható pótmegrendelésre vonatkozik. Ebben a vonatkozásban pedig álláspontja szerint pontosan a Kbt. elõírását próbálta követni, így ez az intézkedés nem ellentétes a törvénnyel, ezt a jogorvoslati kérelmi pontot kéri alaptalanság címén elutasítani.<br>
A Döntõbizottság kérelemre 1998. december 22. napján tárgyalást tartott. Ezen mind a kérelmezõ, mind pedig az ajánlatkérõ képviselõje fenntartotta a korábban tett és írásba foglalt nyilatkozatát, álláspontját, új és lényeges körülményre egyik fél sem hivatkozott.<br>
A Döntõbizottság a rendelkezésre álló közigazgatási iratok tartalma, továbbá a kérelmezõ és az ajánlatkérõ képviselõjének nyilatkozata alapján az alábbiakat állapította meg.<br>
A jogorvoslati kérelem azon állítása, amely kifogás tárgyává teszi az eredeti ajánlati felhívás 13.4. és 13.5. pontjában foglaltakat, továbbá amely kifogás tárgyává teszi az igazolások érvényességére vonatkozó ajánlatkérõi elõírásokat, és kéri az ajánlatkérõ kötelezését a Közbeszerzések Tanácsa 4/1996. (K. É. 31.) ajánlása maradéktalan betartására, elkésett, ugyanakkor a november 25-én megjelent ajánlati felhívás módosításával egyidejûleg módosított dokumentáció IV. fejezet és 4. sz. melléklet tekintetében felhozott jogorvoslati kérelmi állítás megalapozatlan.<br>
A Döntõbizottság a rendelkezésre álló, fentebb hivatkozott dokumentumok és nyilatkozatok tüzetes vizsgálata alapján kétséget kizáró módon meg tudta állapítani, hogy a jogorvoslati kérelemben felsorakoztatott és a kérelmezõ által jogsértõ cselekménynek tekintett cselekmények és tények nem 1998. november 26. napján jutottak tudomására, mint ahogy azt állította a kérelmében, hanem ezt jóval megelõzõ idõpontban. A dokumentumok egyértelmûen alátámasztják, hogy az eredeti ajánlati felhívás 1998. október 21. napján jelent meg a K. É.-ben, ezen idõponttól a megismerhetõség lehetõsége a kérelmezõ részére is rendelkezésre állt. További kétségtelen tény (saját aláírással, személyigazolvány-szám feltüntetéssel igazolásra került, hogy a kérelmezõ képviselõje 1998. november 3. napján vette át az eredeti dokumentációt), hogy november 3. napjától teljes körûen birtokában volt a kérelmezõ mindazon információknak, amelyeket a jogorvoslati kérelmében sérelmesnek vél. Tehát a jogszabályi elõírások figyelembevételével a tudomásra jutás legkésõbbi dátuma 1998. november hónap 4. napja. Ehhez képest pedig a jogorvoslati kérelem a fent említett pontokban nem vitásan elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése kimondja: "Az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
Nem vitás jelen esetben a megjelölt jogorvoslati pontok tekintetében a törvényben megadott eljárás indításra rendelkezésre álló határidõ túllépése, hiszen a november 4-tõl a december 10-ig terjedõ idõszak ennek a törvényi engedélyezett intervallumnak a többszörösét öleli fel. Miután a törvény egyértelmûen fogalmaz, a határidõ elmulasztás következményeként a jogvesztést elõírva, így a Döntõbizottság ezen tényszerûség megállapítása után a jogorvoslati kérelem inkriminált pontjaival érdemben már nem foglalkozhat.<br>
A jogorvoslati kérelembõl egyedül megmaradó és bizonyítottan 1998. november hónap 27. napján átvett módosított dokumentációból információként a kérelmezõhöz eljutó és sérelmezett ajánlatkérõi cselekvõség tekintetében a Döntõbizottság azt állapította meg, hogy a kérelem ezen állítása nem megalapozott.<br>
A Döntõbizottság részleteiben is összevetette az eredeti és a módosított dokumentáció elõírásait. Megállapította, hogy az ajánlatkérõ a lefolytatott konzultáción nyert értesülések, információk alapján döntött az ajánlati felhívás módosítása, és ezzel összhangban a dokumentáció módosítása mellett. A Döntõbizottság megállapítása szerint a dokumentáció IV. fejezet 5 . alpontjában szereplõ módosítás nem ütközik a törvény elõírásaiba. A kérelmezõ által kifogásolt elõírások tekintetében az ajánlatkérõ szándékát tükrözi az a megfogalmazás, hogy az ajánlatkérõ a referenciajegyzékben szereplõ termékeken kívül az adott termékkörbe tartozó bármely terméket jelen eljárás keretében szerzi be, amihez az ajánlattevõnek az általa forgalmazott összes – a referencia-árjegyzékben nem szereplõ – termék listáját csatolnia kell az ajánlatához. Ez a megfogalmazás pedig az ajánlatkérõ írásbeli észrevételében is megfogalmazott azon jogszabályszerû elvhez történõ ragaszkodást tükrözi, miszerint még azoknál az anyagoknál, illetve szerelvényeknél is következetesen ragaszkodni kívánt a közbeszerzési eljárás elveihez, amelyeknél a több száz tételt tartalmazó széles körû referenciajegyzék nem tartalmaz pontos és precíz megjelölést. Így tehát az ezzel ellentétes, ezt a magatartást támadó jogorvoslati kérelemnek nincsen reális, ténybeli alapja.<br>
A Döntõbizottság nem látta megalapozottnak a jogorvoslati kérelem azon sérelmezett állítását, amelyek a módosított dokumentáció 30. oldalának 5. alpontjában foglaltakra vonatkoznak. A közbeszerzés egészét vizsgálva a Döntõbizottság vizsgálati tevékenysége során elfogadta az ajánlatkérõnek az írásbeli észrevételében lefektetett és képviselõjének a tárgyaláson ismételten hangoztatott állítását, és ez alapján nem látta a törvénnyel szemben állónak az ajánlatkérõ hivatkozott megfogalmazását.<br>
Miután pedig a jogorvoslati kérelem ezen tétele tekintetében a Döntõbizottság azt állapította meg, hogy a jogorvoslati kérelem ezen pontja nem megalapozott, ezért a jogorvoslati kérelem ezen részét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján utasította el.<br>
A Döntõbizottság elvi éllel állapítja meg, hogy az érvényes és hatályban lévõ törvény nem ad a Döntõbizottságnak jogot arra, hogy az ajánlatkérõt új eljárás lefolytatására utasítsa, mert a törvény megfogalmazása értelmében az ajánlatkérõ joga, hogy egy esetleges eredménytelen eljárást követõen lefolytat-e új közbeszerzési eljárást, vagy eláll a közbeszerzési eljárás lefolytatásának szándékától. Természetesen ez nem zárja ki azt, hogy a közbeszerzés hatálya alá tartozó beszerzések csak és kizárólag a hatályos törvény szelleme és írott betûje szerint folytathatók le.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 29.<br>
<br>
Dr. Monory Bulcs s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>