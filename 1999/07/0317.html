<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0317)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.252./8/1998.<br>
<br>
Tárgy: Alcatel Hungary Kft. jogorvoslati kérelme a Magyar Államkincstár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Máttyus Ádám (1014 Budapest, Szentháromság tér 6.) ügyvéd által képviselt Alcatel Hungary Kft. (1116 Budapest, Kondorfa u. 10.) kérelmezõ, Magyar Államkincstár (1052 Budapest, Deák Ferenc u 5.), továbbiakban ajánlatkérõ, Magyar Államkincstár Váci út 71. számú épületébe – A-02-00 00 – normatíva számú telefonalközpont beszerzése tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad és megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdését, ezt meghaladóan a jogorvoslati kérelmet elutasítja.<br>
A Döntõbizottság kötelezi az ajánlatkérõt, hogy fizessen meg a kérelmezõnek 30 000 Ft, azaz harmincezer forint igazgatási szolgáltatási díjat a határozat kézhezvételtõl számított 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli érdemi észrevétele, a tárgyaláson elhangzott szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
A Magyar Államkincstár telekommunikációs rendszerének fejlesztéséhez – a meglévõ 2 db Siemens HICOM 300 ISDN típuson túlmenõen – további egy alközponti rendszer beszerzésére és telepítésére közzététel nélküli tárgyalásos eljárás keretében ajánlattételre hívta fel 1998. május 28-án kelt levelében a Siemens Rt.-t és a MATÁVCOM Kft.-t.<br>
Részvételi felhívásában elõírta a becsatolandó igazolások, nyilatkozatok körét, továbbá a közbeszerzés tárgyának mûszaki paramétereit. A tárgyalásos eljárás indokaként megjelölte, hogy egy korábbi 1998. április 20-i keltû Siemens Rt.-hez írott válaszlevél alapján a beszerzendõ alközpontnak azonos típusúnak kell lennie a már meglévõkkel, és a beszerzés kedvezõ feltételei csak rövid ideig állnak fenn, melynek igénybevétele más típusú eljárás alkalmazása esetén meghiúsulna, így az általa választott tárgyalásos eljárás fajtáját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontjára alapította.<br>
Az ajánlatokat 1998. június 8-ig nyújtották be az ajánlattevõk. Az ajánlatkérõ 1998. június 10-én hozta meg a közbeszerzési eljárást lezáró döntését, és az eredményrõl az ajánlattevõket 1998. június 18-án írásban értesítette.<br>
A nyertes ajánlattevõ a Siemens Rt. lett 28 622 331 Ft+áfa árral.<br>
Az ajánlatkérõ a nyertes ajánlattevõvel a szerzõdést megkötötte.<br>
Az ajánlatkérõ az eljárás eredményérõl készült 5. számú melléklet szerinti tájékoztatót 1998. július 1-jei dátumozású levélben küldte meg a Közbeszerzési Értesítõ Szerkesztõbizottságához, melyet a Szerkesztõbizottság 1998. július 7. napján vett kézhez.<br>
A Közbeszerzési Értesítõ Szerkesztõbizottsága 1998. július 23-án hiánypótlásra hívta fel az ajánlatkérõt a 128/1995. (X. 20.) Korm. rendelet 6. § (2) bekezdésére figyelemmel. Kérte, hogy ajánlatkérõ adja meg pontosan a hirdetmény közzététele nélküli tárgyalásos eljárás fajtájára vonatkozó megjelölést, továbbá jelölje meg a hirdetmény feladásának napját.<br>
Ezen hiánypótlási felhívást még egy alkalommal megismételte Szerkesztõbizottság, és az ajánlatkérõ 1998. szeptember 25. napján kelt levelében módosította az eljárás eredményérõl szóló összegzés 6. pontját és a 70. § d) pontot adta meg az eljárási fajta megjelöléseként, a Szerkesztõbizottság felhívásának eleget téve.<br>
A tájékoztató az eljárás eredményérõl 1998. október 7-én jelent meg a K. É.-ben.<br>
A kérelmezõ 1998. október 19-én nyújtott be jogorvoslati kérelmet a Döntõbizottsághoz. Kérte, hogy a Döntõbizottság semmisítse meg az ajánlatkérõnek a közbeszerzési eljárás során hozott, valamint az azt lezáró döntését, valamint állapítsa meg a jogsértés megtörténtét és kötelezze az eljárás során felmerült igazgatási, szolgáltatási díj megfizetésére.<br>
Indokaként elõadta, hogy álláspontja szerint nem volt jogszabályi alapja a hirdetmény közzététele nélküli tárgyalásos eljárás lefolytatásának, mert annak törvényi feltételei nem álltak fenn, hiszen a költségvetési intézményeknél telefonközpont beszerzése olyan hosszú távú és nagy értékû beruházásnak minõsül, amely az intézmény költségvetésében általában elõre betervezett, így ilyen beruházással kapcsolatos rendkívüli sürgõsségre való hivatkozás erõsen vitatható.<br>
Továbbá elõadta, hogy ajánlatkérõ eljárása azért is törvénysértõ, mert kizárólag Siemens telefonközpontot kívánt beszerezni annak ellenére, hogy telefonközpontok szállítására képes más cég is, így az Alcatel Hungary Kft. is. Jogsértõen járt el, amikor kizárólag egy meghatározott típusú alközpont szállítását írta elõ.<br>
Álláspontja szerint megsértette az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdését is, hiszen az eredményrõl szóló tájékoztatót legkésõbb annak kihirdetésétõl számított 15 napon belül hirdetményben kell közzétennie, ezt a határidõt pedig elmulasztotta ajánlatkérõ.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint jogszerûen választotta a hirdetmény közzététele nélküli tárgyalásos eljárást. Alapvetõen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontja alapján folytatta le az eljárást, azonban a Szerkesztõbizottság hiánypótlásra hívta fel, és e körben megjelölte, hogy a 70. § d) pontja szerinti tárgyalásos eljárásnak lett volna helye, így módosította írásbeli összegzõ iratát, és így jelent meg a K. É.-ben az eljárás eredményérõl szóló tájékoztató.<br>
Elõkészítõ iratában elismerte, hogy a közbeszerzés eljárás eredményhirdetésének az idõpontja 1998. június 10-e volt, míg az eljárás eredményérõl szóló tájékoztató a Szerkesztõbizottsághoz 1998. július 7. napján érkezett. 1 napos mulasztása álláspontja szerint nem befolyásolta az eljárásának jogszerûségét.<br>
Egyéb érdekeltek érdemi észrevételt nem tettek. A kérelmezõ jogorvoslati kérelme részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított 15 napon belül kell a törvény 5. számú mellékletében meghatározott minta szerinti hirdetményben közzétennie. E határidõ megállapításakor jogalkotó nyilvánvalóan tekintettel volt arra is, hogy a Döntõbizottság elõtt az eljárás a 79. § (5) bekezdése szerint csak a jogsértõ esemény bekövetkezésétõl számított 60 napon belül indítható, ezen határidõn túl eljárás nem kezdeményezhetõ a jogvesztõ határidõre tekintettel. A rendelkezésre álló iratokból megállapítható volt, hogy az írásban történt eredményhirdetés idõpontja 1998. június 15-e volt, tehát a közzétételrõl június 16-át követõ 15 napon belül kellett volna intézkednie az ajánlatkérõnek. Ehhez képest a Szerkesztõbizottsághoz az ajánlatkérõ küldeménye – ajánlatkérõi postakönyv tanúsága szerint – az 1998. július 1-jei postázást követõen július 7-én érkezett meg, így a 15 napos határidõt egy nappal elmulasztotta.<br>
Ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontjára tekintettel a jogsértést megállapította. A Döntõbizottság úgy ítélte meg, hogy a megállapított jogsértés csekély súlyú, hiszen az ajánlatkérõ a Kbt.-ben elõírt határidõt 1 nappal mulasztotta el, így a pénzbírság kiszabását mellõzte.<br>
A kérelmezõ jogorvoslati kérelmének további része elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében az eljárás megindítása az e törvény szabályait sértõ esemény tudomására jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár. A fenti törvényhelyre figyelemmel a jogorvoslati kérelmének azon része tehát, amelyben sérelmesnek tartja a kérelmezõ a választott tárgyalásos eljárás fajtáját, illetõleg a felhívás tartalmát, elkésett.<br>
A Döntõbizottság nem tudta elfogadni azt a kérelmezõi álláspontot, hogy az eljárás eredményérõl szóló hirdetmény megjelenésének idõpontját kell a jogsértõ magatartás idõpontjának tekinteni.<br>
A becsatolt iratokból megállapítható volt tehát, hogy már 1998. június 15-én döntés született az eredményrõl, és errõl írásban tájékoztatták az ajánlattevõket, tehát a jogsértõ magatartás bekövetkezésének legkésõbbi idõpontja a szerzõdéskötés létrejöttének idõpontja, azaz az ajánlatkérõ írásban közölt döntése. Ehhez képest tehát a 60 napos objektív határidõ is letelt a jogorvoslati kérelem benyújtásának idõpontjához képest. Így a Döntõbizottság a kérelem ezen részét elkésettségre tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján elutasította.<br>
A jogsértést a Döntõbizottság megállapította, ezért a rendelkezõ részben foglaltak szerint kötelezte ajánlatkérõt a 88. § (1) bekezdés g) pontja szerint az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdés biztosítja.<br>
<br>
Budapest, 1998. november 18.<br>
<br>
Divinyi József s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>