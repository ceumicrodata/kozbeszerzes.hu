<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0643)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.291/7/1998.<br>
<br>
Tárgy: Cseke Kft. jogorvoslati kérelme a Fõvárosi Önkormányzat Értelmi Fogyatékosok Otthona közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Döntõbizottság a Cseke Kft. (8991 Teskánd, Petõfi út 5., képviseli: dr. Wagner György ügyvéd, 8900 Zalaegerszeg, Eötvös u. 128. I/3., továbbiakban: kérelmezõ) jogorvoslati kérelmét – amelyet a Fõvárosi Önkormányzat Értelmi Fogyatékosok Otthona (8921 Búcsúszentlászló, Arany J. u. 17., a továbbiakban: ajánlatkérõ) "az otthon új konyhaépület, konyhatechnológia és csatlakozó közmûépítési munkáira vonatkozó vállalkozói szerzõdés" tárgyú közbeszerzési eljárása ellen nyújtott be elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. szeptember 16-án megjelent 37. számának 5994–5996. oldalain tette közzé a rendelkezõ részben foglalt közbeszerzési eljárásra vonatkozó ajánlati felhívását.<br>
A nyílt eljárásra vonatkozó ajánlati felhívás a 3. a) pontban részletesen meghatározta a közbeszerzés tárgyát és mennyiségét.<br>
A 4. pontban a tervezett befejezési határidõt 1999. május 30-ban határozta meg. Az ajánlatkérõ a felhívás 13. pontjában közölte: az ajánlatokat az összességében legelõnyösebb ajánlat kiválasztásának szempontja alapján kívánja elbírálni, ennek érdekében az értékelési szempontok fontossági sorrendjét az alábbiak szerint határozta meg:<br>
– a megajánlott vállalkozás díj	30%<br>
– a megajánlott befejezési határidõ	25%<br>
– referenciamunkák	15 %<br>
– a megajánlott késedelmi kötbér mértéke	12%<br>
– a jóteljesítési garancia mértéke, szavatosság	10%<br>
Ajánlatkérõ a felhívás 5. pontjának megfelelõen dokumentációt bocsátott rendelkezésre, amely tartalmazta az ajánlatkérõ részletes feltételeit, és a mûszaki feladat meghatározását (kiviteli terv, árazatlan költségvetés, szerzõdéstervezet stb.). Az ajánlati árat a beárazott és észrevételezett költségvetés alapján kellett meghatározni. Kötelezõ feltételként írta elõ a szerzõdéstervezet csatolását is. Típusoldalakon kellett nyilatkozni a megvalósítás és a számlázás ütemezésére. A referenciák körében ajánlatkérõ a megelõzõ 3 év hasonló építési munkáit kérte megjelölni. Konzultációt biztosított ajánlattevõk részére 1998. október 2-án, az errõl készült jegyzõkönyv néhány mûszaki kérdésben pontosítást tartalmaz. Az ajánlattételi határidõ (1998. október 28.) napjáig a kérelmezõn kívül ajánlatot tett a Kalor-Center Kft., ZÁÉV Rt., FÔ-ÉP Kft., Fejes és Társa Kft., MÁVÁPCELL Kft.<br>
Az ajánlatkérõ 1998. november 12-én bírálta el az ajánlatokat. E körben a ZÁÉV Rt. és a FÔ-ÉP Kft. ajánlatát érvénytelennek minõsítette, míg a megmaradó négy érvényes ajánlatot az elbírálási szempontok szerint értékelte. Az egyes szempontoknál az ajánlati felhívásban megjelölt százalékkal megegyezõ maximális pontokat állapított meg, így a kialakított maximális pontszám 92 lehetett. Az eljárás nyerteseként a MÁVÉPCELL Kft.-t hirdette ki, második lett a Kalor-Center Kft.<br>
Az eredményhirdetés 1998. november 18-án volt, míg a szerzõdést ajánlatkérõ a nyertessel 1998. december 1-jén kötötte meg.<br>
A kérelmezõ 1998. december 2-án érkezett jogorvoslati kérelmében sérelmezte az ajánlatkérõ elbírálását, nézete szerint ha az ajánlatkérõ következetesen és maradéktalanul ragaszkodott volna az általa jogszabályszerûen meghirdetett elbírálási szempontokhoz, valamint az azokhoz rendelt százalékos arányokhoz, akkor az õ ajánlatát kellett volna mint legelõnyösebbet nyertesként kihirdetni.<br>
A kérelemben állította, hogy a fentebb már közölt fontossági sorrendbe állított elbírálási szempontok 1 és 2 meghatározása szerint az õ ajánlata a legkedvezõbb. Kérte, hogy a Döntõbizottság semmisítse meg az ajánlatkérõ közbeszerzési eljárást lezáró döntését, és állapítsa meg, hogy a pályázat nyertese a Cseke Kft. Kérte továbbá, hogy a Döntõbizottság mondja ki, hogy az ajánlatkérõ döntése jogszabálysértõ, mert megsértette az ajánlati felhívásban megfogalmazott elbírálási rendet. Kérte végül az ajánlatkérõ kötelezését az eljárási díj és költségek megfizetésére.<br>
A Döntõbizottság a rendelkezésre álló közigazgatási iratok tartalmának átvizsgálása és elemzése alapján az alábbiakat állapította meg.<br>
A jogorvoslati kérelem nem megalapozott.<br>
A Döntõbizottság részletesen, tüzetesen és teljes körûen megvizsgálta az ajánlatkérõ által nyertesnek minõsített ajánlat, valamint a kérelmezõ ajánlatának valamennyi tételét. Ennek során megállapította:<br>
<br>
1. (megajánlott vállalkozói díj) A kérelmezõ 63 626 630 Ft ajánlatával szemben a nyertesnek minõsített ajánlatában 68 690 494 Ft szerepel, tehát ebben a tekintetben a kérelmezõ tett kedvezõbb ajánlatot.<br>
<br>
2. (befejezési határidõ) Kérelmezõ 1999. május 14., nyertesnek hirdetett 1999. május 15. határidõt jelölt meg, tehát a két ajánlat e vonatkozásban azonosnak tekinthetõ.<br>
<br>
3. (referenciák) Kérelmezõ által felsoroltak közül az egyik nem éri el a jelenlegi közbeszerzési eljárás értékvolumenének még a felét sem, a jelen közbeszerzéshez hasonló referencia funkcióban nem került feltüntetésre. Nyertesnek hirdetett esetében több hasonló volumenû referencia szerepel, leginkább hasonlítható 3 darabban felsorolva. E szempont szerint nem vitathatóan a nyertesnek hirdetett ajánlata kedvezõbb.<br>
<br>
4. (kötbér mértéke) Kérelmezõ esetében 30 000 Ft az elsõ 10 napra, míg a 11. naptól 50 000 Ft. Ezzel szemben a nyertesnek hirdetett ajánlat 50 000 Ft/nap adatot tartalmaz. Nem vitás tehát, hogy a nyertesnek hirdetett ajánlat a kedvezõbb.<br>
<br>
5. (jóteljesítési garancia, szavatosság) A kérelmezõ ajánlatában 2% jóteljesítési garancia+1 millió forint megvalósulási garancia és 2 év garancia szerepel, szemben a nyertesnek minõsített ajánlatában 12% jóteljesítési garancia, 12% megvalósulási garancia, 18 hónap jótállás és további 12 hónap "többletszavatosság" vállalása található. Összehasonlítva a tételeket nem lehet vitás, hogy a nyertesnek hirdetett ajánlat kedvezõbb ajánlatkérõ számára.<br>
Túl mindezeken a kérelmezõ szerzõdéstervezetében az ajánlatkérõ által feltételként megszabott 15 napos számlakifizetési határidõ helyett 8 napos határidõt szab, ez pedig nem vitásan az ajánlatkérõ számára elõnytelenné teszi az ajánlatot.<br>
Összegezve tehát megállapítható, a nyertes ajánlata a vállalkozói díj szempontjából csak kismértékû összegben volt magasabb a kérelmezõ által megajánlottnál, ezt az ajánlatkérõ által kimunkált pontozásos értékelés is tükrözi. A fent kifejtettek szerint az összes többi szempont tekintetében vagy azonos, vagy jobb volt a nyertesnek hirdetett ajánlat a kérelmezõénél. Az árajánlat vonatkozásában a közigazgatási iratok tartalmazzák, hogy a kérelmezõ vállalkozói díját ajánlatkérõ kirívóan alacsonynak találta, azonban nem kért arra a jogszabályban elõírt módon magyarázatot az ajánlattevõtõl.<br>
Mindösszesen megállapítható, hogy a nyertesnek hirdetett ajánlat a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (1) bekezdésének alkalmazása mellett a Kbt. 59. § (1) bekezdése szerint a legkedvezõbbnek tekinthetõ.<br>
A fent hivatkozott jogszabályhelyek tartalmazzák:<br>
"34. § (1) Az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat<br>
szempontja alapján bírálja el."<br>
"59. § (1) Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
Miután a Döntõbizottság megállapította, hogy az ajánlatkérõ a fent hivatkozott jogszabályi elõírásokat nem sértette meg, továbbá betartotta az önmaga által megfogalmazott és közzétett ajánlati felhívásban foglaltakat, és az ezzel szinkronban lévõ dokumentáció elõírásait, így a döntés jogszerû, a vele szemben emelt jogorvoslati kérelem megalapozatlan.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 15.<br>
<br>
Dr. Monory Bulcs s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>