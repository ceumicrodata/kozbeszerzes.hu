<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0644)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.276/11/1998.<br>
<br>
Tárgy: Trendex Holding Rt. jogorvoslati kérelme a Szent Pantaleon Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Trendex Holding Rt. (1117 Budapest, Budafoki út 60., a továbbiakban: kérelmezõ) jogorvoslati kérelmének, melyet a Szent Pantaleon Kórház (2400 Dunaújváros, Korányi S. u 4–6. képviseli: dr. Kersch Ferenc ügyvéd, 1113 Budapest, Bartók Béla u. 152., a továbbiakban: ajánlatkérõ) telefonalközpont korszerûsítése és üzemeltetése tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését, ezért az ajánlatkérõ eljárást lezáró döntését megsemmisíti. Egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. augusztus 5-én a K. É. 31. számában tárgyalásos eljárásra vonatkozó részvételi felhívást tett közzé a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontjára való hivatkozással, melynek értelmében a nyílt közbeszerzési eljárás eredménytelen volt, és idõközben az ajánlati felhívás feltételei nem változtak.<br>
A hirdetmény 3. a) pontjában a beszerzés tárgya és mennyiségeként az került meghatározásra, hogy: a kórházban jelenleg üzemelõ telefon-alközponti rendszer meghatározott idõre történõ üzemeltetése a szükséges korszerûsítések elõzetes elvégzésének a kötelezettségével, a dokumentáció szerinti részletes specifikációnak megfelelõen.<br>
A felhívás szerint ajánlatkérõ rész-ajánlattételre vonatkozó lehetõséget nem engedett meg, azonban többváltozatú ajánlattételre lehetõséget biztosított. Ajánlatkérõ részletes ajánlati dokumentációt készített, amely tartalmában mindenben megegyezik a korábbi nyílt eljárás dokumentációjával. Ezen ajánlati dokumentáció elsõ fejezetében az ajánlat elkészítésének és benyújtásának részletes szabályait határozta meg ajánlatkérõ, melynek 12. pontjában a 2. oldalon elõírta, hogy helyszíni bejárással egybekötött konzultációt is fog tartani a tárgyban. A második fejezetben az ajánlat érdemi részének elkészítési szabályait rögzítette ajánlatkérõ, és meghatározta, hogy az ajánlat elsõ fejezeteként a mûszaki, gazdasági és jogi alkalmasságot kell igazolni a dokumentációban meghatározott módon, az ajánlat második fejezetében kell megadni az érdemi ajánlatot, mégpedig az alábbiak szerint:<br>
– az ajánlat sorszáma, vagy más azonosítója,<br>
– az elvégzendõ korszerûsítés mûszaki tartalmának rövid, szöveges összefoglalása,<br>
– a megajánlott korszerûsítés pénzügyi keretei, ezen belül a korszerûsítés elõirányzott bruttó költsége a teljesítési határidõre prognosztizált fix áron, továbbá az ajánlat pénzügyi tartalma, részletes gazdasági számításokkal alátámasztva,<br>
– a megajánlott üzemeltetési szerzõdés futamideje és ha ettõl eltér, a törlesztési idõ hossza években, továbbá dátumonként.<br>
Többváltozatú ajánlat esetén az egyes változatokat külön fejezetsorszámmal kell ellátni. Ezen fejezet végén a dokumentáció 6. oldalán ajánlatkérõ elõírta azt is, hogy: "jogában áll továbbá az ajánlattevõnek a 15–21. pontokban fel nem sorolt egyéb, az ajánlatkérõ számára elõnyt vagy kedvezményt jelentõ vállalást és feltételt az ajánlatába foglalni, ami által remélheti, hogy azonos feltételek esetén ezen többletvállalására tekintettel a többi ajánlattevõvel szemben elõnyben részesülhet".<br>
A dokumentáció 3. fejezetében az ajánlatok bontásának, ismertetésének és a tárgyalás megtartásának szabályai kerültek rögzítésre, mely szerint a bontást követõen az ajánlatkérõ képviselõje a többi ajánlattevõ részére nyomban átadja valamennyi másik ajánlattevõ felolvasólapját, és ezt követõen egy további módosítási lehetõségük van az ajánlattevõknek az ajánlatukra vonatkozóan. Ennek határidejeként 1998. október 21-ét jelölte meg. A 4. fejezet az ajánlatok elbírálási szempontjait tartalmazta. Ebben rögzítette, hogy összességében a legelõnyösebb ajánlatot fogadja el, melynek elbírálási szempontjai fontossági sorrendben az alábbiak:<br>
– a dokumentáció mellékletét képezõ mûszaki leírásban foglaltak legkorszerûbb megvalósításának elvállalása,<br>
– a megvalósított rendszer szolgáltatás címén való üzemeltetésére, valamint azt követõen az ajánlatkérõ tulajdonszerzésének legrövidebb futamideje, a szolgáltatás éves díjának és a tulajdonjog megszerzése ellenértékének a mértéke,<br>
– szerviz és vevõszolgálat magyarországi feltételeinek megléte és mûködtetésének idõtartama,<br>
– referenciák.<br>
Az ajánlati dokumentációhoz 1. sz. mellékletként részletes mûszaki leírást készített ajánlatkérõ, amelyben a jelenlegi alközponti berendezések kerültek ismertetésre, illetve a korszerûsítés utáni kommunikációs rendszerrel szemben támasztott követelmények is meghatározásra kerültek.<br>
Az eljárásban való részvételüket az alábbi cégek jelezték írásban a lebonyolító cég felé: Matávcom Kft., Telemobil Kft., Trendex Holding Rt., és UTI Dunatel Rt.<br>
Az ajánlattételi határidõt megelõzõen a helyszíni bejárást, illetve a feladatértelmezõ konzultációt ajánlatkérõ megbízottja, a Hospitrade Kft. 1998. szeptember 8-án bonyolította le. Az ajánlatok bontására 1998. október 20-án került sor. Az ajánlatok további egy körben történõ módosítása 1998. október 21-én történt meg.<br>
Az eredményhirdetésre 1998. november 16-án került sor, ahol a Telemobil Kft. 6 . sz. alapajánlata, a 12–13 . sz. kiegészítõ ajánlatával együtt került nyertesként kihirdetésre.<br>
A kérelmezõ 1998. november 18-án jogorvoslati kérelmet nyújtott be a Döntõbizottsághoz, amelyben egyrészt az eljárást lezáró döntést sérelmezte, másrészt a Kbt. alapelvi rendelkezéseinek megsértését, nevezetesen az esélyegyenlõség és a verseny tisztaságának a megsértését. Sérelmezte továbbá, hogy a korábbi eredménytelenné nyilvánított nyílt eljáráshoz képest a tárgyalásos eljárás feltételei megváltoztak. Tárgyaláson kérelmezõ jogorvoslati kérelmét kiegészítette azzal, hogy az ajánlatkérõ tájékoztatása szerint a rendelkezésre álló havi folyamatos költség nem haladhatja meg az eddigi ráfordításokat, ezt pedig az ajánlat elkészítésénél figyelembe kellett venni.<br>
Indoklásként elõadta, hogy álláspontja szerint ajánlatkérõ nem az összességében legelõnyösebb ajánlatot fogadta el, így megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ban foglaltakat, továbbá, olyan ajánlatot fogadott el nyertesként, amelybe olyan szolgáltatások kerültek, amely nem képezte az eljárás tárgyát, nevezetesen a két alközpont közötti összeköttetés megvalósítását kifogásolta. Ehhez kapcsolódóan sérelmezte, hogy az általa utólagosan benyújtott opciós ajánlatát ajánlatkérõ nem bírálta el a késedelemre való tekintettel. Sérelmezte még, hogy a felolvasólap – amely az ajánlatokat ismerteti részletesen – titkosságára vonatkozó kitétel sérti a közbeszerzési eljárás nyíltságát.<br>
Kérte a Döntõbizottságtól az ajánlatkérõnek a közbeszerzési eljárást lezáró döntésének megsemmisítését, a jogsértés megállapítását, a jogsértõ kötelezését az eljárási díj és költségek viselésére, valamint ideiglenes intézkedésként kérte a még meg nem kötött szerzõdés megkötésének megtiltását, illetõleg amennyiben az már megkötésre került, akkor kérte bírság kiszabását.<br>
Ajánlatkérõ a jogorvoslati kérelemre küldött 1998. november 25-i keltû észrevételében a jogorvoslati kérelem alaptalanság címén történõ elutasítását kérte.<br>
Érdemi védekezésként elõadta, hogy az ajánlatokat az elõírt elbírálási szempontok figyelembevételével bírálta el, és az összességében legkedvezõbb ajánlatot hirdette ki nyertesként a Telemobil Kft. ajánlatával. Álláspontjuk szerint a teljes rendszer korszerûsítése körébe beletartozik az egyes alközpontok közötti összeköttetések korszerûsítése is, így nem követtek el jogsértést akkor, amikor az ezen körbe tett ajánlatot is értékelték.<br>
Állításuk szerint a nyílt és a tárgyalásos eljárás feltételeiben semmiféle változás nem következett be, így a kérelmezõ ezzel kapcsolatos kérelmét is alaptalannak tartják. Jogszerûen jártak el akkor is, amikor a késedelmesen, pótlólag benyújtott kérelmezõi ajánlatot nem fogadták el, illetve azt nem értékelték. Az ajánlattevõket ajánlatuk megadásánál összeghatár vonatkozásában nem korlátozták, ilyen megszorítás sem az ajánlati felhívásban, sem a dokumentációban nem szerepel. A jelenlegi költségek ismertetésére az egyik ajánlattevõ kérésére került sor, de ebbõl nem lehetett arra következtetni, hogy az ott megjelölt értékhatárt az ajánlatok benyújtásánál figyelembe kell venni.<br>
Az eljárás során betartották a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. §-</a>ában elõírtakat is, tehát sem üzleti titkot nem sértettek, illetõleg a nyilvánosság sem sérült, mivel az eredményhirdetéskor azokat a számításokat nem ismertették, amelyek egyébként az ajánlatok elbírálásakor figyelembevételre sem kerültek.<br>
A Döntõbizottság a rendelkezésére álló adatok alapján nem látta indokoltnak az ideiglenes intézkedés megtételét, mivel annak törvényi feltételei nem álltak fenn a kérelem benyújtásakor.<br>
Az egyéb érdekeltek közül a Telemobil Kft. nyertes ajánlattevõ észrevételében elõadta, hogy álláspontja szerint az összességében legkedvezõbb ajánlatot õk tették, és az mindenben megfelelt a kiírás feltételeinek.<br>
Az UTI Dunatel Rt. észrevételében a kérelmezõvel megegyezõen kifogásolta ajánlatkérõ azon magatartását, amellyel elfogadta, illetve elbírálta a nyertes ajánlat 13. fejezetében szereplõ összeköttetést a két alközpont között. A két telephely között 2 km-es távolság van, és álláspontjuk szerint engedély kiadására új kábelek fektetésére nincs jelenleg lehetõség, ezért csak a távlati elképzelésükben szerepelt a két telephely közötti összeköttetés megvalósítása.<br>
A Matávcom Kft. álláspontja szerint a konzultáción elhangzott költségekre vonatkozó ajánlatkérõi válaszban elmondottakat mindenképpen figyelembe kellett venni, hiszen a közbeszerzési eljárásban az információk három csatornán jutnak el az ajánlattevõkhöz, nevezetesen az ajánlati felhíváson, a dokumentáción és az ún. közbensõ információn keresztül. A konzultáció pedig az ún. közbensõ információnak minõsül, tehát az itt elhangzottakat az ajánlat készítésénél figyelembe kellett venni.<br>
A Döntõbizottság a rendelkezésére álló iratanyag és a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott. Ajánlatkérõ az ajánlatok bontásakor nem sértette meg a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45 . §</a> és 61. §-ában foglalt rendelkezéseket, tekintettel arra, hogy a késõbbi nyertes ajánlatként kihirdetett Telemobil Kft. ajánlatából a fizetendõ éves díj nagyságára vonatkozó titkosítási elõírások ellenére a Kbt-ben elõírt ajánlatok bontásakor kötelezõen felolvasandó adatokat, így az árat ismertette.<br>
Ugyanígy a Döntõbizottság álláspontja szerint ajánlatkérõ jogosan vette figyelembe a nyertes ajánlatnak azon részét, amely a már meglévõ két alközpont, tehát a központi épület és a rendelõintézetben elhelyezett alközpontok közötti összeköttetés korszerûsítésére vonatkozott, hiszen a részvételi felhívás 3. a) pontjában elõírta, hogy a meglévõ teljes rendszer korszerûsítését kéri, és ennek a rendszernek pedig része a két épület közötti összeköttetés. Ezen összeköttetés olyan új módjára nézve is lehetett ajánlatot tenni, ami a jelenleginél jobb hatásfokú, korszerûbb összekötetést jelent a jövõben. Ezen összeköttetés megoldási módjára vonatkozóan pedig semmiféle korlátozást, preferálást nem tett sem az ajánlati dokumentációjában, sem a felhívásában, sõt a dokumentáció 6. oldalán az I. fejezet 22. pontjában elõírta ajánlatkérõ, hogy "jogában áll továbbá az ajánlattevõnek 15–21. pontokban fel nem sorolt egyéb, az ajánlatkérõ számára elõnyt vagy kedvezményt jelentõ vállalást és feltételt az ajánlatába foglalni, ami által remélheti, hogy azonos feltételek esetén ezen többletvállalására tekintettel a többi ajánlattevõvel szemben elõnyben részesülhet". A nyertes ajánlat részletes átvizsgálásából kiderül, hogy a nyertes ajánlattevõ sem a Matávcom Kft. meglévõ hálózatát, sem pedig az UTI Dunatel Rt. alépítményét nem kívánja felhasználni a korszerûsítés során, hanem egy teljesen független új alközponti rendszert és ezek közötti optikai összekötetésre vonatkozó megoldási alternatívát ajánlott, amely nem mondott ellent mûszaki szempontból a kiírás feltételeinek.<br>
Megállapította tehát a Döntõbizottság, hogy a Kbt. alapelvei megsértésére vonatkozó kérelem alaptalan, tekintettel arra, hogy a kiírás feltételrendszere nem zárta ki az alközpontok közötti összeköttetés korszerûsítésére vonatkozó ajánlattétel lehetõségét.<br>
Az pedig, hogy a határidõn túl – 1998. október 21-i határidõ helyett –, 1998. november 2-án benyújtott módosító ajánlatot a kérelmezõ vonatkozásában ajánlatkérõ nem bírálta el, jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése kimondja: "Az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
A Döntõbizottság megállapította, hogy a nyílt eljárás és a tárgyalásos eljárás közötti különbségek, illetve feltételek megváltoztatására vonatkozó jogorvoslati kérelemrész elkésett, tekintettel arra, hogy kérelmezõ legkésõbb 1998. október 20-ával, azaz az ajánlatok beadásával egyidejûleg tudomást szerzett a régi, illetve az új kiírás részletes feltételeirõl. Ehhez képest pedig az 1998. november 18-án benyújtott jogorvoslati kérelem a 15 napos szubjektív határidõ lejártát követõen került elõterjesztésre.<br>
A Döntõbizottság egyébként megállapította, hogy a nyílt és tárgyalásos eljárás feltételei idõközben nem változtak meg.<br>
A jogorvoslati kérelemnek a havi folyamatos költségtúllépésére vonatkozó kitételét megvizsgálva a Döntõbizottság megállapította, hogy erre vonatkozóan az ajánlati dokumentáció, illetve a részvételi felhívás elõírásokat, illetve kitételt nem tartalmaz. Ezzel kapcsolatban a Döntõbizottság mindössze az ajánlattevõk részérõl feltett kérdésre adott válasz alapján tudott adatot szerezni, amely 1998. október 12-i keltû, és mindegyik ajánlattevõ részére eljuttatott válaszként az alábbiak szerint került megfogalmazásra: "A pályázat szerzõdés alapján alközponti telefonszolgáltatás nyújtására, illetve igénybevételére szól. A szolgáltatás ellenértékének fedezete a Szent Pantaleon Kórház és az Országos Egészségbiztosítási Pénztár közötti finanszírozási szerzõdés, ami a kórháznak éves szinten 2 milliárd Ft folyamatos bevételt jelent havi utalásos rendszerben. A finanszírozási szerzõdés alapja az, hogy az önkormányzatok kötelezõ feladatellátásairól szóló törvény szerint a Szent Pantaleon Kórház ellátja Dunaújváros és vonzáskörzete lakosságát, és ez jelen formájában visszavonhatatlan és biztos folyamatos mûködést és finanszírozást jelent. A kórház eddig is ebbõl a forrásból fizette az alközpont, a telefonkészülékek és telefonhálózat bérleti díját, valamint a telefonforgalmazás költségeit. Miután a pályázati kiírás értelmében ez a havi folyamatos költség nem haladhatja meg az eddigi ráfordításokat, így ez a fedezet ezentúl is biztosan rendelkezésre fog állni". Ezen feltételrendszer a korábbi nyílt eljárásban az 1998. április 16-án készített konzultációs jegyzõkönyvben is megfogalmazásra került, nevezetesen annak 5. oldalán, amely részletesen taglalja a felmerült költségeket, mind az UTI Dunatel Rt., mind a Matávcom Kft. vonatkozásában a 96-os 97-es évekre vonatkozóan. Ezekbõl az adatokból kellett ajánlattevõknek visszaszámolniuk azt, hogy mennyi az egy évre, illetve egy hónapra jutó költségszint, ami nem léphetõ túl.<br>
A Döntõbizottság álláspontja szerint az ajánlatkérõ ezen információját az ajánlattevõknek ajánlatuk elkészítésénél figyelembe kellett venniük.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése kimondja, hogy az ajánlattevõ – a dokumentáción kívül – további tájékoztatást kérhet írásban az ajánlattételi határidõ lejárta elõtt legkésõbb 10 nappal az ajánlatkérõtõl ajánlata elkészítéséhez. Tájékoztatás tartalmát az ajánlattevõk számára hozzáférhetõvé kell tenni.<br>
Az ajánlattevõk mindegyikének tudomása volt az 1998. április 16-án készített konzultációs jegyzõkönyv tartalmáról, valamint az 1998. október 12-i keltû ajánlatkérõi levél tartalmáról.<br>
A Döntõbizottság a rendelkezésre álló adatokból megállapította, hogy az ajánlatkérõ 1997. évben 14 549 728 Ft-ot fordított az alközpont, telefonkészülékek és telefonhálózat bérleti díjára, valamint a beszélgetések díjára, amely havi bontásban 1 212 477 Ft-ot jelentett. Az ajánlatkérõ nyilatkozata szerint ezt a költséget nem kívánta meghaladni a jövõben. Az ajánlatkérõ azon védekezését, mely szerint ez a nyilatkozat csak a telefonbeszélgetések díjára vonatkozott, a Döntõbizottság elfogadni nem tudta, mivel mindkét írásos anyag nemcsak a telefonbeszélgetések költségeirõl, hanem az egyéb költségekrõl, azaz a jelenlegi alközpont, telefonkészülékek és telefonhálózat bérleti díjáról is pontos számadatokat tartalmazott.<br>
Ennek tükrében a Döntõbizottság megvizsgálta a benyújtott ajánlatok ártartalmát a 3 éves futamidõ figyelembevételével, tekintettel arra, hogy a nyertesnek kihirdetett ajánlatból is a 3 éves futamidõs változat került alapulvételre. A nyertes ajánlattevõ ajánlata éves szinten 34 048 980 Ft, havi szinten 2 837 415 Ft volt.<br>
A kérelmezõ elsõ változatú ajánlata 32 548 000 Ft éves szinten, havi bontásban pedig 2 712 333 Ft volt.<br>
A másik két ajánlattevõ ajánlata szintén meghaladta az ajánlatkérõ által megjelölt költséghatárt.<br>
Az UTI Dunatel Rt. 40 604 458 Ft-os éves árajánlatot nyújtott be, mely havi szinten 3 383 704 Ft-os költséget jelentett, a Matávcom Kft. ajánlata pedig éves szinten 38 554 957 Ft volt, mely havi szinten 3 312 913 Ft-nak felelt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint pedig az eljárás további szakaszában nem vehet részt az, aki érvénytelen ajánlatot tett.<br>
Tekintve, hogy az összes ajánlat meghaladta az elõírt felhasználható költségkeret mértékét (1 212 477 Ft/hó), így mindegyik érvénytelen volt, mivel az ajánlati kötöttség értelmében az ajánlatkérõnek is tartania kellett magát az ajánlati felhívásban, dokumentációban és a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdésben megfogalmazott kiegészítõ információk körében közölt adatokhoz.<br>
Az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 53. § (2) bekezdését, amikor a benyújtott ajánlatok érvénytelenségét nem állapította meg.<br>
Tekintettel arra, hogy a szerzõdés megkötésére nem került sor, így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján az ajánlatkérõnek az eljárást lezáró döntését megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte az ajánlatkérõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 28.<br>
<br>
Dr. Engler Magdolna s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>