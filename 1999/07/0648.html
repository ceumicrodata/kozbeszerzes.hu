<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0648)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.232/15/1998.<br>
<br>
Tárgy: Határozatmódosítás iránti kérelem<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kersch Ferenc ügyvédnek (1113 Budapest, Bartók Béla út 152. I/103.) a Döntõbizottság 1998. október 30-án kelt D.232/13/1998. számú határozatának módosítása iránti kérelmét elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A BSW Kereskedelmi és Szolgáltató Kft.-nek a Semmelweis Orvostudományi Egyetem közbeszerzési eljárása ellen benyújtott jogorvoslati kérelmére a kérelem visszavonása miatt a Döntõbizottság a jogorvoslati eljárást fenti számú határozatával megszüntette. A határozatában ügyvédi munkadíj megállapításától eltekintett, többek között azért is, mert határozott összegû kérelem nevezett jogi képviselõtõl nem hangzott el.<br>
Dr. Kersch Ferenc ügyvéd 1998. november 12-én kelt, a Döntõbizottsághoz 1998. november 16-án érkezett kérelmében a fenti számú határozat indokolásának módosítását akként kérte, hogy nevezett jogi képviselõnek ügyvédi munkadíj megállapítására az ettõl utólag történt elállásra tekintettel nem került sor.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 61. § (1) bekezdése szerint "ha a közigazgatási szerv megállapítja, hogy a felettes szerv vagy a bíróság által még el nem bírált határozata jogszabályt sért, a határozatot módosíthatja vagy visszavonhatja".<br>
A (3) bekezdés szerint "a határozat módosítására vagy visszavonására a közigazgatási szerv csak egy ízben, a határozat közlésétõl számított egy éven belül jogosult".<br>
Az Áe. 89. § szabályozza az államigazgatási eljárás költségeit. Ezen törvényhely (1) bekezdése szerint "az államigazgatási eljárás költségét – ha jogszabály másként nem rendelkezik – az állam viseli, az illetékfizetési kötelezettségre az illetékekre vonatkozó szabályok irányadók". Ezen törvényhely (4) bekezdés utolsó mondata szerint "az eljárás költségeit a ténylegesen felmerült költségek alapján kell megállapítani".<br>
Az Áe. 89. § nem nevesíti a költség fogalmi körében az ügyvédi munkadíjat, ezáltal ennek megítélését nem teszi lehetõvé a közigazgatási eljárásban a közigazgatási szerv számára.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének g) pontja is csak azt szabályozza, hogy a jogsértõt lehet kötelezni az eljárás díj és költségek viselésére.<br>
A fenti számú határozatban a Döntõbizottság jogsértést nem állapított meg a jogorvoslati kérelem visszavonása miatt, de rendelkezett arról, hogy a költségeiket a felek maguk viselik.<br>
A Döntõbizottság tehát a rendelkezõ részben foglaltak szerint a határozat módosítása iránti kérelmet elutasította, mivel jogszabálysértést nem követett el a fenti törvényhelyek elõírásait figyelembe véve.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 20.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>