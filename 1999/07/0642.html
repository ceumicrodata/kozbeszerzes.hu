<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0642)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.284/10/1998.<br>
<br>
Tárgy: Rönt-Genex Kft. jogorvoslati kérelme a Csongrád Megyei Önkormányzat közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Szabó András (1077 Budapest, Rottenbiller u. 33.) ügyvéd által képviselt Rönt-Genex Kft. (1163 Budapest, Cziráki út 7., a továbbiakban: kérelmezõ) Csongrád Megyei Önkormányzat (6741 Szeged, Rákóczi tér, a továbbiakban: ajánlatkérõ) "Szentesi Kórház részére angiográfiás szett" beszerzése tárgyú közbeszerzési eljárása ellen benyújtott jogorvoslati kérelmének részben helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését az 52. § (2) bekezdés d) pontjára figyelemmel, valamint az 53. § (1) bekezdés a) pontját, ezért a Döntõbizottság az ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a tárgyaláson elhangzott nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
A Csongrád Megyei Önkormányzat mint ajánlatkérõ a K. É. 1998. október 14-én megjelent 41. számában nyílt eljárásra vonatkozó ajánlati felhívást tett közzé az alábbi tárgyakban:<br>
– Szentesi Kórház részére angiográfiás szett, kémiai automata, altatógép<br>
– Deszki Kórház részére videobronhoscop, sterilizátor<br>
– Makói Kórház részére: fogászati egység, lapfilmelõhívó, felvételi asztal rétegvizsgáló szerkezettel, röntgencsõ, sterilizátor.<br>
Az ajánlati felhívásának 3. c) pontjában részaján-lattétel lehetõségét biztosította az ajánlattevõk számára, illetõleg a 14. pont értelmében többváltozatú ajánlattételre is adott lehetõséget.<br>
Meghatározta ajánlati felhívásának 11. pontjában az ajánlattevõk pénzügyi, gazdasági és mûszaki alkalmasság igazolására kért adatokat és tényeket az alábbiak szerint: pénzintézeti nyilatkozat becsatolását kérte, nyilatkozatot a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése, igazolásokat a Kbt. 46. § (2) bekezdése szerint, cégkivonatot vagy cégbejegyzési kérelmet, valamint az elõzõ 3 év legjelentõsebb szállításainak ismertetését, az ezekhez tartozó referenciaigazolásokkal együtt.<br>
Megadta ajánlatkérõ az ajánlati felhívás 13. pontjában az ajánlatok elbírálásának szempontjait, nevezetesen azokat az összességében legelõnyösebb ajánlat szempontja alapján bírálja el, így elõírta az elbírálási szempontokat fontossági sorrendben. Ezek a következõk voltak:<br>
– mûszaki paramétereknek való megfelelõség,<br>
– ajánlati ár,<br>
– szállítási határidõ,<br>
– mûködési referenciák.<br>
Az ajánlatkérõ ajánlattételhez szükséges dokumentációt készített, mely 12. oldalán 3.1.1. pont alatt konkrétan meghatározta az angiográfiás szett mûszaki paramétereire vonatkozó ajánlatkérõi követelményt.<br>
Így 1 db röntgengenerátor, két munkahelyes nagyfrekvenciás 50 kW 150 kV, automata mAs tartomány megadását kérte, 1 db belgyógyászati képerõsítõ 12"-os, 3 mezõs ABS-sel, 1 db tv-lánc, 1249 soros nagyfelbontású kamera, 2 db minimum 17"-os monitor, 2 db röntgencsõ, 30/50 kW, 150 kV-os, fókusz 0,6/1,5 mm, 1 pár nagy frekvenciájú kábel, 1 db mennyezeti monitorállvány 2 monitor tárolására, 1 db digitális adat-képfeldolgozó és -tároló rendszer, illesztve az 1249 soros tv-lánchoz, optimális képkialakítás a legalacsonyabb áramerõsség mellett stb., 1 db multiformat kamera digitális rendszerhez, 1 db kontrasztanyag-befecskendezõ: 150–200 ml fecskendõmérettel.<br>
Az ajánlatok bontására 1998. november 24-én 9.00 órakor került sor. Az angiográfiás szett vonatkozásában ajánlatot adott be önállóan a 7X Kft., a Medicor Röntgen Rt., valamint a Rönt-Genex Kft. oly módon, hogy 15%-ot meghaladó alvállalkozója a 7X Kft.<br>
Az ajánlatkérõ hiánypótlásra adott lehetõséget, többek között a 7X Kft.-nek, aki a hiánypótlási kötelezettségének eleget is tett. Még ezen a napon az ajánlatkérõ által létrehozott értékelõbizottság az ajánlatokat értékelte. Az angiográfiás szett vonatkozásában a bontás napján 17.00 órakor eredményt hirdetett, és nyertesnek a Medicor Röntgen Rt.-t hirdette ki.<br>
1998. november 27-én törvényes határidõn belül nyújtott be jogorvoslati kérelmet a kérelmezõ, amelyben sérelmezte az ajánlatkérõnek a közbeszerzési eljárást lezáró döntését, nevezetesen, hogy összességében nem a Medicor Rt. adta a legkedvezõbb ajánlatot, hanem õ. Álláspontja szerint a Medicor Rt. ajánlata érvénytelen volt, mert az nem felelt meg az ajánlati felhívásban, illetõleg a dokumentációban foglalt mûszaki paramétereknek. Kérte, hogy a Döntõbizottság állapítsa meg a jogsértést, semmisítse meg az ajánlatkérõnek a közbeszerzési eljárást lezáró döntését, bírságolja, illetõleg a felmerült költségeiben marasztalja.<br>
Az ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint õ az elbírálási szempontok szem elõtt tartásával hozta meg döntését, és hirdette ki az összességében legelõnyösebb ajánlatot tevõt nyertesként. Álláspontja szerint az ajánlati dokumentációnak és a felhívásnak megfelelõen tették meg az ajánlattevõk az ajánlataikat, így a nyertes is.<br>
Nézete szerint a dokumentáció 3.1.1. pontjában foglalt mûszaki paraméterek valójában egy minimális ajánlatkérõi követelmény volt, tehát aki ettõl az alapkövetelménytõl mûszaki megfelelõségben kedvezõbb ajánlatot tett, azt mindenképpen el kellett fogadni, azaz értékelni kellett. Tekintettel arra, hogy részajánlat-tételi lehetõséget, illetõleg alternatív ajánlattételi lehetõséget biztosított, így álláspontja szerint el lehetett térni a 3.1.1. pontban foglaltaktól, kedvezõbb irányban, arra is figyelemmel, hogy az elbírálási szempontok között az elsõ és legfontosabb volt a mûszaki paramétereknek való megfelelõség, így ebben a tárgykörben értékelték a mûszaki tartalmat.<br>
Idõközben nyilvánvalóvá vált, hogy a kiírt beszerzéshez az anyagi lehetõségeik korlátozottak, így a részajánlattétel, illetõleg az alternatív ajánlattételi lehetõség biztosítása mellett próbálták megvalósítani a beszerzést oly módon, hogy a meglévõ gépparkot fokozatosan kívánták korszerûsíteni két ütemben, tehát csökkentett mûszaki tartalommal kívánták volna a beszerzést megvalósítani azzal, hogy majd egy késõbbi idõpontban a felhívásban szereplõ valamennyi egységeit megvásárolják az angiográfiás szettnek.<br>
Egyéb érdekelt Medicor Röntgen Rt. ugyancsak a jogorvoslati kérelem elutasítását kérte. Álláspontja szerint az ajánlatukban teljes mértékben figyelembe vették az ajánlatkérõ igényét és azt, hogy az angiográfiás vizsgálatok alatt minimális sugárterhelés érje a személyeket, és optimális képalkotás jöjjön létre. Álláspontja szerint lehetõsége lett volna valamennyi ajánlattevõnek a "kötött specifikációtól való eltérésre", mert erre álláspontja szerint a felhívás 14. pontja, azaz alternatív ajánlattételi lehetõség ezt biztosította. Önmaga is elismerte, hogy az 1249 soros kamera helyett 625 soros CCD kamerás képerõsítõ rendszert ajánlott meg, ami álláspontja szerint az ajánlatkérõ számára egy optimális beruházást jelent, figyelemmel ajánlatkérõ anyagi lehetõségeire.<br>
A Döntõbizottság a kérelmezõ kérelmére ideiglenes intézkedésként a szerzõdéskötést megtiltotta a D. 284/2/1998. sz. határozatával.<br>
A kérelmezõ jogorvoslati kérelme részben alapos.<br>
A Döntõbizottság az ajánlatok összehasonlítása alapján vizsgálta meg az ajánlatkérõi döntést, és e tekintetben vizsgálata tárgyává kellett tenni az ajánlatokat abból a szempontból, hogy azok érvényesnek tekinthetõk-e, illetõleg szükséges-e bármelyik ajánlat esetében a kizárásról rendelkezni.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát az ajánlatkérõnek a 2. számú mellékletben meghatározott minta szerint kell meghatároznia, úgy, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Az ajánlatkérõnek eljárásában vizsgálnia kell az ajánlattevõk pénzügyi, gazdasági és mûszaki alkalmasságát. Azonban az ajánlati felhívásában kizárólag csak a Kbt.-ben meghatározott módon írhatja elõ az ajánlattevõk pénzügyi, gazdasági és mûszaki alkalmasságának igazolását. Az ajánlatkérõ a megfelelõ ajánlattételhez szükséges dokumentációt készít, és így ez a dokumentáció tartalmazza a részletes szerzõdési feltételeket.<br>
Ezen törvényi szabályozásokból az következik, hogy az ajánlatkérõ jogosult s egyben köteles is meghatározni a közbeszerzés tárgyával kapcsolatos valamennyi igényét, hiszen õ tudja pontosan és konkrétan azt, hogy milyen specifikációkkal rendelkezõ beszerzésre van szüksége. Természetesen az ajánlatkérõt az igényeinek és az elvárásainak meghatározása során nem illeti meg korlátlan szabadság, hiszen a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott alapelv, az esélyegyenlõség elve és a Kbt. egyéb konkrét rendelkezése korlátot szabhat. Ugyanakkor viszont a Kbt. 40. § (1) bekezdése szerint az ajánlatkérõ köteles az ajánlati felhívásban, illetve a dokumentációban a közbeszerzés tárgyára vonatkozó részletes mûszaki leírást adni.<br>
Tehát jogosult az igényeihez, feladataihoz igazodóan a beszerzés tárgyával kapcsolatos mûszaki követelményt meghatározni. Ehhez szorosan kapcsolódik azonban a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének rendelkezése, mely szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelménynek megfelelõen kell az ajánlatát elkészítenie. Így az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére, valamint köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat az ajánlathoz csatolni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése értelmében az ajánlatkérõ az ajánlati felhívásában, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához mindvégig kötve van, attól egyikük sem térhet el.<br>
Ezeket a törvényi rendelkezéseket szem elõtt tartva tette vizsgálata tárgyává a Döntõbizottság a benyújtott ajánlatokat.<br>
A kérelmezõ ajánlatának vizsgáltakor a Döntõbizottság megállapította, hogy alvállalkozót kívánt a teljesítésbe 15%-ot meghaladóan igénybe venni, mégpedig a 7X Orvostechnikai Kft.-t. A becsatolt kérelmezõi ajánlatban az alvállalkozóra vonatkozó <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ban foglalt igazolások és nyilatkozatok nem voltak fellelhetõk, és hiánypótlás keretében sem történt meg ezeknek a pótlása, annak ellenére, hogy a Kbt. 46. § (2) bekezdése kimondja, hogy az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá.<br>
A nyertes ajánlattevõ megfelelõen igazolta a mûszaki, pénzügyi és gazdasági alkalmasságát. Azonban megállapítható volt, hogy a dokumentáció szerinti specifikációnak nem mindenben felelt meg ajánlata, azaz a felhívással és dokumentációval ellentétesen nem 1249 soros nagyfelbontású kamerához kapcsolt tv-láncot, hanem 625 soros tv-láncot ajánlott azzal, hogy az angiográfiás munkahely korszerûsítését két lépcsõben tervezi. Az elsõ ütemben kontrasztanyag-befecskendezõre, a nagyfrekvenciás röntgengenerátorra a dokumentációval ellentétben vezérlés nélkül, a belgyógyászati képerõsítõje ABS dózisszabályozóval CCD kamerával, (mely 625 soros felbontású készülék) és a dokumentációval ellentétben 625 soros tv-láncra, mennyezeti monitortartó állványra tett ajánlatot a dokumentáció kívánalmaival ellentétben.<br>
A dokumentációval ellentétesen nagykapacitású röntgencsövet 36/90 kW/150 kV fókusszal, 12/50 kW-150 kV röntgencsövet fókusszal ajánlott meg, amely ugyancsak ellentétes az ajánlati dokumentációban elõírt 50 kW/150 kV-os mûszaki adatokkal.<br>
Észlelte azt a Döntõbizottság, hogy bizonyos ütemben történõ szállítást határoz meg ajánlatában nyertes ajánlattevõ, annak ellenére, hogy ilyen ütemezést az ajánlati felhívás nem tartalmaz.<br>
Fentebb kifejtettekre tekintettel tehát megállapítható volt, hogy a nyertes ajánlattevõ az ajánlati dokumentációban foglalt mûszaki paraméterektõl eltérõen adta meg az ajánlatát.<br>
A 7X Kft. ajánlatának vizsgálatakor a Döntõbizottság megállapította, hogy nem az ajánlati dokumentációnak megfelelõen tette meg az ajánlatát, mivel a dokumentáció részét képezõ specifikációból 3 tételt opcióként ajánlott meg, azaz nem tett konkrét árajánlatot valamennyi specifikációra annak ellenére, hogy valamennyi tétel esetében határozott ajánlatot kellett tenni, tehát nem lehetett opcióként azt megajánlani.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Az 52. § (2) bekezdése taxatíve felsorolja az érvénytelen ajánlatok esetkörét, így a d) pont értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fenti törvényi szabályozás alapján megállapítható volt, hogy a 7X Kft. és a nyertes ajánlata nem felelt meg az ajánlati felhívásban, illetõleg a dokumentációban meghatározott feltételeknek, azoktól mindkét ajánlat eltért annak ellenére, hogy a Kbt. ezt kifejezetten tiltja.<br>
Az ajánlatkérõ az ajánlatok értékelésekor nem észlelte, hogy az ajánlattevõk az ajánlati felhívásban és dokumentációban meghatározott feltételeknek nem feleltek meg, és nem állapította meg – legkésõbb az eredményhirdetéskor –, hogy az ajánlatuk érvénytelen.<br>
A kérelmezõ ajánlata esetében megállapítható volt, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban foglaltak ellenére nyújtotta be ajánlatát, hiszen a 15%-ot meghaladó alvállalkozója vonatkozásában a megfelelõ nyilatkozatokat és igazolásokat nem csatolta. A Kbt. 53. § (1) bekezdése ugyancsak pontosan meghatározza, hogy mely ajánlattevõket kell kizárni, így azt az ajánlattevõt, aki az 53. § (1) bekezdés a) pontja alapján az elõbb hivatkozott törvényhely ellenére nyújtotta be ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értelmében az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Azzal a magatartásával az ajánlatkérõ, hogy nem nyilvánította érvénytelenné a nyertes ajánlattevõ és a 7X Kft. ajánlatát, illetõleg nem alkalmazta a kizárás jogintézményét a kérelmezõvel szemben, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését az 52. § (2) bekezdés d) pontjára figyelemmel, illetõleg az 53. § (1) bekezdés a) pontját, ezért a Döntõbizottság jogkövetkezményként a Kbt. 88. § (1) bekezdés d) pontját alkalmazta. A szerzõdést még nem kötötték meg, így az ajánlatkérõ jogszabálysértõ döntését a Döntõbizottság kizárólag az angiográfiás szett vonatkozásában a 88. § (1) bekezdés c) pontja alapján megsemmisítette.<br>
Jogsértés megállapításra került, így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte a jogsértõ ajánlatkérõt 30 000 Ft igazgatási szolgáltatási díj megfizetésére.<br>
Az érvénytelen, illetõleg kizárt ajánlattevõ ajánlata érdemi összehasonlításra alkalmatlan, így a Döntõbizottság abban a kérdésben nem folytathatott le vizsgálatot, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján valóban a kérelmezõ tette-e az összességében legelõnyösebb ajánlatot.<br>
A Döntõbizottság továbbá rámutat arra, hogy az ajánlatkérõ a Kbt.-ben meghatározott keretek és feltételek mellett a beszerzés tárgyára vonatkozó igényeit és kívánalmait határozhatja meg. Ez azonban nem jelenti azt, hogy utólag az elõírt követelményektõl eltérõen értelmezze a felhívás és a dokumentáció feltételeit, mûszaki specifikációját. Mivel már a korábban kifejtettek értelmében a felhívásban és a dokumentációban elõírtakhoz a felek kötve vannak. Ebbõl adódóan az ajánlatkérõnek nem csak joga, de kötelessége és nyomós érdeke is fûzõdik ahhoz, hogy a beszerzés tárgyára vonatkozó követelményrendszer feltételeit egyértelmûen konkretizálja, vagy ha idõben észleli annak hiányosságait, akkor a Kbt. szerint az ajánlattételi határidõ lejártáig módosítsa. Sem a részajánlat-tételi lehetõség, sem az alternatív ajánlattételi lehetõség nem ad arra jogot az ajánlatkérõnek, hogy a mûszaki specifikációktól eltérõen a meghatározott választékú, illetõleg mennyiségû szállítandó terméken belül válasszon, csökkentsen, és ily módon a beszerzési értékcsökkentését érje el, különösen arra való tekintettel is, hogy az ajánlatkérõnek eljárása során szem elõtt kell tartania a Kbt. 32 . § (2) bekezdését, mely szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésére áll.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja. <br>
<br>
Budapest, 1998. december 21.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>