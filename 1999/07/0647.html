<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (0647)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.301/15/98.<br>
Üi.: dr. Csitkei Mária<br>
Telefon: 375-9693<br>
<br>
Tárgy: a BIOLAB Bt. jogorvoslati kérelme a Szent-Györgyi Albert Orvostudományi Egyetem és társai közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BIOLAB Bt. (1141 Budapest, Komócsy u. 51.) kérelmezõ jogorvoslati kérelmét – melyet a Szent-Györgyi Albert Orvostudományi Egyetem (6701 Szeged, Tisza L. krt. 107.), a Réthy Pál Kórház (5600 Békéscsaba, Gyulai u. 18.), az Erzsébet Kórház (5100 Jászberény, Szelei út 2. ), a Szeged Megyei Jogú Város Önkormányzat Kórháza (6725 Szeged, Kálvária sgt. 57.) és a MÁV Kórház (5000 Szolnok, Verseghy u. 6–8.) ajánlatkérõk bakteriológiai reagensek beszerzésére irányuló közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõk megbízásából az Euromedic Trading Kft. (1051 Budapest, Vörösmarty tér 1.) nyílt eljárás megindítására ajánlati felhívást tett közzé a K. É. 1998. szeptember 9-én megjelent 36. számában "a dokumentációban részletezett mennyiségû és féleségû bakteriológiai reagensek" beszerzésére.<br>
Az ajánlati felhívás szerint részajánlatot, valamint többváltozatú ajánlatot is lehetett tenni.<br>
Az ajánlattevõk pénzügyi, gazdasági és mûszaki alkalmasság igazolására az ajánlatkérõ az ajánlati felhívás 11. pontjában elõírta az elõzõ év legjelentõsebb szállításainak, szolgáltatásainak ismertetését.<br>
Ajánlatkérõ a megfelelõ ajánlattétel érdekében ajánlati dokumentációt is kibocsátott, mely még további kikötéseket tartalmazott az ajánlatok megfelelõségére nézve, ezek – többek között – a következõk:<br>
– Az I/5/cb) pontban az ajánlott termék részletes ismertetése érdekében ajánlatkérõ elõírta, hogy ajánlattevõk az ajánlatukban nyilatkozzanak arra nézve, hogy az ajánlatukban szereplõ áruk kielégítik a kiírásban megjelölt minimális technikai adatokat, feltételeket.<br>
– Az I/5/cd) pont alapján az áru jellegétõl függõen csatolni kellett a hatósági engedélyt (ORKI, OLI, OGYI).<br>
– A 16. c) pont szerint a más cég képviseletében eljáró ajánlattevõnek a képviseleti jogosultságát igazolni kellett.<br>
A felhívásra az ajánlattételi határidõig, 1998. november 2-ig hét ajánlat érkezett: a kérelmezõ, a Biomedica Hungaria Kft., a Merck Kft., a Diagon Kft., a Frank Diagnosztika Kft., a Diagnosticum Rt. és a Chinoin Rt. ajánlata.<br>
Az ajánlatok bontásáról jegyzõkönyv készült, melyben ajánlatkérõ megbízottja rögzítette, hogy alaki szempontból valamennyi ajánlat megfelelõ. Az ajánlatok tartalmi vizsgálatának eredményérõl ajánlatkérõ megbízottja a november 3-i levelével tájékoztatta az ajánlatkérõket. A levélben közölte, hogy a kérelmezõ ajánlata az ajánlati felhívás 16. pontjában foglaltakra tekintettel érvénytelen, mert egyes gyártóktól nem kapott meghatalmazást a közbeszerzési eljárásban való részvételre.<br>
Az eredményhirdetés december 1-jén volt, amikor is kérelmezõ értesült arról, hogy ajánlatát érvénytelenné nyilvánították, mert nem csatolta a külföldi partnerei meghatalmazását.<br>
A kérelmezõ törvényes határidõn belül, december 8-án jogorvoslati kérelmet nyújtott be a Döntõbizottsághoz.<br>
Sérelmezte, hogy ajánlatkérõ teljes egészében érvénytelennek nyilvánította az ajánlatát, holott az ajánlatban szerepeltek a saját termékeik is, melyekre nézve nem kellett becsatolni a külföldi partnerek meghatalmazását.<br>
Kérte az ajánlatkérõk általi jogsértés megállapítását és a döntés megsemmisítését.<br>
Ajánlatkérõk közül a Szent-Györgyi Albert Orvostudományi Egyetem, a MÁV Kórház, a Réthy Pál Kórház, a Jászberény "Erzsébet" Kórház, a Szeged Megyei Jogú Város Önkormányzat Kórháza, az egyéb érdekeltek közül pedig a Diagnosticum Rt., a Chinoin Rt., a Diagon Kft. és a Merck Kft. nyújtott be érdemi észrevételt nem tartalmazó beadványt.<br>
Ajánlatkérõ megbízottja a december 9-én kelt észrevételében kérte a jogorvoslati kérelem elutasítását. A kérelmezõ ajánlatának érvénytelenségi okaként a külföldi gyártók termékeire teendõ ajánlatra vonatkozó meghatalmazás hiányát, a termékek mûszaki-minõségi feltételeknek való megfelelõségére vonatkozó valótlan adatszolgáltatást, a referenciák ismertetésének hiányosságát és egyes termékekre nézve a hatósági (OLI) engedélyek hiányát jelölte meg.<br>
Az ügyben tárgyalás tartását a felek nem kérték.<br>
A Döntõbizottság a rendelkezésére álló iratok és dokumentumok alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve dokumentációban foglalt feltételeknek, az 53. § (2) bekezdése értelmében pedig az eljárás további szakaszában nem vehet részt, aki érvénytelen ajánlatot tett.<br>
A Döntõbizottság megvizsgálta a kérelmezõ ajánlatát és megállapította, hogy az több okból érvénytelen.<br>
– Az ajánlati felhívás 11. pontjában ajánlatkérõ elõírta az elõzõ év legjelentõsebb szállításainak, szolgáltatásainak igazolását. Ezzel szemben kérelmezõ nyilatkozata csak azt tartalmazza, hogy "Cégünk 1992 óta forgalmazza a termékeit a magyar egészségügy (ÁNTSZ-hálózat, kórházak, rendelõintézetek stb.) számára. 1997. évi eladásaink megközelítették a 100 M Ft-os értéket." Ez a nyilatkozat nem felel meg az ajánlati felhívásban szereplõ kikötésnek, mert a felhívás szerint megrendelõnként, termékenként, összeg szerinti bontásban kellett volna ismertetni a kérelmezõ elõzõ évi szállításait.<br>
– Az ajánlati dokumentáció I/5/cd) pontja alapján csatolni kellett az ajánlathoz a termékfajta szerinti hatósági engedélyt. A Döntõbizottság megállapította, hogy kérelmezõ ajánlatának 3., 11., 29., 32., 34., 38., 39., 43., 44., 49., 58., 60–63., 67., 101., 131., 133., 134., 143. sorszám alatti tételében szereplõ termékek nem rendelkeznek hatósági engedéllyel.<br>
– A kérelmezõ ajánlatának 133., 134., 137. sorszám alatti tételében szereplõ termékek eltérnek az ajánlati dokumentáció IV. fejezetében rögzített specifikációban közölt feltételektõl, mert e tételek nem a specifikációban kikötött port, hanem készterméket takarnak. Ezáltal a kérelmezõ ajánlata nem felel meg az ajánlati felhívás I/5/cb) pontjában foglaltaknak sem.<br>
A Döntõbizottság nem fogadta el a kérelmezõ azon kifogását, hogy a saját termékeire nem kellett meghatalmazást becsatolnia. A csak saját termékekeit tartalmazó ajánlat ugyanis már csak részajánlat lenne, amelyik eltérne az eredeti ajánlattól, melyhez kérelmezõ a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdése értelmében az elbírálási idõpontot követõ 30 napig kötve van, annak tartalmán nem változtathat, ezt a kötöttséget sem az ajánlattevõ, sem az ajánlatkérõ nem oldhatja fel. Másrészrõl a kérelmezõ ajánlata egyebekben sem felelt meg az ajánlati felhívásban és dokumentációban foglalt feltételeknek, így kérelmezõ ajánlata mindenképpen érvénytelen volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában foglalt jogkörében eljárva a 88. § (1) bekezdés a) pontja szerint rendelkezett, és a jogorvoslati kérelmet mint alaptalant elutasította. A megalapozatlan kérelmet elõterjesztõ kérelmezõ a jogorvoslati eljárás kapcsán felmerült költségeit saját maga viseli.<br>
<br>
Budapest, 1998. december 22.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>