<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0651)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.287/9/1998.<br>
<br>
Tárgy: a BULL Magyarország Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BULL Magyarország Számítástechnikai Kft. (1036 Budapest, Fényes Adolf u. 4., a továbbiakban: kérelmezõ) jogorvoslati kérelmét, melyet a Honvédelmi Minisztérium Beszerzési Hivatala (1475 Budapest, Pf. 163, képviseli: dr. Mezeiné dr. Nyitrai Beáta jogtanácsos, a továbbiakban: ajánlatkérõ) számítógépes multimédiás laborok kiépítése és nyelvoktató rendszer kidolgozása tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatérõ 1998. augusztus 26-én nyílt eljárás megindítására ajánlati felhívást tett közzé a K. É. 1998. évi 34. számában (4513) a HM kijelölt objektumaiban – fõleg nyelvoktatás céljára alkalmas – számítógépes, multimédiás laborok kiépítésének megvalósítása és nyelvoktató programrendszer kidolgozása a dokumentáció alapján.<br>
Az ajánlati felhívás 11. b) pontjában ajánlatkérõ kikötötte többek között, hogy a gazdasági alkalmasság igazolásához szükséges a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (2) bekezdésében elõírt hatósági igazolások és nyilatkozatok becsatolása, nevezetesen írásbeli nyilatkozatok, hogy sem az ajánlatkérõ, sem a Kbt. 44. § (2) bekezdésének d) pontjában meghatározott személyek nem tartoznak a Kbt. 46. § (1) bekezdésének a), c), d) és e) pontja hatálya alá.<br>
Az ajánlati felhíváshoz részletes ajánlati dokumentációt is készített ajánlatkérõ, amelynek 4. oldalán elõírta az ajánlatban történõ kötelezõ becsatolását többek között a nyelvoktató programrendszerre vonatkozóan:<br>
·– a teljes körû tulajdon- és hasznosítási jog átadásával<br>
 – egy példány MH-en belüli korlátlan alkalmazásával<br>
 – 20 db licence megvásárlásával kapcsolatos dokumentumokat.<br>
Az 1998. október 16-i eredményhirdetés napján kérelmezõ jogorvoslati kérelmet nyújtott be a Döntõbizottsághoz, aminek alapján a jogorvoslati eljárást lezáró D.250/20/1998. számú határozatában a közbeszerzési eljárás eredményére vonatkozó döntést megsemmisítette a Döntõbizottság, és felhívta ajánlatkérõt a Kbt. szabályainak megfelelõ eljárásra. Ezt követõen már csak kérelmezõ és a Selectrade Kft. tartotta fenn korábbi ajánlatát.<br>
Ajánlatkérõ az 1998. november 25-i (újabb) nyilvános eredményhirdetésen ismertette, hogy a közbeszerzési eljárás nyertese a Selectrade Kft. lett, míg a második legjobb ajánlatot a kérelmezõ nyújtotta be. A felek a szerzõdést 1998. november 27-én megkötötték a felhívásban és az ajánlatban foglalt feltételekkel.<br>
Kérelmezõ e döntés ellen 1998. november 30-án ismét jogorvoslati kérelmet nyújtott be a Döntõbizottsághoz, melyben ajánlatkérõ döntésének megsemmisítését és ideiglenes intézkedéssel az eljárás felfüggesztését, illetve a szerzõdéskötés megtiltását kérte. Kérelmét alapvetõen azzal indokolta, hogy a nyertesnek kihirdetett ajánlattevõ olyan alvállalkozói részvétellel kívánja teljesíteni a felhívásban foglalt szállítási terjedelmet, mely alvállalkozó nem felel meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése b) pontjának, mivel a nyertes ajánlattevõ nem nyújtotta be mindazon igazolásokat és nyilatkozatokat, amelyek az alvállalkozó személyre vonatkozóan kötelezõek. Álláspontja szerint a Tantál Kft. alvállalkozói ajánlata meghaladja a teljes ajánlati ár 15%-át. Kérte továbbá tárgyalás megtartását.<br>
A Döntõbizottság ideiglenes intézkedést nem alkalmazott, tekintettel arra, hogy annak törvényi feltételei nem állottak fenn.<br>
Ajánlatkérõ írásos észrevételét a tárgyaláson változatlanul fenntartva, kérte a jogorvoslati kérelem elutasítását alaptalanság címén. Kérelmét alapvetõen azzal indokolta, hogy a Selectrade Kft. ajánlatában megtalálható az a nyilatkozat, miszerint nem kíván alvállalkozókat igénybe venni, valamennyi berendezést a kereskedelmi forgalomban szerzi be. Álláspontjuk szerint amennyiben a bárki által megvehetõ és nem az ajánlatkérõ által meghatározott külön cél megvalósítása érdekében létrehozott termékrõl van szó, akkor az elõállító nem minõsül alvállalkozónak. Úgy nyilatkoztak továbbá, hogy a nyertes ajánlatot teljes körûnek tekintették az értékelés során, ezért a Kbt.-nek, az ajánlati felhívásnak, valamint az ajánlatnak megfelelõen kötötték meg a szerzõdést a nyertessel.<br>
Elõterjesztették azon véleményüket is, hogy a Döntõbizottság korábbi határozatából kikövetkeztethetõ az is, hogy a nyertes ajánlattevõ 15% feletti alvállalkozót nem vont be, ezért a kérelem erre való tekintettel elkésett.<br>
Az ügyben érdekelt Selectrade Kft. érdemi észrevételében kifejtette, hogy a jogorvoslati kérelem csak feltételezésen alapulhat, mivel kérelmezõ nem ismerheti teljes körûen az ajánlatukat. Ajánlatukban nem a Tantál Kft. szoftverét ajánlották meg, hanem az English Discoveries multimédiás szoftvert, mert ez jobban megfelelt a kiírásnak. A bútorokat más-más cégektõl rendelték és nem a Tantál Kft.-tõl, mivel ezekre így árban és minõségben elõnyösebb beszállítói ajánlatot kaptak. A Tantál Kft.-tõl 640 000 Ft árban szereztek be olyan eszközöket, melyeket máshonnan nem tudtak jobb kondíciókkal beszerezni. Egyik beszállító cég sem érte el értékben a 15%-ot, de egyébként sem minõsülhetnek alvállalkozóknak, mert termékeik nem speciálisan e közbeszerzéshez készültek, azok bárki számára elérhetõk.<br>
A Döntõbizottság a rendelkezésére álló iratok, dokumentumok, ajánlatok és írásos, valamint szóban elõterjesztett nyilatkozatok alapján megállapította, hogy a kérelem alaptalan.<br>
A két ajánlatot megvizsgálva megállapította a Döntõbizottság, hogy a nyertes ajánlatában megajánlott kiegészítõk nélküli TanNet vezérlõrendszer (Tantál Kft. terméke) ajánlati ára nem érte el a teljesítésben a 15%-os mértéket, amely cca. 15 M Ft, ezzel szemben ez a tétel 20 oktatóhely/640 000 Ft-ot jelent csak.<br>
A nyertes ajánlatában megajánlott English Discoveries multimédiás szoftver ára szintén nem érte el a teljesítésben a 15%-os mértéket, hiszen ez 20-szor, azaz oktatóhelyenként 269 000 Ft-ot jelent összesen, továbbá megfelelt az ajánlat ezen részében az ajánlati dokumentáció 4. oldalán elõírtaknak, miszerint: "az ajánlati árat a nyelvoktató programrendszerre... 20 db licence megvásárlásával" kell megadni. Megállapította a Döntõbizottság azt is, hogy a nyertes ajánlattevõ ajánlatában (112 oldal) oktatóhelyenként 50 db-os CD-készletet ajánlott meg a licenccel együtt, azaz összesen 20 oktatóhely/50 db CD = 1000 CD+licenc. Ezt a tényt a döntõbizottsági tárgyaláson becsatolt, az Innovatív Oktatási Technológiák Kft. (ITE Kft. mint kizárólagos magyarországi forgalmazó) nyilatkozatával is megerõsítette, összhangban az ajánlatában tett vállalással.<br>
Az elõzõekbõl következik, hogy a nyertes ajánlat fenti szempontokból megfelelt az elõírt feltételeknek, tehát nem volt érvénytelen és nem tartozott a kizárás hatálya alá. Megállapította a Döntõbizottság, hogy a kérelmezõ ajánlata az ajánlati dokumentáció 9. oldalán elõírt hallgató–hallgató kapcsolat kezelését nem multimédiás szoftveren keresztül képes teljesíteni, hanem – a tárgyaláson tett kérelmezõi nyilatkozat szerint – csupán az interneten keresztül. Ezt nem tekintette érvénytelenségi oknak ajánlatkérõ, hanem az ajánlatot elbírálta, illetve összehasonlította a nyertes ajánlattal.<br>
Osztja a Döntõbizottság az ajánlatkérõ és a Selectrade Kft. azon nyilatkozatát, hogy nem a speciálisan e közbeszerzési eljáráshoz létrehozott, bárki által hozzáférhetõ termék elõállítója nem minõsül alvállalkozónak a közbeszerzési eljárásban.<br>
A Döntõbizottság az ajánlatkérõvel egyezõ eredményre jutott az elbírálás tekintetében, azaz megállapította, hogy összességében a Selectrade Kft. ajánlata kedvezõbb a kérelmezõ ajánlatánál.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a) pontja szerint az alaptalan kérelmet elutasítja.<br>
A felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 30.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>