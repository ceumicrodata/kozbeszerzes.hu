<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2643)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.19/15/1999.<br>
<br>
Tárgy: Consact Kft. és társa jogorvoslati kérelme a Közlekedés Felügyelet közbeszerzési eljárás ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
D. Horváth & Martony Ügyvédi Iroda, ügyintézõ: dr. D. Horváth László (1061 Budapest, Andrássy út 31.) ügyvéd által képviselt Consact Minõségfejlesztési és Vezetési Tanácsadó Iroda (1148 Budapest, Fogarasi út 10–14.), Struktúra Minõségfejlesztési Kft. (1137 Budapest, Radnóti M. u. 2.), TÜV Rheinland Hungária VRF Kft. (1061 Budapest, Paulay E. u. 52.), Senzor P. E. Gazdaságmérnöki Kft. (1055 Budapest, Szent I. krt. 11., továbbiakban: kérelmezõk) Közlekedési Fõfelügyelet (1066 Budapest, Teréz krt. 38., a továbbiakban: ajánlatkérõ) "a Közlekedés Felügyeleti intézmények egységes minõségbiztosítási rendszere feltételeinek kialakítása és auditálásra történõ elõkészítése" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> d) pontját, ezért a Döntõbizottság 2 000 000 Ft, azaz kettõmillió forint bírság megfizetésére kötelezi. Ezt meghaladóan a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele, a közbeszerzési eljárás során keletkezett iratok, a tárgyaláson tett érdemi nyilatkozatok és egyéb okirati bizonyítékok alapján az alábbi tényállást állapította meg.<br>
A Közlekedési Fõfelügyelet fõigazgatója 1998. december 8-án levélben fordult a Közlekedési, Hírközlési és Vízügyi Minisztérium helyettes államtitkárához, melyben tájékoztatást adott arról, hogy a budapesti, valamint a megyei felügyeletek szándéka az ISO szabvány követelményeinek megfelelõ minõségbiztosítási rendszer bevezetése. E levélben hivatkozott arra, hogy "a fõfelügyelet és a felügyeletek tevékenységének mielõbbi egységes rendszer szerinti mûködése feltétlenül indokolt, mivel – túl azon, hogy a hatósági tevékenység színvonala a minõségbiztosítási rendszer bevezetésével és alkalmazásával azonosan magas színvonalúvá válhat – az elérhetõ hatékonyabb tevékenységbõl eredõ költségmegtakarítás felhasználható az egyre szükségesebbé váló technikai fejlesztések részbeni megvalósítására." Majd utalt arra, hogy "ahhoz, hogy a kedvezõ hatások már 1999. évben jelentkezzenek és a mûködési tapasztalatok alapján minden bizonnyal szükségessé váló korrekciókat követõen 2000. január 1-jétõl a fõfelügyelet és valamennyi felügyelet tevékenységének menetét és összehangolását megvalósító egységes minõségbiztosítási rendszer képes legyen az elvárható módon és feltételekkel mûködni, indokolt a tárgybani közbeszerzési eljárás mielõbbi lefolytatása." A levélben megfogalmazott állítása szerint "a tevékenységre vonatkozó közbeszerzési eljárás lefolytatása, a rendszer megfelelõ kidolgozása és a mûködési feltételek kialakítása rendkívül idõigényes folyamat, melybõl kizárólag a közbeszerzési eljárás idõszükséglete csökkenthetõ."<br>
A fentiekben idézett indokolás mellett a KHVM helyettes államtitkárától arra kért engedélyt ajánlatkérõ, hogy az 1999. évi költségvetés terhére történõ kötelezettségvállaláshoz, valamint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjában fennálló feltételek miatt a legrövidebb idõszükségletû tárgyalásos közbeszerzési eljárás lefolytatásához járuljon hozzá.<br>
A minisztérium 1998. december 10-én kelt, 011539/001/1998. számú levelében engedélyezte ajánlatkérõnek, hogy az 1999. évi költségvetés terhére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja szerint tárgyalásos közbeszerzési eljárást folytasson le a fõfelügyelet. Az ajánlatkérõ azonban már ezt megelõzõen, 1998. december 9-én megbízási szerzõdést kötött az APEX-MM Tanácsadó Szolgáltató és Kereskedõ Kft.-vel hirdetmény közzététele nélküli tárgyalásos eljárás lebonyolítására.<br>
A lebonyolító 1998. december 11-én írásban ajánlattételre hívta fel az ajánlatkérõ által elõzetesen megjelölt alábbi cégeket: Controll Rt., Purátor Hungária Rt. és Selectrade Kft.<br>
A beszerzés tárgya a Fõvárosi és 18 megyei Közlekedési Felügyelet (a Gyõr Moson-Sopron Megyei kivételével) egységes minõségbiztosítási rendszer feltételeinek kialakítása és auditálásra történõ elõkészítése volt.<br>
A teljesítés határidejét a felhívásában 1999. december 31. napjában jelölte meg. A részajánlattétel lehetõségét kizárta. Meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, illetõleg az ajánlatok elbírálásának szempontjait. Az ajánlatokat az összességében legelõnyösebb ajánlat alapján kívánta kiválasztani.<br>
Megadta az elbírálási szempontokat fontossági sorrendben, ezek a következõk voltak:<br>
– a feladat tematikájának kidolgozottsága,<br>
– az ajánlattevõ referenciái,<br>
– a szolgáltatás ára,<br>
– vállalt teljesítési határidõ,<br>
– fizetési feltételek.<br>
Az ajánlattételi határidõig, 1998. december 22. napjáig 1 ajánlat, a Controll Rt. ajánlattevõ ajánlata érkezett 72 500 000 Ft-os bruttó árral.<br>
A felek még ezen a napon tárgyaltak, és az eredmény kihirdetésére 1998. december 22-én sor került, nevezetesen a nyertes a Controll Rt. lett, és a felek a keretszerzõdést 1999. január 4-én megkötötték. Az ajánlattevõ vállalta az 1999. december 31-i teljesítési határidõt.<br>
A K. É.-ben az eredményrõl szóló tájékoztató 1999. január 20-án jelent meg.<br>
A kérelmezõk 1999. február 8-án nyújtottak be a Döntõbizottsághoz jogorvoslati kérelmet. Elõadták, hogy a K. É.-bõl, amely 1999. január 21-én került kézbesítésre, szereztek arról tudomást, hogy az ajánlatkérõ hirdetmény közzététele nélküli tárgyalásos eljárást alkalmazott, annak ellenére, hogy álláspontjuk szerint annak törvényi feltételei nem álltak fenn, hiszen nem volt olyan ajánlatkérõ által elõre nem látható okból elõállt rendkívüli sürgõsség, ami ezt indokolta volna, illetve álláspontjuk szerint a feladat tekintetében nyílt eljárás is alkalmazható lett volna. Álláspontjuk szerint megsértette az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át is, amikor olyan cégeket hívott fel ajánlattételre, akik közül az egyik nem rendelkezik a tevékenység ellátásához szükséges, Cégbíróság által bejegyzett tevékenységi körrel, a másik pedig megfelelõ referenciával. A módosított kérelmükben kérték a Döntõbizottságot, hogy állapítsa meg a jogsértést, bírságot szabjon ki, a felmerült költségek megfizetésére kötelezze az ajánlatkérõt.<br>
Jogorvoslati kérelmet terjesztettek elõ továbbá a nyertes Controll Rt.-vel szemben is. Kérték, hogy a Döntõbizottság tiltsa el a közbeszerzési eljárásban való részvételtõl, mert álláspontjuk szerint egyrészt a törvény preambulumában foglalt törvényalkotói kívánalommal ellentétes, valamint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ába ütközõ magatartást tanúsított, amikor is nem tájékoztatta arról az ajánlatkérõt, hogy kik még azok a potenciális ajánlattevõk, akiket ebbe a közbeszerzési eljárásba ajánlattételre fel lehet hívni, illetõleg nem tájékoztatta arról, hogy a felhívott ajánlattevõk között olyanok szerepelnek, akik nem rendelkeznek a feladat elvégzéséhez szükséges bejegyezett tevékenységi körrel. A nyertes ajánlattevõ a gyakorlatban kialakult szokásos díjat ismerte, ezzel ellentétben errõl nem tájékoztatta az ajánlatkérõt, illetõleg másfélszeres díjat számolt fel és ezen az áron kötötték meg a szerzõdést.<br>
A nyertes ajánlattevõ készítette fel ezen feladat ellátására valamennyi felhívott céget, így a fent vázolt ismeretekkel rendelkeznie kellett.<br>
Az ajánlatkérõ elsõdlegesen a jogorvoslati kérelem elutasítását kérte elkésettségre hivatkozással, másodlagosan alaptalanságra.<br>
Álláspontja szerint a jogorvoslati kérelmet 1999. február 9-én és nem február 5-én nyújtotta be kérelmezõ. A február 5-én kelt jogorvoslati kérelemmel egyidejûleg ugyanis az igazgatási szolgáltatási díjat nem fizette meg, annak pótlására csak 1999. február 9-én került sor, így a beadás napjának ezt a napot kell tekinteni. Ebben az esetben pedig a kérelem elkésett, így a Döntõbizottságnak a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése értelmében érdemi vizsgálat nélkül el kellett volna utasítania. Elõadta továbbá, hogy a törvény szabályozásából következik, hogy valamennyi kérelmezõnek meg kell fizetni a kérelem benyújtásával egyidejûleg a 30 000 Ft igazgatási szolgáltatási díjat, jelen esetben 3 kérelmezõ közösen adta be a kérelmet egyszeri eljárási díj fizetése mellett, amely álláspontja szerint az elutasítás terhével jár.<br>
Alaptalan a jogorvoslati kérelme a kérelmezõnek álláspontja szerint, mert jogszerûen alkalmazták a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontját. Tekintettel arra, hogy az 1998. évi költségvetés nem tette lehetõvé az 1997-ben még nem tervezett feladat pótlólagos finanszírozását, így az eljárás a fedezet hiányában nem volt megindítható, arra csak akkor került sor, amikor a szaktárca engedélyezte az 1999. évi költségvetés terhére történõ beszerzést. Ezen feladatot 2000. január 1-jéig kell befejezni oly módon, hogy nemcsak az egységes minõségbiztosítási rendszer feltételeinek kialakítása és auditálásra történõ elõkészítése a feladat, hanem magának az auditálásnak is be kell fejezõdnie a fenti idõpontig, és emiatt a határidõk a nyílt eljárásban nem lehettek volna betarthatók.<br>
Az alapelvek betartása érdekében hívtak fel ajánlattételre 3 gazdálkodó szervezetet, így álláspontjuk szerint nem sértették meg a törvény alapelveit, hiszen egyébként a tárgyalásos eljárás ezen fajtája esetében nem is írja elõ azt, hogy több ajánlattevõt kellene felhívni ajánlattételre.<br>
Egyéb érdekelt Purátor Hungária Kft. érdemi észrevételében elõadta, hogy nem kívánt a közbeszerzési eljárásban részt venni, mert a pályázati határidõ rövidsége miatt megfelelõen a feladatot nem tudta elvégezni.<br>
Selectrade Kft. ugyancsak a szûk határidõkre tekintettel, valamint a kapacitásának leterheltsége miatt nem kívánt ajánlatot tenni.<br>
A nyertes ajánlattevõ Controll Rt. a jogorvoslati kérelem elutasítását kérte, elõadta, hogy a Kbt.-be ütközõ, illetve azzal ellentétes cselekményt nem tanúsított, ily módon hamis adatot nem szolgáltatott.<br>
A Döntõbizottságnak elsõdlegesen abban a kérdésben kellett állást foglalnia, hogy több kérelmezõ közösen is benyújthat-e egyszeri eljárási díj megfizetése mellett közös jogorvoslati kérelmet, valamint, hogy a jogorvoslati kérelem törvényben elõírt határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása hivatalból vagy kérelemre indul. A kérelmet a (3) bekezdés szerint az ajánlatkérõ, az ajánlattevõ, vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az idézett rendelkezések meghatározzák, hogy az eljárás kérelemre indul, hogy a kérelmet mely személyek nyújthatják be, azonban nincs rendelkezés arra vonatkozóan, hogy az itt meghatározott személyek közös jogorvoslati kérelem benyújtására jogosultak-e. Ugyancsak nem rendelkezik errõl a Kbt. mögöttes szabályaként alkalmazandó, az államigazgatási eljárás általános szabályairól szóló 1957. évi IV. törvény (a továbbiakban: Áe.) sem. Kifejezett tiltó rendelkezés hiányában pedig azt a jogorvoslati kérelmet, amelyet több kérelmezõ közösen egy iratba foglalva nyújt be, jogszabályi alap hiányában elutasítani nem lehet.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése szerint az igazgatási szolgáltatási díjat a Döntõbizottság eljárásáért kell fizetni, mégpedig eljárásonként 30 000 Ft-ot. Amennyiben pedig az eljárásért kell a nevezett díjat fizetni, a díj fizetést nem befolyásolja, hogy ez az eljárás egy vagy több kérelmezõ kérelmére indult. A jelen jogorvoslati eljárás alapját képezõ közös jogorvoslati kérelem pedig egy eljárásban elbírálható, miután egy közbeszerzési eljárásban hozott, rájuk nézve ugyanazon sérelmes ajánlatkérõi döntést támadják.<br>
Minderre tekintettel tehát a Döntõbizottság álláspontja szerint jogszerûen került közös kérelemben elõterjesztésre a jogorvoslati kérelem.<br>
A kérelem elkésettségére történõ hivatkozás nem megalapozott. Ajánlatkérõ álláspontja szerint a kérelmet 1999. február 5-én joghatályosan azért nem terjesztették elõ, mert a kérelem benyújtásával egyidejûleg az eljárási díj megfizetésére nem került sor a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése ellenére, hiánypótlási lehetõséget pedig ez esetben a törvény nem biztosít. Ily módon a kérelmet azzal az idõponttal kell beadottnak tekinteni, amikor az illetékbélyeget lerótták. Ehhez az idõponthoz viszonyítva pedig azt elkésettnek kell tekinteni.<br>
A Kbt 79. § (6) bekezdése úgy rendelkezik, hogy a bizottság kérelemre indult eljárásáért – az eljárás megindításakor – 30 000 Ft igazgatási szolgáltatási díjat kell fizetni. Az idézett rendelkezésbõl megállapítható – ajánlatkérõ állításával ellentétben –, hogy a jogszabály az eljárás megindításához és nem a kérelem benyújtásához köti a díjfizetést. A kérelem benyújtása és az eljárás megindítása nem azonosítható, a kérelem benyújtása a kérelmezõ jogi aktusa, míg az eljárás megindítása a Döntõbizottságé. Az eljárási díj fizetésére vonatkozó szándékát kérelmezõ jogorvoslati kérelmében jelezte. A díjfizetésre vonatkozó szándék jelzése következtében a Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdését alkalmazni módja nem volt, figyelemmel a Kbt. 79. § (6) bekezdésére, illetve az illetékekrõl szóló 1990. évi XCIII. törvény 67. §-ára is. E rendelkezés (1) bekezdése elõírja, hogy egyes államigazgatási eljárásokért díjat kell fizetni. A díjat illetékbélyeggel vagy pénzfizetéssel kell leróni a (4) bekezdés szerint. Díjfizetés elrendelése esetén ugyanezen rendelkezés (5) bekezdése szerint rendelkezni kell a bankszámla megnevezésérõl, a díj beszedésével, kezelésével, nyilvántartásával kapcsolatos részletes szabályokról. Ezeket a részletes szabályokat az eljárási díjat megállapító Kbt. és más jogszabály sem tartalmazza. Ennek megfelelõen a Döntõbizottság kérelmezõt tájékoztatta a jogorvoslati kérelem érkezése napján a díjfizetés módjáról, amelynek kérelmezõ haladéktalanul eleget tett. Az eljárás megindításáig tehát kérelmezõ az eljárási díjat megfizette. A díj késõbbi idõpontban történõ megfizetése ugyanakkor nem vonja maga után, hogy a kérelmet a díjfizetés idõpontjával kell beadottnak tekinteni. Figyelemmel arra is, hogy a Kbt. nem a kérelem benyújtásával, hanem az eljárás megindításával egyidejûleg rendeli megfizetni az eljárási díjat.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon beül kérhetõ, illetõleg kezdeményezhetõ. Az ajánlatkérõ által indított eljárás hirdetmény közzététele nélküli tárgyalásos eljárás volt, így akik ezen közbeszerzési eljárásban nem vettek részt, csak az eljárás eredményérõl szóló K. É.-ben megjelent hirdetménybõl szereztek tudomást az eljárásról. Jelen hirdetmény közzétételének idõpontja 1999. január 20. napja volt, míg a kérelmezõkhöz való kézbesítése 1999. január 21-én történt, így az egyik fél által sem vitatott január 21-i napot kellett a tudomásszerzés idõpontjának tekinteni, ehhez képest a kérelmezõk a jogorvoslati kérelmüket – az elõzõekben kifejtett indokolásnak megfelelõen – 1999. február 5. napján, azaz a jogvesztõ határidõ utolsó napján postára adták, így azt idõben érkezettnek kellett tekinteni.<br>
A jogorvoslati kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. E rendelkezés alapján tárgyalásos eljárás alkalmazására kivételes, a Kbt. 70. § a)–i) pontjaiban meghatározott esetben kerülhet sor. A vitatott ügyben ajánlatkérõ a 70. § d) pontjára alapítottan folytatott le tárgyalásos eljárást. Eszerint az ajánlatkérõ tárgyalásos eljárást alkalmazhat, ha az általa elõre nem látható okból elõállt rendkívüli sürgõsség miatt a nyílt vagy meghívásos eljárásra elõírt határidõk nem lennének betarthatók; a rendkívüli sürgõsséget indokoló körülmények nem eredhetnek az ajánlatkérõ mulasztásából.<br>
Ajánlatkérõ a rendkívüli sürgõsséget az alábbi körülményekre alapította: a) 1999. december 31-ig az egységes minõségbiztosítási rendszer feltételeinek kialakításán és auditálásra történõ elõkészítésén túl a külsõ auditálást is el kell végezni; b) az 1998. évi költségvetés nem tette lehetõvé az 1997-ben még nem tervezett feladat pótlólagos finanszírozását, így az eljárás fedezet hiányában korábban nem volt megindítható; c) az egységesség biztosítása érdekében valamennyi intézmény minõségbiztosítási feladatait egy céggel kell elvégeztetni, így a teljesítés idõben meglehetõsen elhúzódik.<br>
Az eljárás során többször hivatkozott arra, hogy az Európai Unióhoz történõ csatlakozás feltétele a minõségbiztosítási rendszer 2000. január 1-jéig történõ kiépítése és bevezetése. Hivatkozott arra, hogy az ezzel kapcsolatban elvégzendõ feladatok ütemezése a KHVM-ben elkészült, mely ütemezésben ajánlatkérõ részére feladatul szabták az 2000. január 1-jei bevezetés megvalósítását.<br>
Az eljárás során a Döntõbizottság megállapította, hogy a tárgyalásos eljárás alkalmazásának törvényi feltételei nem álltak fenn.<br>
Olyan jogszabály vagy kormányzati döntés, amely a minõségbiztosítási rendszer 2000. január 1-jei bevezetését elrendelte volna, nincs. Erre ajánlatkérõ tett javaslatot 1998. december 8-i levelében, amelyben a "mielõbbi" bevezetést arra hivatkozva szorgalmazza, hogy a bevezetéssel magasabb színvonalúvá válhat a hatósági munka, amely költségmegtakarításokat eredményezve technikai fejlesztéseket tesz lehetõvé. Itt utal arra is, hogy a tevékenységre vonatkozó közbeszerzési eljárás lefolytatása, a rendszer megfelelõ kidolgozása és a mûködési feltételek kialakítása rendkívül idõigényes feladat, melybõl kizárólag a közbeszerzési eljárás idõszükséglete csökkenthetõ.<br>
Az e levélben megfogalmazott indokok nem alapozzák meg a rendkívüli sürgõsséget. A rendkívüli sürgõsséget megalapozó helyzet a Kbt. értelmezéséhez segítségül hívott indokolás szerint is akkor áll elõ, ha a közbeszerzésre irányuló szerzõdés gyors megkötésének és teljesítésének elmaradása az ajánlatkérõ helyzetében nagymértékû, súlyos hátrányt, kárt okozna. A vitatott ügyben a szerzõdés késõbbi idõpontban – a nyílt eljárásra vonatkozó határidõben – történõ megkötése, illetve a késõbbi teljesítés ilyen helyzetet nem eredményezett. Ezt kétséget kizáróan alátámasztja a felek között létrejött szerzõdés. Ennek tartalma alapján valamennyi megyei felügyeletnél a minõségbiztosítási rendszer hatályba nem lép.<br>
A Döntõbizottság megállapította a becsatolt ajánlatból, hogy az alábbi feladatokat vállalja a nyertes ajánlattevõ. 1. szakaszban: oktatás, tréning keretében; 2. szakaszban: alapdokumentumok elkészítése, kézikönyv és eljárásgyûjtemény létrehozása; 3. szakaszban: a kézikönyvben leírtak bevezetése, oktatás, tevékenység szabályozása, valamint belsõ auditálás.<br>
A Döntõbizottság a becsatolt nyertes ajánlatból, illetve a keretszerzõdésbõl azt is megállapította, hogy a teljesítési határidõ 1999. december 31. volt.<br>
Az ajánlatának 2. sz. mellékletében rögzítette nyertes ajánlattevõ, hogy ezen teljesítési határidõn belül mely megyékben, hogyan végzi el a feladatot. Megállapítható volt továbbá az is az iratokból, illetõleg az ajánlatkérõ tárgyaláson tett nyilatkozatából, hogy a nyertes által befejezett tevékenységet követõen kerül sor az ún. idegen vagy külsõ auditálásra, amely auditor megvizsgálja a rendszer szabványnak megfelelõ mûködését, és az auditálással igazolja a külsõ gazdasági környezet felé, hogy az illetékes gazdálkodó szervezet, azaz jelen esetben a Közlekedési Felügyelet a szabványnak megfelelõen végzi a minõsítéseket.<br>
A külsõ auditor a felülvizsgálat során megvizsgálja a rendszer felépítését, szabályozottságát és a leírt technológia betartását, így ennek a feladatnak a végrehajtása is jelentõs idõigényû. Mivel a nyertes ajánlattevõ december 31-ig fejezi be több mint 8 megyében az elõkészítést, így az auditor által ellenõrzött minõségbiztosítási rendszer 2000. január 1. napjával életbe lépni nem tud, holott az ajánlatkérõ kifejezetten ezen határidõre figyelemmel folytatott le a sürgõsséget szem elõtt tartva tárgyalásos eljárást, hogy külsõ auditálással együtt kell a rendszernek megvalósulnia.<br>
Amennyiben az ajánlatkérõ a közbeszerzési eljárást elõkészítõ munkát kellõ körültekintéssel végzi el, maga is láthatta volna, hogy külsõ auditálással együtt a feladat elvégzésére mennyi idõre van szüksége. Az ajánlatkérõ a jogorvoslati eljárás során nem tudta okirati vagy egyéb bizonyítékokkal alátámasztani az eljárás alapjául szolgáló rendkívüli sürgõsséget.<br>
Nyilvánvaló, hogy nem alapozza meg a rendkívüli sürgõsséget az sem, hogy az ajánlatkérõ felügyeletét ellátó minisztérium hozzájárulását adta a tárgyalásos eljárás lefolytatásához. A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a kimondja, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. Olyan megengedõ szabálya a Kbt.-nek nincs, amely szerint egyes esetekben a felügyeleti szerv engedélyével a Kbt. rendelkezéseitõl el lehet térni.<br>
A Döntõbizottság álláspontja szerint ezért az ajánlatkérõ azzal a magatartásával, mellyel tárgyalásos eljárást alkalmazott, megsértette a rendelkezõ részben foglalt törvényhelyet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontjára figyelemmel.<br>
A Döntõbizottság a nyertes ajánlattevõ jogsértését nem állapította meg. A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53 § (</a>1) bekezdés c) pontja sértõ magatartást nevesít az ajánlattevõ részérõl, nevezetesen amikor õ a közbeszerzési eljárás során ajánlatában hamis adatot szolgáltat. Ebbõl a törvényi szabályozásból az következik, hogy a hamis adatszolgáltatás csak tevõleges magatartással és nem "hallgatással" valósítható meg. Az ajánlattevõ feladata az, hogy a felhívásnak és a dokumentációnak megfelelõen tegye meg a valóságnak megfelelõ tartalommal az ajánlatát. A rendelkezésre álló iratokból nem volt megállapítható, hogy olyan nyilatkozatot tett volna ajánlattevõ, mellyel megvalósította volna a hamis adatszolgáltatás törvényi tényállását.<br>
Erre tekintettel a kérelmezõk jogorvoslati kérelmének ezen részét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírságot szabott ki, figyelemmel a Kbt. 88. § (4) bekezdésére, a rendelkezõ részben meghatározott bírságot ítélte arányban állónak az elkövetett jogsértés súlyával. A Kbt. 88. § (1) bekezdés g) pontja alapján kötelezte a jogsértés okozóját 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 30.<br>
<br>
Dr. Deli Betty s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>