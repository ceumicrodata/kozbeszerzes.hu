<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2645)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.47/11/1999.<br>
Üi.: dr. Engler Magdolna<br>
Telefon: 375-8328<br>
Fax: 355-5082<br>
<br>
Tárgy: A Pannonpipe Mûanyagipari Kft. jogorvoslati kérelme Sátoraljaújhely Város Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Dobrossy István ügyvéd (4024 Debrecen, Batthyány u. 20/5.) által képviselt Pannonpipe Mûanyagipari Kft., 4024 Debrecen, Kishegyesi út 263., továbbiakban: kérelmezõ) jogorvoslati kérelmének, melyet a Sátoraljaújhely Város Önkormányzata (3980 Sátoraljaújhely, Kossuth tér 5., továbbiakban: ajánlatkérõ) délkeleti városrész szennyvízcsatornázása tárgyú közbeszerzési eljárása ellen nyújtott be, helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (5) bekezdését, ezért az ajánlatkérõnek az ajánlati felhívásra vonatkozó döntését megsemmisíti.<br>
Kötelezi továbbá a Döntõbizottság az ajánlatkérõt, hogy a kérelmezõ részére a határozat kézhezvételétõl számított 15 napon belül fizessen meg 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele, valamint a becsatolt közbeszerzési eljárás során keletkezett iratok alapján az alábbi tényállást állapította meg.<br>
Az ajánlatkérõ a K. É. 1999. március 10-én megjelent 10. számában nyílt közbeszerzési eljárást hirdetett meg Sátoraljaújhely délkeletei városrész szennyvízcsatornázása tárgyában. Az ajánlati felhívás szerint a beszerzés tárgya a következõ volt:<br>
– gravitációs csatorna DN 200 UPONOR	2330,5 fm<br>
– nyomás alatti csatorna<br>
– D90 KPE	402 fm<br>
– D63 KPE	138 fm<br>
– szennyvízátemelõ	2 db<br>
– kis teljesítményû átemelõ	6 db<br>
Az ajánlati felhívás dokumentációját a Trandowell Ipari Kereskedelmi és Szolgáltató Kft. készítette. A dokumentáció az alábbi részekbõl állt: kiegészítés az ajánlati felhíváshoz, engedélyezési iratok, közmûegyeztetések iratai, mûszaki leírás, mennyiségi kimutatás, mûszaki rajzok (tervszám TDT 404/96). A létesítési engedélyezési tervben – és a tervet jóváhagyó Észak-magyarországi Vízügyi Igazgatóság H.2572-14/98 sz. vízjogi létesítési engedélyében – a tervezett szennyvízcsatornák anyagaként DN 200 UPONOR Ultra csatornacsõ került meghatározásra, a tervdokumentációhoz csatolt mûszaki tervek szerint a szennyvíznyomó-vezetékek D63 és D90 KPE csövekbõl kerültek meghatározásra. A csatornához tervezett különbözõ idomok mûanyag elemekbõl készülnek, a tisztítóaknák betonanyagúak.<br>
Az ajánlati felhívás 14. pontja elõírja, hogy többváltozatú ajánlatot az ajánlattevõk nem tehetnek.<br>
Az ajánlatkérõ az ajánlati felhívás 6. a) pontjában az ajánlattételi határidõt oly módon állapította meg, hogy a hirdetés megjelentését követõ elsõ naptól számított 41. nap az ajánlattétel idõpontja, illetõleg az ajánlatok bontásának az idõpontja.<br>
Az ajánlati felhívásban foglaltaknak megfelelõen az alábbi cégek vásárolták meg az ajánlati dokumentációt: Magyar Aszfalt Kft. Zempléni Fõ-építésvezetõsége, Bodkõ Kft. és Betonútépítõ Nemzetközi Építõipari Rt. Alföldi Területi Igazgatóság Északkeleti Fõ-építésvezetõség.<br>
A kérelmezõ törvényes határidõn belül nyújtott be jogorvoslati kérelmet. A jogorvoslati kérelemben kérte, hogy a Döntõbizottság állapítsa meg az ajánlatkérõ jogsértését, továbbá semmisítse meg az ajánlatkérõ eljárása során hozott döntését, és kötelezze ajánlatkérõt, hogy a jogszabálynak megfelelõ ajánlati felhívást tegyen közzé, amelybõl mellõzze a típusmegjelölést.<br>
Jogorvoslati kérelem indokaként elõadta, hogy a gravitációs csatorna építésére vonatkozó DN 200 UPONOR csõ típusmegjelölést tartalmaz, mivel a csatornaépítésre más típusú PVC alapanyagú termékek is alkalmasak, mint pl. az õáltala forgalmazott KG-PVC csatornacsõ vagy a polietilén csatornacsõ, így ez az ajánlati felhívásban szereplõ megjelölés a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>ának (5) bekezdésébe ütközik, hiszen ezzel a megjelöléssel ugyanazon célra alkalmas más terméket és így annak forgalmazóját, illetõleg felhasználóját a közbeszerzési eljárásban való részvételbõl kizárja.<br>
Az ajánlatkérõ a jogorvoslati kérelem elutasítását kérte alaptalanságra hivatkozással. Indokaként elõadta, hogy a közbeszerzési eljárást nem csõbeszerzésre, hanem délkeleti városrész szennyvízcsatornázása kiviteli munkáira hirdették meg. Maga az üzemeltetõ, a Zempléni Vízmû Kft. kérése volt az UPONOR csõ megjelölés. Az üzemeltetõ a rendszerek karbantartása és meghibásodása esetén szükséges javítások, csõcserék könnyebb, gyorsabb elvégzése érdekében az egységesítésre törekszik, továbbá a használhatósági és kedvezõ élettartam miatt választotta ki az UPONOR mûanyag csövek típusát.<br>
Továbbá elõadta, hogy mint ajánlatkérõ vétlen a mûanyag csõ típusának kiválasztásában, hisz ezt az I. fokú Vízügyi Hatóság a létesítési engedélyben kötelezõen elõírta, az üzembe helyezés során pedig vizsgálja a létesítmény terv szerinti, így elõirt anyagból történõ kivitelezését.<br>
Egyéb érdekeltek érdemi észrevételt nem tettek.<br>
A Döntõbizottság a D.47/4/1999. számú határozatában ideiglenes intézkedést hozott, és a közbeszerzési eljárást felfüggesztette.<br>
A kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése értelmében az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen mûszaki és minõségi követelmények, a megfelelõség tanúsítása és ellenõrzés, a minõségbiztosítási rendszer tanúsítása) adni. Az ajánlatkérõ a mûszaki leírást csak a jogszabályban foglalt vagy a jogszabály alapján kiadott mûszaki elõírásra, illetve nemzeti szabványra hivatkozással határozhatja meg. Ugyancsak ezen törvényhely (5) bekezdése kimondja, hogy az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Az ajánlati felhívás és dokumentáció részletes elõírásaiból megállapítható volt, hogy a jelen közbeszerzési eljárásban a gravitációs csatornahálózatra az ajánlati felhívásnak megfelelõ (azaz érvényes) ajánlatot kizárólag a UPONOR csatornacsõtípussal lehet tenni. Ugyanakkor az "UPONOR csatornacsõ" megjelölés konkrét típusra utal, amelyet csak kizárólag az UPONOR Kft. gyárt, illetve szállít a magyar piacon belül.<br>
A KG-PVC csõrendszer anyaga szintén PVC, az elõírt csõkeresztmetszetek mindkét típussal biztosíthatók, a csatornaelemek csatlakoztatása az UPONOR elemekéhez hasonló. Lényegében mindkét rendszer kielégíti azokat a mûszaki elõírásokat, amelyeket a hatósági engedélyokirat meghatároz, a beépítés követelményei is azonosak. Amellett, hogy nem vitatható a két gyártmány egyenrangú alkalmazhatósága, lényegében az üzemeltetõi igényeknek való megfelelõséget jelölték meg a típusválasztás indokaként. Az iratok között azonban az üzemeltetõ konkrét elõírásai nem szerepelnek, a dokumentáció semmiféle információt nem tartalmaz az üzemeltetõvel folytatott elõzetes egyeztetéssel kapcsolatban.<br>
Mindezekre tekintettel a rendelkezõ részben foglalt törvényhely, azaz a 40. § (5) bekezdés bekezdése tiltja a konkrét gyártmányra, típusra utaló mûszaki leírás meghatározását. Azzal a magatartásával sértette meg az ajánlatkérõ jelen törvényhelyet, mely szerint konkrét terméktípust írt elõ az ajánlati felhívásban, és egyidejûleg nem utalt arra, hogy a megnevezés csak a tárgy jellegének egyértelmû meghatározása érdekében történt.<br>
Jelen ügyben a mûszaki leírás kizárólag az UPONOR csövek alkalmazását írja elõ, így kizárja az eljárásból ezen magatartásával mindazokat a potenciális résztvevõket, akik egyéb gyártmányú PVC csõanyaggal tennének ajánlatot a gravitációs csatornaszakaszokra.<br>
Nincs lehetõség jelen ajánlati felhívás, illetõleg dokumentáció figyelembevételével arra, hogy e típus helyettesíthetõ legyen, hiszen ajánlatkérõ a többváltozatú ajánlattételt már a felhívásában kizárta.<br>
Döntõbizottság ajánlatkérõt nem kötelezheti új ajánlati felhívás kiírására, mert ajánlatkérõ dönt a beszerzési szándékáról.<br>
Fentiekre tekintettel a Döntõbizottság, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontjára tekintettel, megállapította a jogsértést, valamint a 88. § (1) bekezdés c) pontjára figyelemmel megsemmisítette az ajánlatkérõnek a közbeszerzési eljárás folyamán hozott, azaz az ajánlati felhívására vonatkozó döntését, és a 88. § (1) bekezdés g) pontja alapján a jogsértõt kötelezte az eljárás során felmerült igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. április 14.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>