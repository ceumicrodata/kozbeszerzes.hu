<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1287)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.8./7/1999.<br>
Ügyintézõ: dr. Monory Bulcs<br>
Telefon: 375-5819<br>
Fax: 355-50-82<br>
<br>
Tárgy: Betonút Rt. jogorvoslati kérelme Polgár Város Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Betonút Szolgáltató és Építõ Rt. (1133 Budapest, Pannónia u. 59–61., továbbiakban: kérelmezõ) jogorvoslati kérelmének, amelyet a Polgár Város Önkormányzata (4090 Polgár, Barankovics tér 5., továbbiakban: ajánlatkérõ) "Polgár, Tiszagyulaháza, Újtikos települések szennyvízcsatornázása kiviteli terveinek készítése, építése" tárgyú közbeszerzési eljárása ellen nyújtott be – helyt ad, és megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdésében írtakat. Ezért a Döntõbizottság a Kbt. 88. § (1) bekezdés d) és f) pontjában foglaltakra figyelemmel a (4) bekezdés alapján 2 000 000 Ft, azaz kettõmillió forint pénzbírságot szab ki ajánlatkérõvel szemben.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ (továbbiakban K. É.) 1998. évi október 14-én megjelent 41. száma 6661–6662. oldalain tette közzé a rendelkezõ részben foglalt közbeszerzési eljárásban az elõminõsítési eljárásra vonatkozó részvételi felhívását. A felhívás 2. b) pontja értelmében a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(3) bekezdése alkalmazásával folytatja le az elõminõsítési eljárást. A 3. pontban részletesen meghatározta a közbeszerzési eljárás tárgyát, az elvégzendõ feladatokat. Az 5. pont értelmében ajánlattevõktõl gazdasági társaság létrehozását nem követeli meg. A 8. pont szerint az alkalmasnak ítélt ajánlattevõktõl 1 M Ft ajánlati biztosíték befizetését kívánta meg.<br>
A résztvevõk pénzügyi, gazdasági és mûszaki alkalmassága igazolására alábbiak szerint kérte adatok és tények közlését:<br>
– az elõzõ háromévi, a közbeszerzés tárgyára vonatkozó építési beruházások ismertetése: referenciaigazolással, megrendelõ neve, telefonszáma, megvalósulási helye, bekerülési költsége millió forintban, megvalósulás ideje,<br>
– cégbemutatás (cég tehermentes vagyona, fõbb pénzügyi és gazdasági adatok),<br>
– 30 napnál nem régebbi cégbírósági kivonat csatolása,<br>
– elõzõ évi mérleg csatolása,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontjaira vonatkozólag nyilatkozatok a Kbt. 46. § (2) bekezdésében meghatározott módon,<br>
– hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára vonatkozólag, a Kbt. 46. § (2) bekezdésében meghatározott módon,<br>
– számlavezetõ pénzintézettõl származó, 60 napnál nem régebbi nyilatkozat a fizetõképességrõl és arról, hogy mióta vezeti az ajánlattevõ számláját a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint.<br>
Mûszaki alkalmasság igazolására kért adatok és tények:<br>
– elõzõ három év jelentõsebb építési beruházásainak ismertetése a 12. pontban meghatározottak szerint,<br>
– ajánlattevõ mûszaki és technikai felszereltségének leírása, a beruházásnál alkalmazni kívánt eszközök,<br>
– végrehajtásért felelõs mûszaki személyzet megnevezése, különös tekintettel a minõség ellenõrzéséért felelõs személyekre, szakmai önéletrajzok csatolása,<br>
– minõségtanúsító intézettõl származó igazolás csatolása, lehet külföldi minõségtanúsító intézeti igazolás is,<br>
– azon alvállalkozók megnevezése, akiket az ajánlattevõ a közbeszerzés értékének 15%-át meghaladó mértékben igénybe kíván venni. Az igazolások 60 napnál régebbiek nem lehetnek.<br>
A felhívás a 12. pontjában tartalmazza "kiírási dokumentáció készül az ajánlatkérõ szerzõdéses feltételeivel, melyre vonatkozó elfogadó nyilatkozat csatolandó", ezt a dokumentációt a már hivatkozott felhívás megjelenésétõl számított 10 napon belül 120 000 Ft+25% áfa vissza nem térítendõ készpénzes befizetés mellett lehetett megvásárolni az ajánlatkérõ által a közbeszerzési eljárás lebonyolításával, értékelési tevékenység ellátásával megbízott NYÍR-BÉRES Bt.-nél.<br>
Az ajánlatkérõ 1998. november 16. napján bírálta el az elõminõsítési eljárásban jelentkezõk alkalmasságát, amelyrõl a K. É.-ben 1998. december 16. napján jelent meg tájékoztató. Ebben a kérelmezõt három társával egyetemben alkalmatlannak minõsítették a feladat végrehajtására. Ugyanakkor alkalmasnak minõsítették a KE-VÍZ 21 Kft.-t öt társával együtt. Részükre az ajánlat benyújtására vonatkozó felhívást megküldték, majd az ajánlatok beérkezése után, a már megnevezett lebonyolító értékelést készített, amelyben szerepel: "pályázóként a Stabil-Konzorcium van feltüntetve, ebben az esetben a jelentkezése érvénytelen, mert nem azonos a tender megvásárlójával". Emellett azonban részletesen tartalmazza az értékelés a konzorcium tagjai (Betonút Rt., KÖTIVIÉP V Kft.) legfontosabb cégadatait és a felhívás 9. pontjában foglalt egyéb adatokat.<br>
Az ajánlatkérõ a NYÍR-BÉRES Bt. értékelését elfogadva a már megjelölt, idézõjelbe foglalt ok miatt a kérelmezõt alkalmatlannak minõsítette, és ezt a hivatkozott tájékoztatóban közzétette. Ezt követõen a kérelmezõ írásban kérte ajánlatkérõtõl alkalmatlanná minõsítésének részletes írásbeli indoklását. Ezt 1999. január 13-i dátummal küldte meg ajánlatkérõ kérelmezõ részére, amely tartalmazza: "A kiírási dokumentációt a Betonút Rt. váltotta ki. Az ajánlatot pályázóként a Stabil Konzorcium nyújtotta be, amely nem azonos a tender megvásárlójával".<br>
Ezen információk birtokában nyújtotta be a jogorvoslati kérelmet kérelmezõ 1999. január 26. napján, amelyben azt is állította, hogy ajánlatkérõ írásos válaszát az 1998. december 17-i írásbeli kérelmére csak 1999. január 15. napján kapta kézhez. Kérelmében az ajánlatkérõ elõminõsítési eljárásban hozott döntésének megsemmisítését és a jogsértés megállapítását, továbbá az eljárási díj és a felmerült költségek viselésére történõ kötelezést kérte.<br>
A Döntõbizottság 1999. január 27. napján a D.8/3/1999. számú határozatával ideiglenes intézkedésként a közbeszerzési eljárás felfüggesztését rendelte el.<br>
Az ajánlatkérõ az 1999. január 29. napján érkezett beadványában továbbra is fenntartotta az alkalmatlanná minõsítés korábban ismertetett indokát. Álláspontja szerint csak az volt jogosult részt venni a hivatkozott közbeszerzési eljárás elõminõsítési részében, aki a "kiírási dokumentációt" megvásárolta. Miután pedig a Betonút Rt. vásárolta meg ezt a dokumentációt, így álláspontja szerint a Stabil-Konzorcium nem volt jogosult "pályázóként jelentkezni", nézete szerint ezen ok miatt érvénytelennek volt tekintendõ a Stabil-Konzorcium jelentkezése, annak nem volt joga az eljárásban részt venni. Hangsúlyozza beadványában "az úgynevezett Stabil-Konzorcium ajánlata azért is érvénytelen, mert nem felel meg a közzétett részvételi felhívásban és a kiírási dokumentációban meghatározott feltételeknek. A hivatkozott dokumentumok alapján megállapítható, hogy a beruházó – a több mint egymilliárd forint értékû beruházás megvalósításáért érzett felelõsségtõl vezetve – az elõminõsítési eljárásban kizárólag olyan pályázók ajánlatát minõsítette elfogadhatónak, akik Magyarországon bejegyzett cégként, mûszaki alkalmasságuk, gazdálkodási és pénzügyi stabilitásuk, referenciáik és a törvény által megkívánt, megbízhatóságukat bizonyító igazolások alapján megalapozott bizonyossággal képesek egyrészt a beruházási cél színvonalas megvalósítására, másrészt a teljesítésre vállalandó szerzõdéses kötelezettségekért való helytállásra".<br>
Álláspontja szerint a nevezett "konzorcium nem felel meg a törvényi elõírásoknak, ezért az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében is érvénytelen". Megjegyzi továbbá: a Betonút Rt. közbeszerzés tárgyára vonatkozó referenciával nem rendelkezik. A hivatkozott konzorcium tagjaként a KÖTIVIÉP B Kft. nem a saját 1997. évre vonatkozó mérlegét csatolta, hanem a Közép-Tisza-vidéki Vízépítõ Kft. mérlegét.<br>
Bejelentette, hogy az ajánlatokat elbírálva a három társult önkormányzat közös képviselõ-testületi ülésen döntött a nyertes személyérõl, vele a vállalkozói szerzõdést 1998. december 30. napján megkötötték, az építési területet részére átadták.<br>
Egyéb érdekeltként a nyertesnek hirdetett KE-VÍZ 21 Kft. az ajánlatkérõvel azonos módon elõadta, hogy õt 1998. december 29-én a pályázat nyertesének hirdették ki, egy nappal késõbb a vállalkozói szerzõdést megkötötték, ezt követõen jelentõs beruházásokat és beruházási elõkészületeket tett az elvállalt feladat teljesítése érdekében, ezért kérte, hogy a Döntõbizottság ne semmisítse meg az ajánlatkérõ döntését (melyet a kérelmezõ kért), mert az számára jelentõs kárt okozna.<br>
A Döntõbizottság a rendelkezésre álló iratok, dokumentumok alapján az alábbiakat állapította meg:<br>
A jogorvoslati kérelem megalapozott. A felhívás 2. b) pontja hivatkozik a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(3) bekezdésére és a 42. § (1) bekezdésére. A jogszabály helyes értelmezése szerint azonban egyik hivatkozott jogszabályhely sem zárja ki annak az elvi és gyakorlati lehetõségét, hogy egy úgynevezett céltársulás, egyébként cégjegyzékben szereplõ tagjai együttesen ne nyújthatnának be elõminõsítésre vonatkozó jelentést. Ilyen értelmezést a törvény hivatkozott rendelkezéseibõl levonni nem lehet. Nem vitás ugyanis, hogy a jelen célfeladat megvalósítása érdekében hozta létre a már megnevezett kérelmezõ és a konzorciumi szerzõdésben szereplõ másik tag ezt az alkalmi, célfeladat végrehajtására vonatkozó társulást. Mind a két szereplõ tag rendelkezik cégjegyzéki adattal, tehát a Kbt. 26. § (3) bekezdésében foglalt elõírás esetükben maradéktalanul fennáll. A 42 § (1) bekezdés helyes értelmezése szintén nem vezethet arra az eredményre, amelyet az ajánlatkérõ döntésében kifejezésre juttatott. Az a felhívás 5. pontjában rögzített álláspont, hogy a közös ajánlattevõktõl gazdasági társaság létrehozását nem követeli meg ajánlatkérõ, az egyben nem jelenti és nem jelentheti azt, hogy a társult ajánlattevõk ne hozhatnának létre önszántukból alkalmi jellegû céltársulást, azaz konzorciumot. Nem elfogadható a fentiekre figyelemmel az ajánlatkérõ azon érvelése – amelyet a lebonyolító értékelése alapján fogadott el –, hogy ha nem azonos a "kiírási dokumentációt" megvásárló személy a pályázatot benyújtóval, akkor az törvényben meghatározott kizárási ok. Ez az ajánlatkérõi álláspont a Kbt. ismeretének teljes körû hiányára utal, mindemellett azonban tükrözi a konzorciális viszony tartalmi lényegének ismereti hiányosságait is. A Kbt. hivatkozott 52. § b) és d) pontja jelen esetben nem alkalmazható. Az 52. § (2) bekezdés b) pontja azt mondja ki, hogy érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni. A d) pont pedig azt tartalmazza: érvénytelen az ajánlat, ha az nem felel meg az ajánlati felhívásban, <br>
illetõleg a dokumentációban meghatározott feltételeknek.<br>
A Döntõbizottság a rendelkezésre álló iratok és dokumentumok tanulmányozása alapján megállapította, hogy jelen esetben sem a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b), sem pedig a (2) bekezdés d) pontja nem alkalmazható, mert a törvényben írott elõfeltételek a jelen jogorvoslati ügyben nem állanak fenn. Így tehát az a magatartása ajánlatkérõnek, amikor is minden kritika nélkül elfogadta az értékelésre felkért, megnevezett betéti társaság jogszabállyal ellenkezõ véleményét, az megvalósítja a Kbt. 42. § (1) bekezdésében foglalt szabály megsértését. Nem mentesíti az ajánlatkérõt az, hogy elfogadta egy általa szakértõnek tekintett lebonyolító cég értékítéletét, ugyanis a törvény szövegébõl és autentikus értelmezésébõl egyaránt az következik, hogy a döntéshozó (jelen esetben a három társult önkormányzat és a nevükben eljáró Polgár Város Önkormányzata mint gesztor) köteles és egyben jogosult a közbeszerzési eljárásban érdemi döntést hozni. Ezt az önkormányzatok képviselõi megtették, a gesztor önkormányzat pedig hivatalosan közzétette azt. A jogszabály helytelen értelmezése, avagy a jogszabály nem kellõ ismerete nem adhat felmentést az elkövetett jogsértés alól. A Döntõbizottságnak a törvény értelmében joga és egyben kötelessége erre irányuló jogorvoslati kérelem esetén a vitatott döntésnek a jogszerûség kérdése tekintetében történõ felülvizsgálata, arról értékítélet megalkotása.<br>
A jelen jogorvoslati eljárásban azt lehetett megállapítani, hogy a hivatkozott döntéssel egy potenciális ajánlattevõi társulásba szövetkezett társaságot zártak el attól a törvényes jogától, hogy egy meghirdetett közbeszerzési eljárásra jelentkezzék, ott a benyújtott jelentkezési dokumentációjával megmérethesse magát az alkalmasság kérdésében. Így tehát a már részletezett magatartás kimeríti a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdésében írottak megsértését, amelyet a már hivatkozott analízis alapján tényként tudott megállapítani a Döntõbizottság a Kbt. 76. § (1) bekezdés c) pontja jogkörében eljárva, és ezért alkalmazta a Kbt. 88. § (1) bekezdés d) pontját. A Döntõbizottság úgy ítélte meg, hogy az ajánlatkérõ által elkövetett jogsértés olyan súlyú, amelynek maga után kell vonnia a törvényi elõfeltételekre figyelemmel a Kbt. 88. § (1) bekezdés f) pontja felhívásával a (4) bekezdés szerinti bírság kiszabását is. Jelen esetben több mint egymilliárd forint értékû a tárgyi közbeszerzés, erre figyelemmel pedig a Döntõbizottság által alkalmazott bírság összege nem eltúlzott, azaz a jogszabály elõírásainak megfelelõ, amely alkalmas lehet arra, hogy a törvényben megfogalmazott jogpolitikai célokat szolgálja.<br>
Ajánlatkérõ által kiadott "kiírási dokumentáció" tulajdonképpen csak és kizárólag az építési beruházások esetén kötelezõen alkalmazandó, 1/1996. (II. 7.) KTM rendeletben foglalt "ajánlati felhívás dokumentációt" tartalmazta.<br>
Észlelte a Döntõbizottság tevékenysége során, hogy az ajánlatkérõ teljesen indokolatlanul kötelezte a részvételi felhívásra jelentkezõket a felhívás 12. pontja elsõ francia bekezdése szerint az úgynevezett "kiírási dokumentáció" megvásárlására, hiszen annak semmiféle jelentõsége nincs az elõminõsítési eljárásban, ezáltal pedig elõidézte azt a törvényellenes helyzetet is, hogy olyan részvételre jelentkezõkkel is megvásároltatta ezt a dokumentumot, akiket késõbb ajánlattételre fel sem hívott, pedig pontosan az ajánlat elkészítéséhez lehet szükség erre a dokumentációra, a közbeszerzési eljárás elõminõsítési szakaszában azonban e dokumentumnak a jogszabály értelmében nincs szerepe. Épp ezért felhívja a Döntõbizottság ajánlatkérõt ezen jogszerûtlen helyzet mielõbbi orvoslására is. A Döntõbizottság hivatkozott szám alatt meghozott ideiglenes intézkedése nem vezethetett eredményre, mert annak meghozatala napján a közbeszerzési eljárást lezáró, a nyertes megjelölését tartalmazó ajánlatkérõi döntést már kihirdették, sõt ez alapján a nyertesnek hirdetett ajánlattevõvel a vállalkozási szerzõdést is megkötötték. Ezeket a körülményeket azonban az ideiglenes intézkedés meghozatalakor a Döntõbizottság még nem ismerhette, arról információja nem volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. február 5.<br>
<br>
Dr. Monory Bulcs s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>