<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1283)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.270/8/1998.<br>
<br>
Tárgy: a DÉSZ-KER Rt. jogorvoslati kérelme Debrecen Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Debreceni Építõ, Szolgáltató és Kereskedelmi Rt. (4030 Debrecen, Monostorpályi u. 7., képviseli: dr. Károlyi Géza ügyvéd, 4027 Debrecen, Egyetem sgt. 12., a továbbiakban: kérelmezõ) jogorvoslati kérelmének, melyet Debrecen Megyei Jogú Város Önkormányzata (4024 Debrecen, Kossuth u. 22., képviseli: dr. Patai Lajos jogtanácsos, a továbbiakban: ajánlatkérõ) által a debreceni repülõtér lakótelepi részén 42 lakásos lakóépület felújítására kiírt közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel a Kbt. 59. § (1) bekezdését, ezt meghaladóan a kérelmet elutasítja.<br>
A Döntõbizottság a jogsértés súlyára való tekintettel ajánlatkérõt 1 000 000 Ft, azaz egymillió forint összegû bírság megfizetésére kötelezi, melyet jelen határozat kézhezvételét követõ 15 napon belül a Közbeszerzések Tanácsa MNB 10032000 01720361-00000000 sz. számlájára köteles befizetni ajánlatkérõ.<br>
A Döntõbizottság kötelezi továbbá az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. szeptember 2-án tette közzé nyílt eljárásra szóló ajánlati felhívását a K. É.-ben, amely szerint 42 lakásos épület felújítására kért ajánlatokat az ajánlati dokumentáció tartalma alapján. Részajánlatot nem fogadott el, azonban a dokumentációnak megfelelõ alapajánlat mellett alternatív költségkímélõ ajánlatot is lehetett tenni. Az ajánlatok elkészítéséhez a dokumentáció kiviteli tervet, tételes mennyiségi kiírást, továbbá mûszaki tartalom "kiegészítést" tartalmazott, valamint ajánlatkérõ a dokumentációban tette meg az ajánlatok elkészítéséhez a részletes elõírásait is a szerzõdés feltételeire vonatkozóan. A dokumentáció elõírása szerint az "alapajánlat" tétele kötelezõ, ezt a tételes mennyiségi kiírás alapján – esetleges mûszaki észrevételek figyelembevételével – kellett elkészíteni. Az alternatívákat tételenként, külön lapon kellett meghatározniuk az ajánlattevõknek. Ajánlatkérõ 1998. szeptember 22-én helyszíni bejárást tartott, ahol egyes mûszaki kérdések tisztázása mellett elõírt hat kötelezõen megteendõ alternatív tételt, amelyek a következõk voltak:<br>
<br>
1. külsõ-belsõ vakolatok javítása a homlokzat festésével;<br>
<br>
2. homlokzati vakolat javítása, 4 cm vastag NIKECELL hõszigetelés készítése LB nemes vakolattal dörzsölt kivitelben;<br>
<br>
3. homlokzati nyílászárók javítása, pászítása, sérült, karcolt, törött üvegek cseréjével, pótlásával, készre mázolva, utólagosan mart horonyba "EPDM" szig. profil elhelyezésével;<br>
<br>
4. parkettaburkolat helyett szõnyegpadló burkolat készítése aljzat kiegyenlítésével;<br>
<br>
5. kerámia padlóburkolatok helyett habalátétes PVC burkolat készítése aljzatkiegyenlítéssel;<br>
<br>
6. eltérés a kazántípustól, SAUNIER DUVAL, PIPER S.<br>
Az 1998. október 13-i határidõig kérelmezõ, a PROMT 23 Kft., a TRANS PARK Kft., az ÉPKER-SERVICE Bt., a MEGIKER Kft., az ÉGBÉ Kft. és az EASY-LIVING Kft. tett ajánlatot.<br>
Az ajánlatok bontásakor ajánlatkérõ ismertette az ajánlati árak mellett az alternatív tételekre tett árajánlatokat is, megvizsgálta, hogy az ajánlatok tartalmazzák-e a kötelezõen elõírt igazolásokat, nyilatkozatokat és más, az ajánlati felhívás által elõírt részeket. Felszólította az ajánlattevõket, hogy amennyiben az ismertetés során saját ajánlatuk hiányosságát észlelik, akkor külön felszólítás nélkül pótolják a hiányzó részeket október 20-ig. Ezen lehetõséggel több ajánlattevõ is élt. A MEGIKER Kft. becsatolta a pénzügyi, mûszaki ütemtervet, megjelölte az általa ajánlott kazántípust, és nyilatkozott a beadott költségvetésével kapcsolatosan arról, hogy az magában foglalja a szellõzési munkák árát, illetve ingyen vállalja az ideiglenes létesítmények építését, bontását és a kerítés építését. Az ÉPKER SERVICE Bt. a pénzügyi, mûszaki ütemtervet csatolta pótlólag, nyilatkozott a kazán típusáról, és megnevezte alvállalkozóját. A kérelmezõt ajánlatkérõ telefonon szólította fel az ajánlatok értékelése idõszakában nyilatkozatok tételére. A kérelmezõ által 1998. október 14-én és 15-én becsatolt nyilatkozatok az alábbiakat tartalmazták:<br>
– alapajánlatukban a lakásbejárati ajtókat fából készítve árazták be, mert a dokumentáció és annak kiegészítése értelmezésük szerint nem tette kötelezõvé a bejárati ajtóknál is mûanyag szerkezet alkalmazását. Az árkülönbözet összesen (42 db ajtóra) nettó 1 661 268 Ft, amellyel a mûanyag ajtók drágábbak lennének;<br>
– alapajánlatukban az öntöttvas kádak feltüntetése ellenére lemezkádat költségeltek, mert ez utóbbit tartják lakásépítésnél szokásos megoldásnak. Öntöttvas kádakkal ez a tétel nettó 1 423 800 Ft-tal lenne drágább;<br>
– a szellõzés kialakítására vonatkozó munkákat ajánlata az egyéb munkanemeken belül tartalmazza;<br>
– megjelölte az alternatívaként ajánlott kazán típusát;<br>
– ajánlatát az alapajánlati árral akkor is fenntartja, ha azt mûanyag bejárati ajtókkal és öntöttvas kádakkal veszi figyelembe az ajánlatkérõ.<br>
Az ajánlatkérõ a többi ajánlattevõtõl is befogadta az elõzõekhez hasonlóan pótolt nyilatkozatokat. Döntéshozó szerve, a Közbeszerzési Bizottság 1998. október 16-án bírálta el az ajánlatokat. Ez alkalommal meghozta 6-4/ 1998. (X. 16.) Kb. sz. határozatát, amely szerint kérelmezõ ajánlatát érvénytelennek nyilvánítja, a további bírálatban nem veszi figyelembe, mert alapajánlata a dokumentációtól eltérõ mûszaki tartalomra szólt, és késõbbi nyilatkozatait a többi ajánlat ismeretében tette, tehát azokat nem lehet elfogadni. E döntésrõl sem ekkor, sem az eredményhirdetéskor kérelmezõt nem tájékoztatta.<br>
Ajánlatkérõ ezek után abban döntött, hogy alapvetõen az alapajánlatokat értékeli, az alternatív tételek közül pedig minden ajánlattevõ esetében négy azonos tételt vesz figyelembe. Eszerint a homlokzat hõszigetelésére, a homlokzati nyílászárók javítására, parketta helyett szõnyegpadló építésére és alternatív kazántípusra tett alternatívákat fogadja el. Az alternatív tételek elfogadásából eredõen elvégezte a szükséges árkorrekciókat, majd a MEGIKER Kft. nyertességérõl és az ÉPKER SERVICE Bt. második helyezésérõl döntött. A nyertes ajánlati ár a korrekcióval 84 820 E Ft (bruttó) lett.<br>
Az eredményhirdetésre 1998. október 22-én került sor, a vállalkozási szerzõdést pedig október 29-én kötötték meg a nyertessel.<br>
Miután az eredményhirdetésen ajánlatkérõ csak az elsõ és második helyezettre vonatkozó döntésérõl adott tájékoztatást, kérelmezõ 1998. október 26-án írásban kért indokolást ajánlatkérõtõl az eljárást lezáró döntéssel kapcsolatban. Ajánlatkérõ az október 29-én kelt válaszában közölte, hogy kérelmezõ ajánlatát érvénytelennek nyilvánította, mert a kötelezõen elõírt mûszaki tartalomra nem tett ajánlatot (ajtók, fürdõkádak), így ajánlata nem felel meg az ajánlati felhívásban foglalt feltételeknek. Kérelmezõ 1998. november 6-án a Döntõbizottsághoz benyújtott jogorvoslati kérelmében sérelmezte ajánlata érvénytelenné nyilvánítását és az ajánlatkérõ eljárást lezáró döntését. Álláspontja szerint az ajtókra és ablakokra az ajánlatkérõ által biztosított észrevételezési jogkörében jogosan tett a tervdokumentációtól eltérõen ajánlatot, így ajánlata érvényes. Érvényes ajánlatát pedig el kellett volna bírálnia az ajánlatkérõnek. Amennyiben a bírálatra sor kerül, a legkedvezõbb ajánlattevõnek saját ajánlatát kellett volna tekinteni, így ajánlatkérõ nem a legkedvezõbb ajánlatot hirdette ki nyertesnek. Sérelmezte az elbírálás módját is, álláspontja szerint ajánlatkérõnek nem volt joga az alternatív árajánlatok közül tetszõlegesen kiemelni a számára kedvezõ tételeket és azzal korrigálni az ajánlatban vállalt fix árakat. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését megsértve hagyta figyelmen kívül ajánlatkérõ a fix árakat.<br>
Mindezekre tekintettel kérte, hogy a Döntõbizottság állapítsa meg a jogsértést, kötelezze ajánlatkérõt arra, hogy ajánlatát bírálja el, ideiglenes intézkedésként tiltsa meg a szerzõdés megkötését. Amennyiben a szerzõdést megkötötték már, úgy kéri ajánlatkérõ eljárást lezáró döntésének megsemmisítését. Kérte továbbá, hogy a Döntõbizottság kötelezze ajánlatkérõt az eljárási díj és a költségek megfizetésére. Kérelmezõ 1998. november 27-én tartott tárgyaláson jogorvoslati kérelmét kiegészítette azzal, hogy kéri a jogsértés megállapítását a dokumentáció pontatlan – ajánlat adására alkalmatlan – tartalma, az alternatívákra vonatkozó jogszabálysértõ elõírása, az elbírálási szempont törvénybe ütközõ meghatározása miatt. Kérte továbbá, hogy a Döntõbizottság hasonlítsa össze az ajánlatokat az elbírálás elõírt szempontjai szerint és állapítsa meg, hogy kérelmezõ tette az összességében legelõnyösebb ajánlatot.<br>
Ajánlatkérõ észrevételében a jogorvoslati kérelem elutasítását kérte. Álláspontja szerint a Kbt. rendelkezései lehetõvé teszik, hogy ajánlatkérõ a felhívásban és a dokumentációban együttesen határozza meg a feltételeit, továbbá a mûszaki specifikációt. Csak azokat az ajánlatokat bírálta el, amelyek a felhívás és a dokumentáció feltételeinek megfeleltek, azaz érvényesek voltak. Kérelmezõ ajánlata a mûanyag bejárati ajtókra és öntöttvas fürdõkádakra vonatkozóan nem felelt meg a dokumentációban elõírtaknak, ezért érvénytelen volt. Kérelmezõ elõbbiekkel kapcsolatos, az ajánlatok értékelési idõszakában tett nyilatkozatait azért nem vette figyelembe, mert abban az ajánlatban megadott mûszaki tartalmat érintõ módosítás szerepelt. Az általa pótlásként befogadott egyéb ajánlattevõi nyilatkozatok nem érintették a benyújtott ajánlatok lényeges tartalmát, ezért vehette ezen nyilatkozatokat figyelembe az elbírálásnál. Álláspontja szerint a felhívás és a dokumentáció elõírásai egyértelmûek voltak. Alapajánlatot kellett tenni a tételes költségvetési kiírásra, és ennek ára lett az elfogadott alternatívákkal korrigálva az a vállalási (fix) ár, amely – mint második értékelési szempont – az ajánlatok összehasonlításában szerepelt. Miután a kötelezõ alternatív tételekre minden ajánlattevõ tett árajánlatot, a tényleges ajánlati ár azonos mûszaki tartalomra vonatkozott. Tény, hogy néhány módosító tétel egyes ajánlattevõknél többletköltséget, másoknál költségcsökkenést okozott, ennek oka azonban az azonos mûszaki tartalomra tekintettel az egyedileg alkalmazott árképzési technika lehetett. A kérelmet a felhívás és a dokumentáció tartalmára vonatkozó részeiben elkésettség, egyebekben alaptalanság miatt kérte elutasítani.<br>
A Döntõbizottság a rendelkezésére álló iratok és a tárgyaláson tett nyilatkozatok alapján megállapította, hogy a jogorvoslati kérelem részben alapos.<br>
Az iratokból megállapíthatóan az ajánlatkérõ az ajánlatok bontásakor felhívta az ajánlattevõket, hogy saját ajánlataik hiányosságait észlelve pótolják azokat. A rendelkezésre álló írásos nyilatkozatból nem lehet megállapítani, hogy tartalmilag az ajánlatkérõ a hiánypótlás alatt csak a 4. sz. KT Ajánlásban foglaltakat értette-e, avagy a szerzõdéses nyilatkozatokat is. Több ajánlattevõ, köztük a nyertes is, önmaga minõsítette ajánlatát hiányosnak, és tett utólag a szerzõdés tartalmára, a teljesítésre – pénzügyi, mûszaki ütemterv stb. formájában – kiegészítõ nyilatkozatot. Ezeket a módosító nyilatkozatokat ajánlatkérõ kivétel nélkül befogadta. Kérelmezõ saját ajánlatát a felhívásnak és a dokumentációnak megfelelõnek tekintve, kiegészítõ nyilatkozatot önként nem tett, erre ajánlatkérõ hívta fel. Késõbb arra hivatkozva, hogy az utólag tett nyilatkozat a kötelezõen elõírt mûszaki tartalomra vonatkozik, azt nem fogadta be, és az ajánlatot, mint a dokumentációnak meg nem felelõt, érvénytelennek nyilvánította.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban és a dokumentációban meghatározza az ajánlattételi határidõt, az elbírálás szempontjait, illetve a részletes szerzõdéses feltételeket, amely feltételekhez kötve van, ajánlattevõ kötöttsége pedig saját ajánlata tekintetében áll fenn. A Kbt. 50. § (1) bekezdése értelmében az ajánlati kötöttség az ajánlattételi határidõ lejártával veszi kezdetét. Az ajánlatokat módosítani kizárólag eddig az idõpontig lehet, ezt követõen pedig a Kbt. 49. §-a értelmében még az ajánlattevõ hozzájárulásával sem.<br>
Ezen rendelkezések alapján az ajánlattevõk a felbontást követõen nem tehettek volna sem felhívásra, sem anélkül olyan ajánlati nyilatkozatokat, amellyel ajánlataikat a dokumentáció feltételeinek megfelelõvé teszik. Az ajánlatkérõ ilyen hiányok pótlására ajánlattevõket fel nem hívhatja, a felhívás nélkül tett nyilatkozatokat be nem fogadhatja, hanem az ajánlatokat a felbontáskori állapotnak megfelelõ tartalommal köteles elbírálni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az érvénytelen ajánlat pedig az 53. § (2) bekezdése szerint az eljárás további szakaszában nem vehet részt. Ha valamennyi ajánlat érvénytelen, akkor az eljárás a Kbt. 60. § (1) bekezdésének b) pontja alapján eredménytelen. A Kbt. 59. § (1) bekezdése arról rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
E rendelkezések alapján az eljárás nyertese csak az lehet, akinek ajánlata a) érvényes; b) az elbírálási szempontok szerint a legelõnyösebb.<br>
A fentiek alapján a Döntõbizottság megállapította, hogy kérelmezõ kérelme megalapozott abban a részében, amelyben azt sérelmezi, hogy az ajánlatkérõ nem a legelõnyösebb ajánlatot hirdette ki nyertesnek. Megalapozatlan ugyanakkor abban a részében, amelyben ajánlata érvénytelenné nyilvánítását sérelmezi.<br>
Az ajánlati dokumentáció II. fejezetében és a kiegészítõ mûszaki leírásban az ajánlatkérõ elõírta, hogy az alternatív ajánlattétel lehetõsége mellett a kiadott dokumentációnak megfelelõ alapajánlat tételére minden ajánlattevõ köteles. Ugyanitt elõírta azt is többek között, hogy az ajánlathoz szerzõdéstervezetet kell csatolni, amelynek szerves részét kell képezze a pénzügyi megvalósítási ütemterv.<br>
Kérelmezõ azt maga sem vitatta, hogy az általa beadott ún. alapajánlat a bejárati ajtók és a fürdõkádak vonatkozásában nem a tételes mennyiségi kiírás elõírásainak megfelelõen készült. Állításával ellentétben azonban az észrevételezési jogkör nem arra adott lehetõséget, hogy a mennyiségi kiírástól ilyen formában eltérjen, hanem arra, hogy a kiírásból hiányzó, de a tervdokumentációból megállapítható mûszaki tartalommal az ajánlatot kiegészítse. Az alternatív ajánlat elkészítésére vonatkozó ajánlatkérõi elõírások e tekintetben teljes mértékben egyértelmûek voltak. Ugyancsak egyértelmû volt – erre ajánlatkérõ formanyomtatványt is kiadott – az is, hogy az ajánlattevõknek pénzügyi és megvalósítási ütemtervet kellett a szerzõdéstervezet részeként benyújtani. Az elõzõekben írtak szerint kérelmezõ, az utóbbiak szerint pedig a nyertes ajánlattevõ ajánlata sem felelt meg a feltételeknek az ajánlatok beadásának idõpontjában. A nyertes ajánlattevõnek a késõbbiek során ajánlatkérõ lehetõvé tette, hogy az ajánlatát érvényessé tegye, ily módon esetlegesen a kérelmezõétõl kedvezõtlenebb feltételekkel a versenyt megnyerje.<br>
A Döntõbizottság elutasította a jogorvoslati kérelmet a felhívás és a dokumentáció mûszaki tartalmára, a fix vállalási ár megállapítására (megítélésére) vonatkozó kérelmezõi álláspontot annak elkésettség miatti elõterjesztésére tekintettel.<br>
A Döntõbizottság úgy ítélte meg, hogy kérelmezõnek lehetõsége lett volna az ajánlattétel idõszakában a dokumentáció mûszaki tartalmával kapcsolatosan felvilágosítást kérni, és esetlegesen módosítási indítványaival ajánlatkérõhöz fordulnia. Mivel ezt nem tette meg, hanem az 1998. november 27-én megtartott tárgyaláson írásban benyújtott jogorvoslati kérelem kiegészítésében sérelmezte azt, a Döntõbizottság álláspontja szerint – figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében meghatározott 15 napos jogvesztõ határidõre – a kérelem e vonatkozásában annak elõterjesztési idõpontja miatt elkésett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és g) pontja szerinti jogkövetkezményeket alkalmazta.<br>
Ideiglenes intézkedés elrendelésére nem került sor, mert annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 5.<br>
<br>
Dr. Eke Pekács Tibor s. k.		Kalmárné Diósy Ildikó s. k.<br>
közbeszerzési biztos		közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>