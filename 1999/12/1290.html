<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1290)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.316/9/1998.<br>
<br>
Tárgy: a Miskolc Lift Kft. jogorvoslati kérelme a Fõvárosi Szent Imre Kórház-Rendelõintézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Miskolc-Lift Kft. (3530 Miskolc, Király u. 27., a továbbiakban: kérelmezõ) jogorvoslati kérelmét, melyet a Fõvárosi Szent Imre Kórház-Rendelõintézet (1052 Budapest, Pf. 40, képviseli: dr. Kersch Ferenc ügyvéd, 1113 Budapest, Bartók Béla út 152. I. em. 103., a továbbiakban: ajánlatkérõ) tulajdonában lévõ "A" épület középsõ felvonójának, "C" épülete bal oldali felvonójának és a Bártfay utcai szakrendelõje betegszállítói felvonójának teljes körû felújítására kiírt közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. szeptember 16-án a K. É. 37. számában nyílt eljárásra vonatkozó ajánlati felhívást tett közzé, melyben a beszerzés tárgyaként az ajánlatkérõ tulajdonában lévõ "A" épület középsõ felvonójának, "C" épülete bal oldali felvonójának és a Bártfay utcai szakrendelõje betegszállítói felvonójának teljes körû felújítását, figyelemmel az 5. pontban említett dokumentációban foglaltakra címmel jelölte meg. Az ajánlati felhívásban részajánlattételt nem engedett meg, de többváltozatú ajánlatadást lehetõvé tett. Az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatok és tények körét. A 13. pontban pedig az összességében legelõnyösebb ajánlat elbírálási szempontjait fontossági sorrendben, mégpedig:<br>
<br>
1. a felújítás elvállalt végrehajtásának mûszaki színvonala,<br>
<br>
2. az elvállalt teljesítési határidõ, különös tekintettel a 4. pontban foglaltakra (a 4. ponthoz teljesítési határidõként 1998. december 31-ét jelölte meg, ezen belül azonban elõzetes teljesítést megengedett),<br>
<br>
3. a vállalkozási összeg és annak fizetési feltételei,<br>
<br>
4. a jótállás elvállalása és annak feltételei,<br>
<br>
5. a szerzõdés teljesítését biztosító mellékkötelezettségek elvállalása és ezek feltételei,<br>
<br>
6. az elmúlt 3 év munkáiról szóló referenciák minõsége.<br>
Az egyéb információk körében az ajánlatban elõírta, hogy elõre meghatározott idõben, azaz a felhívás megjelenését követõ 16. munkanapon helyszíni bejárást és konzultációt tart. Elõírta továbbá, hogy a közbeszerzési eljárás eredményének megállapítása során a törvény erejénél fogva alkalmazni fogja a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (2)–(5) bekezdéseiben foglaltakat is.<br>
Az ajánlatok bontására 1998. december 2-án került sor, ahol a következõ ajánlattevõk nyújtottak be ajánlatot: Hódosi Lift Kft., Bau-Vip Kft., Thyssen Lift Kft., OLD Lift 2000 Kft. és kérelmezõ.<br>
Ajánlatkérõ az eljárást lezáró döntését 1998. december 11-én hozta meg a háromtagú bírálóbizottság által összeállított döntés-elõkészítõ anyag alapján. Az eredményhirdetésre 1998. december 14-én került sor, ahol a Hódosi Lift Kft. ajánlatát hirdette ajánlatkérõ nyertesnek, a második legkedvezõbb ajánlatot pedig az OLD 2000 Lift Kft. tette.<br>
Kérelmezõ 1998. december 21-én jogorvoslati kérelmet nyújtott be a Döntõbizottsághoz, melyben egyrészt az eljárást lezáró döntést sérelmezte, másrészt a közbeszerzési eljárás lebonyolításával kapcsolatban eljárásjogi kifogással élt. Kérelme indokolásaként elõadta, hogy ajánlatkérõ 1998. december 11-én hozta meg döntését, a nyilvános eredményhirdetést pedig csak december 14-én tartotta meg, ez álláspontja szerint jogsértõ. Sérelmezte továbbá, hogy az eredményhirdetéskor az egyes elbírálási szempontokra adott pontszámokat ajánlatkérõ nem ismertette. Elõadta továbbá, hogy ajánlatukban a megajánlott ajánlati ár kedvezõbb volt a nyertes ajánlatánál, továbbá a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése szerint kedvezmény illette volna meg cégüket, mivel a belföldön foglalkoztatottak által elõállított érték a beszerzésben meghaladja az 50%-os mértéket. Ez a Kbt. szerint 10%-os kedvezményt jelentett volna. Elõadta továbbá, hogy a jótállási vállalásuk 4 év volt, amely a legkedvezõbb volt az összes ajánlattevõ között, továbbá elfogadták az ajánlati kiírás összes feltételét változatlan tartalommal, így többek között a kötbérre vonatkozó elõírásokat is. Megfelelõ referenciákkal rendelkeztek. Álláspontja szerint a nyertes ajánlattevõnek a 15%-os alvállalkozói részvételt meghaladóan be kellett hogy vonjon a teljesítésbe alvállalkozót, ez pedig tudomása szerint az ajánlatában nem szerepelt. Elõadta továbbá, hogy nem értett egyet ajánlatkérõ pontozásával a kötbér-elbírálási szempontnál, mivel a dokumentáció 11. pontjában elõírt kötbért vállalták, de a nyertes és a Thyssen Lift Kft. kötbérvállalását magasabb pontszámmal illette az ajánlatkérõ. Továbbá az EM-70 típusú hajtómû megajánlásával magasabb mûszaki tartalommal bírt az ajánlata, mivel felújítás helyett új hajtómûvet, új motort és gépalapot ajánlott meg ajánlatában.<br>
Kérte a Döntõbizottságtól az eljárást lezáró döntés megsemmisítését, a jogsértés megállapítását, ajánlatkérõ kötelezését az eljárási díj és a felmerült költségek viselésére. Ideiglenes intézkedésként kérte az ajánlatkérõ és a nyertes közötti szerzõdés megkötésének megtiltását.<br>
Ajánlatkérõ érdemi ellenkérelmében a jogorvoslati kérelem elutasítását kérte alaptalanság címén. Elõadta, hogy az ajánlatok bírálatát az elõre meghatározott elbírálási szempontok, illetve azokhoz rendelt pontozás alapján végezte, és az összességében legelõnyösebb ajánlatot nyilvánította nyertesnek. Ezért nem sértette meg a Kbt. vonatkozó rendelkezését. Elõadta továbbá, hogy az eljárást lezáró döntés, illetve a nyilvános eredményhirdetés közötti idõtartam miatt jogsértést nem követett el, hiszen a Kbt. nem rendelkezik ebben a tekintetben. Az eredményhirdetésen döntése indokolását is felolvasta, majd minden egyes ajánlattevõnek az errõl készült jegyzõkönyv mellékletét átadta. Egyetlen ajánlattevõ sem kérte a határozat felolvasásakor annak részletesebb megindokolását, utóbb kérelmezõ írásban kérte a részletes tájékoztatást, amire a rendelkezésükre álló 15 napot be sem várva benyújtotta kérelmét a Döntõbizottsághoz. Jelen észrevételét egyezõ tartalommal megküldte a kérelmezõnek. Elõadta, hogy a közbeszerzési eljárásban egyetlen ajánlattevõ ajánlatát sem nyilvánították érvénytelennek, de a tárgyaláson elhangzottak és a bírálatban felkért szakértõ véleménye alapján kérelmezõ ajánlata érvénytelen, mert a részletes költségvetés formája nem felel meg a tenderkiírás követelményeinek, nincs tételesen bontva anyagár és a munkadíj, így az elvégzendõ munka többi ajánlattal nem összehasonlítható. A dokumentációban C–25 IE típusú hajtómûvet írt elõ mûszaki követelményként, a kötbér tekintetében a nyertes 50 ezer Ft/nap kötbért ajánlott, így abszolút értékben magasabb a kötbér vállalása kérelmezõénél (6980 Ft/nap), ezért magasabb pontszámmal illették.<br>
Az egyéb érdekeltek a jogorvoslati kérelemmel kapcsolatban érdemi észrevételt nem tettek.<br>
A Döntõbizottság a beérkezett iratok, a tárgyaláson elhangzottak alapján megállapította, hogy a kérelmezõ jogorvoslati kérelme alaptalan.<br>
Alaptalan kérelmezõnek ajánlatkérõ eredményhirdetésre vonatkozó megállapítása, mert a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése az ajánlatok elbírálására vonatkozó döntés nyilvános kihirdetését – mint követelményt – írja elõ az ajánlatkérõ számára. A Kbt. fenti törvényhelye további szabályokat nem állapít meg az eredménykihirdetéssel kapcsolatban, így nem törvénysértõ, hogy ajánlatkérõ belsõ döntését az eljárás eredményérõl korábban hozza meg a nyilvános eredményhirdetés idõpontjához képest. A Kbt. 61. § (2) bekezdése további követelményként csak azt szabályozza, hogy az ajánlattevõkön kívül mely szerveket és mely személyeket kell meghívni az eredményhirdetésre, és a (3) bekezdése szerint pedig milyen adatok, tények, megoldások tekintetében nem alkalmazható ajánlattevõ üzleti titokhoz fûzõdõ érdeke.<br>
Az elbírálási szempontokhoz rendelt pontszámok ajánlattevõk számára történõ hozzáférhetõsége, illetve ajánlatkérõ bírálatának pontozásos rendszerére történõ kérelmezõi megállapítások szintén alaptalanok az alábbiak miatt. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szabályozza, hogy az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat milyen szempont alapján bírálja el. Jelen közbeszerzési eljárásban az összességében legelõnyösebb ajánlatot favorizálta ajánlatkérõ, és a (2)–(3) bekezdésre figyelemmel meghatározta az általa választott bírálati szempontok fontossági sorrendjét. Ugyancsak meg lettek határozva az összességében legelõnyösebb ajánlat megítélésére szolgáló olyan további követelmények, melyeket a Kbt. 34. § (3) bekezdése elõír ajánlatkérõ számára.<br>
A Kbt. hivatkozott törvényhelye ajánlatkérõ bírálatánál további követelményeket nem határoz meg, ennek megfelelõen a bírálati szempontok pontozásos súlyozásának módját, illetve annak ajánlattevõk részére történõ hozzáférhetõségének módját nem írja elõ követelményként a Kbt., tehát ajánlatkérõtõl azt számon sem lehet kérni, nem lehet kikényszeríteni. Ajánlatkérõ mérlegelési jogába tartozik, hogy pontozásos súlyozási módszerét, mint információt a közbeszerzési eljárásban megosztja-e az ajánlattevõkkel.<br>
Megállapította a Döntõbizottság azt is, hogy a belföldön foglalkoztatottak által elõállított érték a beszerzés 50%-át meghaladja a Hódosi Lift Kft., az OLD Lift 2000 Kft., a Bau-Vip Kft. és kérelmezõ ajánlatában. Tehát azt a tényt nem lehetett kizárólag a kérelmezõ javára figyelembe venni a bírálat során, hanem az elõbbi ajánlattevõk tekintetében is figyelembe kellett ezt venni, amit az ajánlatkérõ meg is tett. Kérelmezõnek e körben tett megállapításai tehát szintén alaptalanok.<br>
A Döntõbizottság a referenciák tekintetében megállapította, hogy a Bau-Vip Kft. kivételével az összes ajánlattevõ megfelelõ referenciákat adott. Az alvállalkozók, illetve beszállítás alkalmazásánál a jelenleg hatályos MSZ 0411/1-85 felvonólétesítési szabvány 2.11. pontjában meghatározottak szerint a felvonóhoz csak minõsített és érvényes alkalmassági bizonyítvánnyal rendelkezõ hajtómûvet, aknaajtót, biztonsági mechanikus reteszt, illetõleg kombinált villamos ajtózárat, biztonsági érintkezõt, végkapcsolót, helyzetértékelõt és zuhanásgátlót szabad felszerelni. Így kérelmezõnek a nyertes ajánlatára vonatkozó alvállalkozói kör bevonására irányuló megállapításai nem helytállók, mert ezen fõdarabok beszerzését – a gyártói kapacitástól függetlenül – az összes ajánlattevõ csak megvásárolhatja, hiszen nem az õ saját termékük, így kérelmezõre is ugyanez vonatkozik, mert a kérelmezõ ajánlatában szereplõ Liftronik elektromos hajtás és vezérlés szintén nem az õ terméke, hanem az az ECO Gmk. terméke.<br>
A Döntõbizottságnak az ajánlatkérõ eljárást lezáró döntésének vizsgálata körében elõször azt kellett megvizsgálnia, hogy a nyertes és kérelmezõ ajánlata megfelelt-e az ajánlati felhívás és a dokumentáció feltételeinek, majd ezt követõen pedig az elbírálási szempontok figyelembevételével az ajánlatok értékelését, összehasonlítását kellett elvégeznie.<br>
Az érvényesség körében vizsgálódva a Döntõbizottság megállapította, hogy a nyertes ajánlat mind formai, mind tartalmi szempontból megfelelt a kiírás feltételeinek. Kérelmezõ ajánlatát megvizsgálva a Döntõbizottság megállapította, hogy az ajánlati dokumentáció 1. sz. mellékletében az "A" épület középsõ betegszállító felvonójára elõírt mûszaki tartalmat, azaz "vezetõsínek újraállítása új vezetõsíngyámok beépítésével" az ajánlat nem elégíti ki, mivel a részletes költségvetésben csak "tartógyámok gyártása vezetõsínek megerõsítéséhez" szerepel, amely nem elégséges megoldás a liftakna jelenlegi rossz statikai állapota miatt. Tehát a vezetõsínek újraállításának elhagyása mûszaki szempontból indokolatlan. Megállapította a Döntõbizottság azt is, hogy kérelmezõ ajánlatában a "Részletes költségvetés" és "Mûszaki tartalom" fejezete több ponton nem egyezik egymással, az utóbbiban felsorolt egyes munkák nincsenek költségelve. Pl. bontási munkák, kabinfejszerkezet átalakítása. Továbbá a tételes költségvetésben nem szerepelnek egyes, a mûszaki specifikációban elõírt munkálatok. Pl. jelenleg az "A" épületben és a Bártfay utcai SzTK-ban is 2-2 sebességhatároló van beépítve, melyet ajánlatkérõ a dokumentáció 1. sz. melléklet utolsó bekezdése negyedik francia bekezdésében "sebességhatároló(k) felújítása, cseréje, beszállítása" írt elõ, ezzel szemben a kérelmezõi ajánlat darabszám említése nélkül ezek cseréje helyett csak felújítást tartalmazott.<br>
Összefoglalva: kérelmezõ ajánlata egyrészt nem felel meg az ajánlati dokumentáció 12. a) pontjában elõírtaknak, azaz: "Az ajánlat pénzügyi-gazdasági tartalmának kidolgozásakor az ajánlattevõnek figyelembe kell vennie, hogy a) minden egyes felvonó felújításával kapcsolatban valamennyi munkanemre és a legkisebb mennyiségre egyaránt kiterjedõ, tehát részletes olyan költségvetést tartozik készíteni, amely az egység- és az összesített ár, illetve díjtételt forintban kifejezve elkülönítetten tartalmazza, külön megjelölve az ellenszolgáltatáshoz kapcsolódó közterhet nemcsak viszonyszámban, hanem abszolút értékben is". Másrészt a már korábban említett mûszaki elõírásoknak sem felel meg teljeskörûen, erre való tekintettel ajánlata – figyelemmel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének elsõ fordulatára, mely szerint "az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie" – a Kbt. 52. § (2) bekezdésének d) pontja szerint érvénytelen: "Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek."<br>
A Döntõbizottság ezek után nem tartotta szükségesnek a nyertes érvényes és a kérelmezõ érvénytelen ajánlatának bírálati szempontok szerinti összehasonlítását, mivel kérelmezõ dokumentációtól eltérõ mûszaki tartalmú ajánlata miatt az összehasonlítás objektivitása nem biztosítható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
A Döntõbizottság eljárási díjat és költséget nem állapított meg, mert a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének g) pontja szerint a jogsértõt kell kötelezni az eljárási díj és költségek viselésére.<br>
A Döntõbizottság ideiglenes intézkedést nem alkalmazott a jogorvoslati eljárásban, mert annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 21.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos 	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>