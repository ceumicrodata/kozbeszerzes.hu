<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1286)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.298/11/1998.<br>
<br>
Tárgy: az Integrál Tervezõ és Beruházási Gmk. jogorvoslati kérelme a Debreceni Agrártudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Integrál Tervezõ és Beruházási Gmk. (5540 Szarvas, Árpád u. 10., a továbbiakban: kérelmezõ) jogorvoslati kérelmét, melyet a Debreceni Agrártudományi Egyetem Mezõgazdasági Víz- és Környezetgazdálkodási Fõiskolai Kar (5540 Szarvas, Szabadság út 1–3 ., a továbbiakban: ajánlatkérõ) – a közbeszerzési eljárás lebonyolításával megbízott szervezet a Thermál-Ber Tervezõ és Lebonyolító Kft. (5600 Békéscsaba, dr. Becsey Oszkár u. 10–12., a továbbiakban: megbízott) – Szarvas, Szabadság út 1–3 . szám alatt a meglévõ üzemi konyha-étterem átalakítása könyvtárrá tárgyú közbeszerzési eljárása ellen nyújtott be, elutasítja. A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 40. számában 1998. október 7-én nyílt eljárás lefolytatására ajánlati felhívást tett közzé. A közbeszerzési eljárás lebonyolításával a Thermál-Ber. Tervezõ és Lebonyolító Kft.-t bízta meg. A beszerzés tárgya a Szarvas, Szabadság út 1–3. sz. alatt meglévõ üzemi konyha-étterem átalakítása könyvtárrá, mintegy 900 m2 területen a dokumentáció elõírásai szerint.<br>
A megbízott terve volt a dokumentáció, amely az 1/1996. (II. 7.) KTM rendelet elõírásainak annyiban nem felelt meg, hogy nem tartalmazott tételes mennyiségi kimutatást – kivéve a villanyszerelési munkálatok –, továbbá nem tartalmazta a jogerõs hatósági építési engedélyokiratot sem. E hiányokat az ajánlattevõk nem sérelmezték. A felhívás szerint részajánlatot nem, de többváltozatú ajánlatot lehetett tenni a közbeszerzési eljárásban.<br>
Ajánlatkérõ a többváltozatú ajánlat adását megengedte, nem kötötte feltételhez, nem határozta meg azt sem, hogy milyen tekintetben lehet a tervekben elõírt mûszaki tartalomtól eltérni az alternatív ajánlatokban.<br>
Elõírás – érvényességi feltétel – volt a tételes költségvetés, szerzõdéstervezet, megvalósulási és pénzügyi ütemterv becsatolása, kötbér vállalása és egyes konkrét szerzõdési feltételek (részszámla összege, fizetési határidõ, jótállási kötelezettség) elfogadása.<br>
Az ajánlatok elbírálásának szempontjai a következõk voltak:<br>
– ajánlati ár,<br>
– mûszaki, szakmai alkalmasság, megbízhatóság,<br>
– határidõ, fizetési feltételek,<br>
– szavatossági és jótállási feltételek.<br>
A dokumentáció elõírásai szerint e szempontok fontossági sorrendjét 75-15-5-5 százalékban határozta meg ajánlatkérõ.<br>
Az ajánlatok bontása 1998. november 17-én volt, és az alábbi ajánlattevõk nyújtottak be ajánlatot: kérelmezõ, Kronborg-Épterv Kft., Strang Rt., Politherm Plusz Kft.<br>
A Kronborg Kft. és a Politherm Kft. alap- és alternatív ajánlatot is adott, míg a további ajánlattevõknek egy ajánlatuk volt.<br>
A megbízott 1998. november 20–23-án írásos értékelést készített az ajánlatokról. Eszerint az alapajánlatok többsége mûszakilag részben hiányos, részben a terv tartalmától eltérõ volt, kivéve a nyertes Politherm Plusz Kft. ajánlatát, amely mûszaki tartalomban teljes-körûséget vállalt.<br>
Az alternatív ajánlatban javasolt mûszaki megoldások a Kronborg Kft. esetében nem voltak elfogadhatók ajánlatkérõ számára, míg a nyertes alternatív ajánlatát megfelelõnek ítélte meg.<br>
Ajánlatkérõ döntését a támogatást nyújtó FEFA Iroda egyetértésével hozta meg, és az eredményhirdetésre 1998. december 2-án került sor. Az eredményhirdetésrõl felvett jegyzõkönyvet a nyertes is aláírta.<br>
Ajánlatkérõ és a nyertes ajánlattevõ között a vállalkozási szerzõdés megkötésére az 1998. december 9-én megtartott tárgyalás idõpontjáig még nem került sor.<br>
Kérelmezõ 1998. december 7-én benyújtott jogorvoslati kérelmében ideiglenes intézkedésként a szerzõdés megkötésének megtiltását, ajánlatkérõ eljárását lezáró döntése megsemmisítését és ajánlatkérõ költségekben történõ marasztalását kérte a Döntõbizottságtól.<br>
Elõadta, hogy a dokumentáció tartalmazott elõírást arról, hogy ajánlatkérõnek max. 35 M Ft áll rendelkezésre a közbeszerzési eljárás lefolytatására. Érvényesen csak ezen összeg alatti árra lehetett ajánlatot tenni. Mivel a nyertes ajánlattevõ Politherm Plusz Kft. ajánlata ezen összeg feletti volt, így ajánlata érvénytelennek tekintendõ.<br>
Álláspontja szerint a szerzõdés a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>szerint érvényesen nem jött létre az eredményhirdetéskor, mert az errõl szóló döntést a nyertes képviselõje írásban nem vette át. Ajánlata mind árban, mint tartalmi és formai szempontból megfelelt a felhívás és a dokumentáció feltételeinek. Ajánlatkérõ a jogorvoslati eljárásban észrevételt nem tett.<br>
A megbízott érdemi ellenkérelmében a jogorvoslati kérelem alaptalanság címén történõ elutasítását kérte. Elõadta, hogy tervezési és megbízási szerzõdés alapján bonyolította le a közbeszerzési eljárást. Még a tervezési munkák idején, 1998. május 13-i egyeztetésen hangzott el a 30 M Ft+áfa összegre történõ utalás.<br>
A közbeszerzési eljárásban ajánlatkérõ feltételként nem határozta meg sem a felhívásban, sem a dokumentációban ezen összeg körüli ajánlattétel kötelezettségét ajánlattevõknek. A felhívásra és az ahhoz csatolt dokumentációra kellett ajánlatot adni, a vállalási ár értékelési szempont – és nem feltétel – volt az ajánlatok értékelésekor. Kérelmezõ nem tett a dokumentációnak megfelelõ alapajánlatot, hanem 30 M Ft+áfa összegben megvalósítható alternatívára dolgozta ki ajánlatát. Ebben egyes – a tervdokumentációban szereplõ – szerkezeteket elhagyott (pld. tûzcsap, álmennyezet, homlokzati árnyékoló stb.), illetve alacsonyabb mûszaki tartalmú megoldást ajánlott a dokumentáció követelményéhez képest. Az alacsonyabb mûszaki tartalom és a hiányos ajánlati tartalom tekintetében nyilvánította érvénytelennek ajánlatkérõ a kérelmezõ ajánlatát.<br>
Az egyéb érdekeltek részérõl a Politherm Plusz Kft. képviselõje szerint a szerzõdés érvényesen létrejött az ajánlatkérõvel, mivel az eredményhirdetésrõl készült jegyzõkönyvet átvette a megbízótól. Ajánlata teljes körû mûszaki tartalma miatt biztosítja a terv szerinti kivitelezést.<br>
A Kronborg-Épterv Kft. nyilatkozatában ajánlatkérõ eljárást lezáró döntésével egyetértett.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy kérelmezõ jogorvoslati kérelme alaptalan az alábbiak miatt.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> szabályozza, hogy a nyílt eljárási formájú közbeszerzési eljárást milyen együttes feltételek fennállása esetén indíthatja a beszerezni kívánó szervezet. A törvényhely (1) bekezdése meghatározza, hogy az eljárás megindulása az ajánlati felhívás vagy az elõminõsítési részvételi jelentkezés hirdetmény útján a K. É.-ben történõ megjelenéssel értendõ. A törvényhely (2) bekezdése további feltételeket támaszt az ajánlatkérõvel szemben, vagyis a hirdetményt akkor teheti közzé, ha rendelkezik a szükséges hatósági engedélyekkel, melyek a szerzõdés megkötéséhez szükségesek, továbbá minden anyagi fedezettel, amelyek a szerzõdés teljesítésének biztosítását szolgálják, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A Kbt. ezen szabálya lehetõséget ad az ajánlatkérõ számára, hogy legvégsõ idõpontban – a szerzõdés teljesítésének idõpontjában – olyan biztosítékkal rendelkezzen, amely õt a szerzõdés teljesítésére alkalmassá teszi.<br>
A dokumentációban valóban volt egy emlékeztetõ, amely még a közbeszerzési eljárást megelõzõen, a tervezési munkák idején tartott tárgyalásról szólt, és ebben említés történik a létesítmény anyagi fedezetének várható értékérõl: 30 M Ft+áfa összegrõl. A Döntõbizottság hangsúlyozottan kiemeli, hogy ez az emlékeztetõ csak tájékoztató jellegû információt jelentett és jelenthetett a tervdokumentációt elõkészítõ cégnek. Ebbõl az emlékeztetõbõl nem lehet levonni azt a következtetést és tényt, hogy ajánlatkérõ a tényleges eljárás indulásakor a szerzõdés teljesítése céljára ilyen összegû anyagi fedezettel fog rendelkezni.<br>
A Döntõbizottság megállapította, hogy az iratokból nem lehet azt a következtetést levonni, hogy ajánlatkérõ a közbeszerzési eljárásban 30 M Ft+áfa összegben kívánta maximálni az ajánlatok vállalási árait.<br>
Sem az ajánlati felhívás, sem a dokumentáció erre való utalást nem közölt, ilyen feltételt nem írt elõ követelményként. Mivel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõknek (kérelmezõnek) ajánlatukat az ajánlati felhívás és a dokumentáció tartalmi és formai követelményeinek megfelelõen kell elkészíteni, a fenti okfejtésbõl adódóan kérelmezõ saját maga által elõidézett tévedésben volt, amikor ajánlata elkészítésekor a vállalási ár tekintetében görcsösen ragaszkodott a 30 M Ft+áfa összeg körüli ajánlatához. Kérelmezõnek lehetõsége lett volna a Kbt. 38. § (1) bekezdése szerint a tisztázó kérdéseket ajánlatkérõhöz intéznie, és ezáltal kiküszöbölhetõ lett volna a téves értelmezés. Kérelmezõ – saját maga által is elismerten – az ily módon értelmezett vállalási áron belül készítette el ajánlatát, amely ténylegesen a dokumentációban meghatározott mûszaki tartalomra tekintettel alternatív ajánlat.<br>
Egyébként a Döntõbizottság a többi ajánlattevõ ajánlatának megvizsgálásakor nem tapasztalt a kérelmezõhöz hasonló anyagi fedezetre vonatkozó értelmezést. A Döntõbizottság kérelmezõnek az anyagi fedezet körében kifejtett véleményét alaptalannak ítélte meg.<br>
A Döntõbizottság megvizsgálta kérelmezõ ajánlatát abból a szempontból, hogy az mûszaki tartalmában megfelel-e a kiviteli tervdokumentációban elõírt követelménynek, és ajánlatkérõ érvénytelenné nyilvánító döntése megalapozott-e.<br>
Kérelmezõ a dokumentációban elõírt mûszaki tartalmat több esetben megváltoztatta. Ezen körben:<br>
– a dokumentációban 698,9 m álmennyezet szerepelt, az ajánlatban nincs álmennyezet,<br>
– a tervekben meghatározott árnyékoló szerkezetekre nem tett ajánlatot,<br>
– a tervi konszignáció szerinti mûanyag ajtók és ablakok helyett fa nyílászárókat ajánlott,<br>
– az épületgépészeti tervben elõírt szellõzésszerelési munkákat ajánlata nem tartalmazza, a szellõzéssel kapcsolatos villanyszerelési munkákra sem tett ajánlatot,<br>
– a gépészeti mûszaki leírás és terv szerinti gázszerelési munkákat nem vállalta.<br>
A Döntõbizottság nevesítve csak példálózó jelleggel sorolta fel azon jelentõs eltéréseket és hiányokat, amelyek kérelmezõ ajánlatának érvénytelenségét bizonyítják.<br>
Az ajánlatot alternatív ajánlatként kellett értékelnie az ajánlatkérõnek, de a dokumentációban meghatározott mûszaki tartalomtól alapvetõen eltérõ változatot nem volt köteles elfogadni, illetve ugyanezen okból az ajánlatot – mint ahogy a Kronborg Kft. alternatív ajánlata esetén is tette – jogszerûen nyilvánította érvénytelennek.<br>
A Döntõbizottság tehát megállapította, hogy kérelmezõ ajánlata mûszaki tartalmában nem felelt meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ mondatában elõírt törvényi követelménynek, mely szerint "az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie."<br>
A közbeszerzési eljárás során a szerzõdés létrejöttének körülményeit a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) és (2) bekezdése szabályozza. Ajánlatkérõ az ajánlati felhívás 15. pontjában a 62. § (1) bekezdése szerinti esetet határozta meg.<br>
Az (1) bekezdés szerint a szerzõdés két módon jöhet létre attól függõen, hogy a nyertessé nyilvánított ajánlattevõ igazolt képviselõje jelen van-e a nyilvános eredményhirdetésen, vagy sem. Jelen közbeszerzési eljárásban az iratok tanúsága szerint (jegyzõkönyv, jelenléti ív) a nyertes ajánlattevõ képviselõje jelen volt a nyilvános eredményhirdetésen, a döntésrõl készült jegyzõkönyvet aláírásával ellátta, és nyilatkozata szerint átvette.<br>
A Döntõbizottság álláspontja szerint a szerzõdés létrejöttének itt vázolt módja nem sérti a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdés a) pontja szerinti megállapított elõírt követelményt, vagyis a szerzõdés létrejött a döntés kihirdetésével és az írásba foglalt döntés átadásával.<br>
A Döntõbizottság kérelmezõ e körben tett megállapítását tehát alaptalannak tartja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint alaptalant elutasította.<br>
Ideiglenes intézkedést a Döntõbizottság nem hozott, mivel annak törvényi feltételei nem álltak fenn.<br>
Eljárási költséget a Döntõbizottság nem állapított meg, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja szerint csak a jogsértõt lehet kötelezni az eljárási díj és költségek viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 8.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Monory Bulcs s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>