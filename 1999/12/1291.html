<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1291)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.313/9/1998.<br>
<br>
Tárgy: Az UNI-Fortius Hungary Kereskedelmi és Szolgáltató Kft. jogorvoslati kérelme a Magyar Televízió Rt. Üzemgazdasági Fõosztálya közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az UNI-Fortius Hungary Kft. (2030 Érd, Estike u. 2., képviseli: dr. Fecskovics Erzsébet ügyvéd, 1138 Budapest, Esztergomi u. 36., a továbbiakban: kérelmezõ) jogorvoslati kérelmének, melyet a Magyar Televízió Rt. Üzemgazdasági Fõosztálya (1054 Budapest, Szabadság tér 17., a továbbiakban: ajánlatkérõ) a Magyar Televízió Rt. helyiségeinek napi takarítása, illetve eseti nagytakarítása, függöny, szõnyeg, kárpit és üveg tisztítása, valamint kazánház üzemeltetése dokumentációban részletezettek szerint kiírt közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#38">Kbt.) 38. §</a> (1) és (3), a 40. § (1) bekezdését, ezért megsemmisíti ajánlatkérõnek az ajánlati felhívását, dokumentációját és a közbeszerzési eljárás során hozott, az ajánlatok bontása során hozott döntését.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. Az ügyvédi munkadíj tekintetében a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 43. számában 1998. október 28-án tette közzé ajánlati felhívását nyílt eljárás lefolytatására.<br>
Az ajánlati felhívás 3. b) pontjában és a dokumentációban meghatározta az alábbi teljesítési helyeket: Budapest V., Szabadság tér 17., Budapest V., Szabadság tér 5–6., Budapest V., Nádor u. 18., Budapest V., Nádor u. 36., Budapest III., Bojtár u. 41–47., Budapest III., Kunigunda u. 41–43., Budapest III., Kunigunda u. 62.<br>
Az ajánlati felhívás lehetõvé tette részajánlat és többváltozatú ajánlat megtételét. A felhívás 13. pontjában ajánlatkérõ meghatározta az összességében legelõnyösebb ajánlat kiválasztására szolgáló szempontok fontossági sorrendjét, továbbá arról is tájékoztatta ajánlattevõket, hogy a szempontok azonos súlyszázalékot érnek.<br>
A dokumentációban a felsorolt teljesítési helyeken (munkaterületekre) megjelölte a takarítandó területeket, a helyiségek funkcióit, az elvégzendõ feladatokat. Elõírta, hogy mely munkaterületekre kell eseti, alkalmankénti, szükség szerinti egységárat, és melyekre rendszeres napi takarításra, évi kétszeri nagytakarítással átalányáras ajánlatot adni.<br>
Az ajánlattételi határidõig 15 ajánlattevõ nyújtotta be ajánlatát. Kérelmezõ és a Kerip Szolg Bt. az ajánlati idõszakban írásban kérdéseket intézett ajánlatkérõhöz, melyekre ajánlatkérõ a kérdést feltevõ ajánlattevõknek – a többi ajánlattevõ egyidejû értesítése nélkül – válaszolt.<br>
Az ajánlatok bontására 1998. december 8-án került sor. Az errõl készült jegyzõkönyvben kérelmezõ ajánlatáról ajánlatkérõ azt rögzítette, hogy "nem az ajánlati felhívás szerint pályázott".<br>
Kérelmezõ 1998. december 16-án benyújtott jogorvoslati kérelmében sérelmezte, hogy ajánlatkérõ dokumentációja nem határozta meg az átalányár mértékegységét, azaz Ft/nap, Ft/hó, Ft/évre vonatkoztatva kérte ajánlattevõktõl az érintett munkaterületekre részajánlatukat. Álláspontja szerint a dokumentáció nem felel meg a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésében elõírt mûszaki leírásnak. Sérelmezte továbbá, hogy ajánlatkérõ nem ismertette a többi ajánlattevõnek a dokumentációval kapcsolatos kérdésekre adott válaszát, így sérült a Kbt. 38. § (1) bekezdésére figyelemmel a (3) bekezdés. Indítványozta, hogy a Döntõbizottság állapítsa meg a jogsértés megtörténtét, hívja fel ajánlatkérõt a törvény szabályainak megfelelõ eljárásra, ha az ajánlatkérõ eljárást lezáró döntését meghozta, annak megsemmisítését, az eljárási költségekben és ügyvédi munkadíjban történõ marasztalását.<br>
Ideiglenes intézkedésként kérelmezõ bevonását a további eljárásba, és a szerzõdés megkötésének megtiltását indítványozta.<br>
Ajánlatkérõ érdemi észrevételében kifejtette, hogy dokumentációja tartalmazta mindazon lényeges adatokat, amelyek szükségesek voltak az ajánlatok elbírálásához. Biztosította ajánlattevõknek a helyszínek megtekintését. Kérelmezõ kérdésfelvetésére a választ megadta, elismerve azt, hogy a többi ajánlattevõ errõl értesítési tájékoztatást nem kapott. A közbeszerzési eljárás eddigi menete megfelelt a Kbt. elõírásainak, ezért kérte a jogorvoslati kérelem elutasítását.<br>
Az egyéb érdekeltek közül a Sabina 2000 Bt. egyetértett a jogorvoslati kérelemben foglaltakkal, míg a többiek érdemi észrevételt nem tettek a jogorvoslati eljárásban.<br>
A Döntõbizottság a jogorvoslati eljárásban kérelemre – a rendelkezésre álló iratok alapján – ideiglenes intézkedésként a közbeszerzési eljárást felfüggesztette a D.313/3/1998. számú 1998. december 16-án kelt határozatával.<br>
A Döntõbizottság – az erre irányuló indítvány hiányában – tárgyalás tartása nélkül a rendelkezésre álló iratokból megállapította, hogy kérelmezõ jogorvoslati kérelme alapos.<br>
Kérelmezõ az ajánlattételi határidõ lejártáig a dokumentációval összefüggésben kiegészítõ tájékoztatást kért a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint ajánlatkérõtõl. A tájékoztatáskérés az átalányáras napi takarítást és évi kétszeri nagytakarítást igénylõ három épületre (Szabadság tér 5–6., Nádor u. 18., Nádor u. 36.) vonatkoztak, amelyek a takarítandó területek %-os megoszlását tartalmazták az összes munkaterülethez képest (irodák, közlekedõk, mellékhelyiségek, ablakfelületek, függönyök méretét, tisztítását, portalanítását). Ajánlatkérõnek a kérdésekre adott válaszai olyan lényeges adatokat tartalmaztak, amelyek a dokumentációból hiányoztak, és a többi ajánlattevõ számára is fontos információt adhatott volna az ajánlatok elkészítéséhez. Ajánlatkérõ a tájékoztatás tartalmát nem közölte a többi ajánlattevõvel, így megsértette a Kbt. 38. § (1) bekezdését és ugyanezen törvényhely (3) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése ugyanis elõírja, hogy "az ajánlattevõ – a dokumentáción kívül további tájékoztatást kérhet írásban – az ajánlattételi határidõ lejárta elõtt legkésõbb tíz nappal – az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni." A (3) bekezdés pedig: "az ajánlatkérõnek a tájékoztatást úgy kell megadnia, hogy azzal egyes ajánlattevõket ne kedvezményezzen, illetve ne sértse az ajánlattevõk esélyegyenlõségét."<br>
A Döntõbizottság megállapította, hogy a dokumentációból hiányzott az átalányár megadásához szükséges azon lényeges adat, hogy ajánlatkérõ milyen idõtartamra kéri azt megadni: Ft/hó, Ft/év stb. Ennek hiányában az ajánlatok eltértek egymástól. Pl. a Tamax Kft. csak Ft+áfa értéket jelölt meg, az Schweko Kft. Ft/év+áfa árat, kérelmezõ Ft/hó+áfa ajánlatot adott.<br>
A Döntõbizottság arra az álláspontra helyezkedett, hogy a dokumentáció jelen hiányossága nem teszi lehetõvé ajánlatkérõ számára az ajánlatok objektív összehasonlítását és elbírálását, és ezáltal sérülhet a közbeszerzési eljárásban az esélyegyenlõség törvényi alapkövetelménye is.<br>
A Döntõbizottság a dokumentáció hiányosságát állapította meg abban is, hogy ajánlatkérõ felsorolta ugyan a stúdiókat, de nem jelölte meg konkrétan, hogy azok mely épületekben helyezkednek el. Mivel az épületek egy része tekintetében átalányárat, míg más részükre vonatkozóan fajlagos egységárakat írt elõ ajánlattevõknek, továbbá eseti és évi általános egyszeri vagy kétszeri nagytakarítást a stúdiók vonatkozásában, ajánlattevõk nem voltak abban a helyzetben, hogy azonos módon értelmezzék a dokumentáció II/6. pontja szerinti II. a stúdiók nagytakarítása címû mûveleti leírást (amelyet az I/8. pont alatt sorolt fel ajánlatkérõ), amely tételesen elõírta a mennyezeti lámpasínek, akusztikai falak, padlózat porszívózását, vegyszeres tisztítását, súrolását, felmosását, majd ezt követõen mindezekre egyösszegû nagytakarítási árajánlatot kért, külön padlózattakarítással, illetve anélkül.<br>
A dokumentáció II/5. pontja tartalmazza az általános nagytakarítás munkafázisait, ezért az ajánlatkérõnek fel kellett volna hívnia a figyelmet, hogy a tételesen felsorolt takarítási követelmények az általános nagytakarításon túlmenõ követelmények. Továbbá az sem volt egyértelmû, hogy a stúdiókra vonatkozóan elõírt takarítást milyen gyakorisággal igényelte az ajánlatkérõ.<br>
A Döntõbizottság megállapította, hogy ajánlatkérõ olyan dokumentációt bocsátott az ajánlattevõk rendelkezésére, amely ajánlatkérõnek a közbeszerzés tárgyával szembeni követelményeit pontatlanul és nem egyértelmûen határozta meg, így alkalmatlan volt ajánlattevõk részére annak azonos módon történõ értelmezésére.<br>
Ajánlatkérõ tehát a dokumentáció fentebb felsorolt hiányosságai miatt megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését, mely szerint "az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni."<br>
A Döntõbizottság a dokumentáción kívül megvizsgálta ajánlatkérõ ajánlati felhívását, és a következõket állapította meg. Ajánlatkérõ a felhívás 13. pontjában az összességében legelõnyösebb ajánlatot kívánta kiválasztani. Ennek megítéléséhez meghatározta az elbírálási szempontokat és azok fontossági sorrendjét. Továbbá tájékoztatta az ajánlattevõket arról, hogy a szempontok azonos súlyszázalékot érnek az ajánlatok elbírálásakor.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>a bírálati szempontok fontossági sorrendjének felhívás szerinti meghatározásával még nem sérült. Azzal a kitétellel azonban, amely szerint az ajánlatkérõ az elbírálási szempontokhoz azonos súlyszázalékot rendelt, átláthatatlanná tette az egyes szempontok súlybeli megkülönböztetését. A Kbt. 34. § ugyan nem teszi kötelezõvé ajánlatkérõ számára az elbírálási szempontok súlyozási arányának követelményét, de ha már a felhívásban vagy a dokumentációban ajánlatkérõ azt elõre meghatározza, úgy annak a bírálati szempontok súlybeli fontossági sorrendjét kell biztosítania.<br>
Ezen követelményre való tekintettel ajánlatkérõnek a bírálati szempontok fontossági sorrendjét figyelembe véve súlyozott pontozásos rendszert kell kialakítania, amennyiben bírálati eljárását ekként kívánják megvalósítani.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d) és g) pontja szerinti jogkövetkezményeket alkalmazta.<br>
A Döntõbizottság ügyvédi munkadíjat nem állapított meg, mert a Kbt. és az államigazgatási eljárás általános szabályairól szóló 1957. évi IV. törvény 89. §-a ezt nem teszi lehetõvé.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 4.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	 közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>