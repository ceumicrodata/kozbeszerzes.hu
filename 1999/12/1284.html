<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1284)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.312/14/1998.<br>
<br>
Tárgy: a Summitomo Corporation Budapest Office jogorvoslati kérelme az Országos Vérellátó Szolgálat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Summitomo Corporation Magyarországi Közvetlen Kereskedelmi Képviselet (1052 Budapest, Váci u. 19–21., képviseli: dr. Gayer Gyula ügyvéd, Gayer és Társai Ügyvédi Iroda, 1136 Budapest, Balzac u. 37., a továbbiakban: kérelmezõ) jogorvoslati kérelmének, amelyet az Országos Vérellátó Szolgálat (1113 Budapest, Karolina út 19–21., a továbbiakban: ajánlatkérõ) zárt mûanyag vérvételi zsákrendszer tárgyú közbeszerzési eljárása ellen nyújtott be, részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és a 40. § (1) bekezdését. Felhívja az ajánlatkérõt, hogy a harmadik elbírálási szempont körébe kizárólag azokat a követelményeket értékelje, amelyeket a dokumentáció mûszaki leírásában meghatározott. Az ajánlati felhívás 8. pontjának második mondatában a "legalább" kikötést megsemmisíti. Egyebekben a jogorvoslati kérelmet elutasítja. A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1998. december 2-án megjelent 48. számában nyílt eljárás megindítására vonatkozó ajánlati felhívást tett közzé. A felhívás szerint a beszerzés tárgya a 3. a) pontban részletezett mennyiségû, különbözõ összetett, zárt mûanyag vérvételi zsákrendszer. Ezek: 1. Négyrészes CPD-s zsák, 460 000 db; 2. Négyrészes CPDA-s zsák, 3 000 db; 3. Egy- és kétrészes CPDA-s zsák, 6 000 db; 4. ACD-s kézi plazmaferezis zsák, 13 000 db; 5. Mélyfagyasztózsák, 2 000 db. Elõírásra került, hogy az ajánlattevõ a beszerzés egyes részeire is tehet ajánlatot az egyes részteljesítések vonatkozásában. Az 1. részteljesítésben az ellátás biztonsága érdekében érvényes ajánlatot azonban kizárólag két különbözõ gyártó termékének 50-50% arányban történõ együttes megajánlásával lehetett tenni. A teljesítés határidejét 2000. március 31-ig folyamatosan történõ szállításban, az ajánlatkérõ igénye szerinti ütemezéssel jelölték meg. Az egyszeri megrendelések mennyisége azonban az elõírás szerint nem lehet nagyobb, mint a teljes mennyiség 1/4 része. Az egyes megrendelések szállítási határidejét a megrendelés kézhezvételét követõ 20 napon belül jelölték meg. A felhívás 8. pontjában az ajánlatkérõ az ajánlat benyújtását 5 M Ft ajánlati biztosítékhoz kötötte, mely rendelkezésre bocsátásának módját bankgarancia formájában jelölte meg. Ezen túlmenõen elõírta a nyertes ajánlattevõvel kötendõ szerzõdés feltételeként, hogy legalább a szerzõdéses érték 2%-ával megegyezõ teljesítési garanciát bocsásson rendelkezésre az eredményhirdetést követõ 5 napon belül.<br>
Az ajánlati felhívás 13. pontjában kerültek meghatározásra az elbírálási szempontok a következõk szerint: 1. ajánlati ár; 2. a zsákrendszerre vonatkozó ORKI minõsítõ határozat; 3. az alapkövetelményeket meghaladó mûszaki és orvosszakmai tartalom; 4. szállítási határidõ; 5. szállítási készség sürgõs megrendelés esetén; 6. állandó raktárkészlet nagysága; 7. teljesítési garancia mértéke; 8. referenciák; 9. fizetési határidõ. Az ajánlatkérõ a részletes szerzõdési feltételek meghatározásához dokumentációt is készített. Az egyes elbírálási szempontok részletesebb tartalmát a dokumentáció rögzítette. A második elbírálási szempont tekintetében úgy rendelkezett, hogy az ORKI tanúsítványt kizárólag abban az esetben veszi figyelembe, ha a meglévõ tanúsítvány érvényessége a szerzõdés teljes idõtartamára szól, illetve ha az érvényességi idõ ennél rövidebb, akkor az ajánlatnak tartalmaznia kell egy nyilatkozatot, hogy az ORKI-engedélyt saját költségén meghosszabbítja. Ezen túlmenõen a sürgõsségi szállítási készség, az állandó raktárkészlet, a referencia, a teljesítési garancia mértéke, illetõleg a fizetési határidõ részletezését tartalmazza a dokumentáció. Az alapkövetelményeket meghaladó mûszaki és orvos-szakmai tartalom részletes kifejtése a dokumentációban nem történt meg. Mûszaki leírás formájában a dokumentáció megadta egyrészrõl a minden részteljesítésre vonatkozó általános követelményeket, másrészrõl az egyes részteljesítésekre vonatkozó speciális követelményeket.<br>
Kérelmezõ 1998. december 16-án nyújtott be jogorvoslati kérelmet a Döntõbizottsághoz. Kérelmében sérelmezte a szerzõdés teljesítését biztosító garancia mértékét. Állítása szerint ezek mértéke az esélyegyenlõséget sértõ módon került meghatározásra. Sérelmezte továbbá a bírálati szempontok meghatározását, nevezetesen azt, hogy az egyes bírálati szempontok körében ajánlatkérõ nem jelölte meg, mit és milyen súllyal fog értékelni. Állítása szerint az ajánlatkérõ ennek következtében széles körû játékteret kíván engedni magának az értékelés során. Sérelmezte továbbá a dokumentációnak a beszerzés mennyiségére, a szállítási határidõre, az elbírálási határidõre, illetõleg az ajánlati kötöttségére vonatkozó rendelkezéseit. Állítása szerint a beszerzés mennyiségét konkrétan, eltérést meg nem engedõen kell meghatározni a Kbt. szerint. A teljesítési határidõre vonatkozó rendelkezés az esélyegyenlõséget sérti, miután a legtöbb gyártó cég Európán kívüli országban van, a nagy távolság miatt lehetetlen teljesíteniük a 20 napban megjelölt teljesítési határidõt. Kérte, hogy a Döntõbizottság állapítsa meg a jogsértés megtörténtét, és hívja fel az ajánlatkérõt a Kbt. szabályainak megfelelõ eljárásra.<br>
Ajánlatkérõ a kérelemre tett írásos, illetve a tárgyaláson elõadott nyilatkozatában a jogorvoslati kérelem elutasítását kérte. Állítása szerint az általános üzleti gyakorlatban a teljesítés értékének 2%-a nem kirívóan magas, a vérellátás biztonsága megköveteli, hogy megfelelõ garanciát kapjon az ajánlatkérõ arra, hogy a megkötött szerzõdés hibátlanul teljesítésre kerüljön. A kérelmezõ sem jelölte meg, hogy a Kbt. mely szakaszába ütközik a mennyiségnek oly módon történõ meghatározása, hogy &plusmn;20%-os tûrést enged a mennyiség vonatkozásában. Ez egyébként a Kbt.-t nem sérti. A szállítási határidõ nem lehet diszkriminatív, hiszen valamennyi ajánlattevõre ugyanolyan szabályok vonatkoznak. Az ajánlatkérõnek egyébként nem mindenki számára teljesíthetõ ajánlati felhívást kell közzétennie, hanem olyan ajánlati felhívást, amely igazodik az ajánlatkérõi igényekhez. A mûszaki leírás vonatkozásában jogsértés szintén nem történt, az ajánlatkérõi igények meghatározása a Kbt. rendelkezéseinek megfelelnek. Az ajánlati kötöttséget nem határozták meg eltérõen, az ajánlatkérõ a dokumentáció rendelkezésében már a törvényes lehetõséget is beépítve 90 napban határozta meg a minimális idõpontot.<br>
A Döntõbizottság a jogorvoslati kérelemnek részben az alábbiak szerint helyt ad. <br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást – különösen mûszaki és minõségi követelmények – adni. E rendelkezés azt is meghatározza, hogy milyen szabályok figyelembevételével kell a beszerzés tárgyával kapcsolatos követelményeket meghatározni. A Kbt. egyes tételes rendelkezésének keretet adó alapelvi szintû 24. §-a pedig kimondja, hogy az ajánlatkérõnek biztosítania kell a közbeszerzési eljárás menetében az esélyegyelõséget és a verseny tisztaságát az ajánlattevõk számára. A hivatkozott két rendelkezésbõl következik, hogy az ajánlatkérõ az esélyegyenlõség biztosítása által emelt korlátok között szabadon határozhatja meg a beszerzés tárgyával kapcsolatos valamennyi igényét, hiszen õ tudja, hogy pontosan milyen szolgáltatásra, illetve termékre van szüksége. A hivatkozott rendelkezésekbõl következik az is, hogy valamennyi ajánlatot tevõ számára biztosítani kell, hogy az ajánlat tárgyával kapcsolatos valamennyi ajánlatkérõi igényt megismerhessen. Az ajánlatkérõ a dokumentáció II. fejezetében meghatározta elvárásait, igényeit a beszerzés tárgyával kapcsolatban. Ennek során nem rendelkezett arról, illetve nem határozta meg annak tartalmát, hogy a harmadik bírálati szempontként meghatározott "alapkövetelményeket meghaladó mûszaki és orvosszakmai tartalom" alatt mit ért. Ennek tartalmát ajánlatkérõ a tárgyaláson sem tudta meghatározni, késõbb tett írásos nyilatkozata szerint ez nem más, mint a "a dokumentációban rögzítetteket meghaladó – az ajánlatkérõ számára csak a konkrét ajánlatok vizsgálatakor és összehasonlításakor megismerhetõ – paraméterek és megoldások". A Döntõbizottság megállapította, hogy ajánlatkérõ a dokumentációban nem közölte, hogy orvosszakmai igénye szerint pontosan milyen jellemzõ adottságokkal rendelkezõ – az alapkövetelményeket meghaladó mûszaki tartalom szerinti – termékekre tart igényt.<br>
Minderre tekintettel a Döntõbizottság felhívja az ajánlatkérõt, hogy bírálata során a harmadik elbírálási szempont körében kizárólag azokat a paramétereket, követelményeket értékelheti, amelyeket a dokumentációjának mûszaki leírás részében rögzített. Ennek ellenére a Döntõbizottság azért nem a bírálati szempont megsemmisítése mellett döntött, mert a dokumentáció bizonyos esetekben a "legalább" szóval a minimum alapkövetelményt határozta meg, ebben az esetben ugyanakkor nyilvánvalóan értékelhetõ a minimum követelménytõl jobb követelmény.<br>
Az ajánlati felhívás 8. pontjában az ajánlatkérõ a teljes szerzõdéses érték legalább 2%-ával megegyezõ teljesítési garancia rendelkezésre bocsátását írta elõ. A 2% megajánlása tehát kötelezõ volt az ajánlati felhívás szerint, az elbírálási szempontok között elhelyezett hetedik bírálati szempont – a teljesítési garancia mértéke – következtében ennek összege a nyertes esetében lényegesen magasabb is lehet. Ajánlatkérõ a teljesítési garanciát az óvadékkal azonosította. A Ptk. 270. § (1) bekezdése szerint, ha valamely kötelezettség biztosítására óvadékot nyújtanak, a jogosult a szerzõdés nem teljesítése vagy nem szerzõdésszerû teljesítése esetén követelését az óvadékösszegbõl közvetlenül kielégítheti.<br>
Az óvadék rendeltetése tehát az, hogy a kötelezett szerzõdésszegése esetére a jogosult számára fedezetet, kielégítési alapot nyújtson. Az óvadék tehát a jogosult biztonságát fokozza esetleges károsodása elkerülése érdekében. Az óvadék összegének meghatározása a Döntõbizottság álláspontja szerint attól függ, hogy a jogosult milyen mértékben látja károsodásának veszélyét és annak nagyságát. Az ajánlati felhívás 8. pontjában megállapíthatóan a szerzõdéses érték 2%-át elégségesnek tartja biztosítékként. Az e fölötti rész, amelyet az ajánlattevõk azért ajánlanak meg, hogy ajánlataikat kedvezõbbé tegyék, már nem az óvadék rendeltetése szerinti célt szolgálja. A Döntõbizottság álláspontja szerint a szükséges mértéket meghaladó óvadék kedvezõbb elbírálásának kilátásba helyezése sérti az esélyegyenlõséget, miután a kedvezõtlenebb anyagi helyzetben lévõ kisvállalkozások esélyei a szerzõdés elnyerése tekintetében csökkenek.<br>
A Döntõbizottság minderre tekintettel az ajánlati felhívás 8. pontjában a "legalább" szót megsemmisíti, amely következtében az ajánlattevõk mindegyike a 2%-nak megfelelõ teljesítési garancia nyújtására lesz köteles. Ennek folyományaként a teljesítési garancia mértékét mint bírálati szempontot, a Döntõbizottság szintén megsemmisíti.<br>
A Döntõbizottság megvizsgálta az ORKI-engedély pontozásával kapcsolatos ajánlatkérõi elõírásokat is. A dokumentációból megállapíthatóan az ORKI-engedély részben érvényességi követelmény, részben bírálati szempont. Érvényességi követelmény abban a tekintetben, hogy az ajánlatadás idõszakában a terméknek ORKI-engedéllyel kell rendelkeznie. Ha ez nincs, az ajánlat érvénytelen. Nem válik ugyanakkor az ajánlat érvénytelenné a dokumentáció 13. oldalán található táblázat tizenharmadik rovata szerint sem – bár a 10. oldal A pontja ennek némileg ellentmond –, ha a termékre vonatkozó ORKI-engedély érvényessége a teljesítés teljes idõszakára nem terjed ki. Erre az esetre nyilatkozatot kötelezõen tenni nem kell.<br>
Minderre tekintettel a Döntõbizottság nem tekinti jogsértõnek azt, ha az ajánlatkérõ magasabb pontszámmal értékeli azt az ajánlatot, amelyben vállalják, hogy az ORKI-engedélyt saját költségükre meg fogják hosszabbítani, vagy az ORKI-engedély a teljesítés teljes idõszakára érvényes.<br>
Alaptalan a jogorvoslati kérelem azon része, amelyben a beszerzés mennyisége, illetve a szállítási határidõ, az elbírálási határidõ meghatározásának jogszerûségét, az ajánlati kötöttség ajánlati felhívásban és dokumentációban történõ ellentmondó meghatározását sérelmezte.<br>
Figyelemmel arra, hogy a szerzõdés teljesítése hosszabb idõre és jelentõs mennyiségre szól, a beszerzés mennyiségének meghatározását a Döntõbizottság nem tartja ellentétesnek a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésével és a 2. sz. melléklettel.<br>
Az elbírálási határidõt az ajánlati felhívás 15.7. pontjában meghatározza a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésének megfelelõen. E rendelkezés szerint sem kell az ajánlati felhívásban a bírálat napját konkrétan megjelölni.<br>
A szállítási határidõnek az egyedi megrendelésektõl számított 20 napban történõ meghatározása ugyancsak nem jogsértõ. Az ajánlatkérõ a szállítási határidõt nyilvánvalóan aszerint fogja meghatározni, hogy a termékre milyen idõpontokban van szüksége feladatai ellátása során, nem pedig aszerint, hogy a terméket a tengeren túlról szállítják-e avagy sem.<br>
Az ajánlati kötöttséggel kapcsolatban megállapítható, hogy a kérelmezõ által kifogásolt felhívási elemek az ajánlati felhívás 12. pontja, amely a tényleges ajánlati kötöttség idõtartamát határozza meg, illetõleg a dokumentáció 28. oldalának lábjegyzete, amely a bankgarancia idõtartamára vonatkozik. Az ajánlati kötöttséget a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>a az elbírálástól számított 30 napban határozza meg, az ajánlatkérõ is ilyen értelmû rendelkezést írt az ajánlati felhívás 12. pontjában.<br>
Ennek a rendelkezésnek csak annyi kapcsolata van a dokumentáció lábjegyzetével, hogy az ajánlatkérõ kiszámította, hogy napokban mennyi lehet az ajánlati kötöttség az elbírálási határidõ esetleges meghosszabbítása szerinti végsõ idõpontja. Az így kiszámított határnapokban határozta meg a bankgarancia nyújtásának határidejét. Ez azonban nem jelenti azt, hogy az ajánlati kötöttség meghatározása jogszerûtlen volna.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) pontja alapján biztosított jogkörében eljárva a Kbt. 88. § (1) bekezdésének b) és c) pontjában megjelölt jogkövetkezményeket alkalmazta. Nem adott helyt azon kérelmezõi indítványnak a Döntõbizottság, hogy semmisítse meg az ajánlati felhívás és a dokumentáció egészét. Az elkövetett jogsértések ugyanis helyrehozhatók voltak más szankciók alkalmazása mellett is, így a teljes eljárás megsemmisítését semmi nem indokolja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 26.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>