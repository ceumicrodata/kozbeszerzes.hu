<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1288)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.3./17/1999.<br>
<br>
Tárgy: Alcatel Hungary Kft. jogorvoslati kérelme az Állami Autópálya-kezelõ Kht. ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alcatel Hungary Kft. (1116 Budapest, Kondorfa u. 10. képviseli: dr. Máttyus Ádám ügyvéd, 1014 Budapest, Szentháromság tér 6., továbbiakban: kérelmezõ) jogorvoslati kérelme alapján, melyet az Állami Autópálya-kezelõ Kht. (1024 Budapest, Fényes Elek u. 7–13., továbbiakban: ajánlatkérõ) "trönkölt rádiókommunikációs rendszer létrehozása" tárgyú közbeszerzési eljárása ellen nyújtott be, a közbeszerzésekrõl szóló 1995. évi XL. tv. 24. § (2) bekezdés megsértése miatt az ajánlatkérõ részvételi jelentkezések elbírálása során hozott döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ részvételi felhívást jelentetett meg meghívásos eljárás megindítására a K. É. 1998. november 18-i keltû 46. számában.<br>
Az eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65 . §</a> (1) bekezdés a) pontja alapján jelölte meg, mely szerint csak korlátozott számú ajánlattevõ alkalmas a szerzõdés teljesítésére a közbeszerzés tárgyának sajátos természete miatt.<br>
A beszerzés tárgya és mennyisége: 9 db rádió-bázisállomás a vezérlõközpont és 110 db rádiókészülék a dokumentáció szerint a HIF által kiadott engedélyekkel összhangban. Ezen belül a szerzõdés meghatározása, amire ajánlatot kérnek: az M0 autóút meglévõ szakasza, az M1 autópálya Budapest–Gyõr szakasza, valamint az M7 autópálya Budapest–Siófok szakasza mentén mûködõ trönkölt rádiókommunikációs rendszer létrehozása volt. A teljesítés helyeként az autópályák mentén a hatósági engedélyekben meghatározott telephelyeket jelölte meg. Részajánlattételt nem engedett, a teljesítés határidejeként pedig végsõ határidõként az 1999. május 30-át írta elõ.<br>
A részvételi felhívás 9. pontjában a részvételre jelentkezõk pénzügyi, gazdasági és mûszaki alkalmassága igazolására kért adatok és tények körében elõírta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés alapján a Kbt. 44. § (1) bekezdés, a Kbt 46. § (1) és (2) bekezdés szerinti hatósági igazolásokat és nyilatkozatokat, valamint a mûszaki alkalmasságnál a Kbt. 44. § (2) bekezdés a), b), g) és h) pontja szerinti igazolások, nyilatkozatok becsatolását. A részvételi felhívás 10. pontjában már meghatározta az ajánlatok elbírálási szempontjait is, nevezetesen az összességében legelõnyösebb ajánlat alapján történik a kiválasztás, melynek szempontjai fontossági sorrendben:<br>
– mûszaki tartalom,<br>
– ajánlati ár,<br>
– üzemeltetési költségek,<br>
– egyéb szolgáltatások.<br>
A részvételi felhívás 2. c) pontjában megjelölte az ajánlattételre felhívni kívánt szervezeteket. Ezek az alábbiak voltak: Alcatel Hungary Híradás-technikai Kft., AEG Mobile Communications GmbH., Fercom Kft., Simoco Európa Ltd.<br>
A részvételi felhívást a K. É. 1998. december 2-án megjelent 48. számában ajánlatkérõ módosította a részvételi jelentkezési határidõ tekintetében, mely szerint a részvételi jelentkezések határideje 1998. december 29. 12.00 óra.<br>
Ezen határidõ lejártáig részvételi szándékát jelezte: az OTE SPA Olaszország (alvállalkozójának a Compozit Kft.-t és képviseletének az Idex Inter-Ed Kft.-t jelölte meg ), a Multicom Fejlesztõ és Szolgáltató Kft. és kérelmezõ.<br>
Korábban több cég is érdeklõdött ezen közbeszerzési eljárással kapcsolatosan, nevezetesen kérelmezõ, a Fercom Kft., a Compozit Kft., a Multicom Kft., a Rádio Systems Híradás-technikai Kft., a Tetra Coom Kft. és a Török Trade Kft., azonban a megadott határidõig az ajánlatkérõ által benyújtott jegyzõkönyvek tanúsága szerint (amely 1998. december 29-én került felvételre) mindössze az elõbb felsorolt: kérelmezõ, OTE SPA Olaszország és Multicom Kft. jelezte részvételi szándékát. A jelentkezési határidõ lejárta után a Rádio Systems Híradás-technikai Kft. és Simoco Európa Ltd., valamint a Fercom Kft. és a Török Trade Bt. nyújtott be részvételi jelentkezést ajánlatkérõnek.<br>
A benyújtott részvételi jelentkezéseket ajánlatkérõ 1999. január 4-én összehívott bizottsági ülésen értékelte és megállapította, hogy a részvételi felhívás 9. pontjában bekért igazolásokat, nyilatkozatokat kérelmezõ és a Multicom Fejlesztõ és Szolgáltató Kft. nem csatolták a részvételi jelentkezéshez, ezért a részvételi jelentkezésüket alkalmatlannak nyilvánították. Az 1998. december 30-án telefaxon részükre tévesen elküldött ajánlati felhívás visszavonása iránt intézkedési kötelezettséget fogalmaztak meg, egyben ezt követõen értesítették is a fenti két céget részvételi jelentkezésük alkalmatlanná nyilvánításáról.<br>
Kérelmezõ jogorvoslati kérelmet nyújtott be 1999. január 12-én a törvényes határidõn belül a Döntõbizottsághoz, amelyben az ajánlatkérõ által részére korábban – tévedésbõl megküldött – ajánlati felhívás visszavonását sérelmezte. Kérelme indoklásaként elõadta, hogyha egyszer az ajánlatkérõ már elfogadta a részvételi jelentkezését, azt követõen a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében megfogalmazott ajánlati kötöttségre való hivatkozással már az ajánlati felhívás nem vonható vissza tõle. Álláspontja szerint, ha az ajánlatkérõ az ajánlati felhívását egyszer már megtette, akkor ahhoz kötve van. Függetlenül attól, hogy formai okokra, tehát tévedésre hivatkozik az ajánlatkérõ az ajánlati felhívás kiküldésével kapcsolatban.<br>
Kérte a Döntõbizottságtól, hogy semmisítse meg az ajánlatkérõnek a közbeszerzési eljárás során hozott ajánlati felhívás visszavonására vonatkozó döntését, és hosszabbítsa meg az ajánlattételi határidõt annak érdekében, hogy ajánlatát megfelelõen kidolgozhassa és határidõben benyújthassa. Ideiglenes intézkedésként kérte a még meg nem kötött szerzõdés megtiltását.<br>
Az egyéb érdekeltek közül a Rádio Systems Híradástechnikai Kft, valamint a Török Trade Bt. (aki az AEG Mobile GmbH magyarországi képviselete) a kérelmezõvel összhangban kérte a Döntõbizottságot, kötelezzék az ajánlatkérõt arra, hogy nevezetteket az eljárásba vonja be, illetõleg az ajánlatadás határidejét hosszabbítsa meg.<br>
Ugyanígy a Multicom Kft. is kérte az eljárásba való bevonását. Kérelme indoklásaként elõadta, hogy álláspontja szerint a részvételi felhívás 9. pontjában felsorolt nyilatkozatok, igazolások részvételi jelentkezéshez becsatolásának szükségessége a felhívás szövegébõl nem következett egyértelmûen, erre való tekintettel kérte az eljárásba való bevonását. Észrevételében elõadta, hogy ezeket az iratokat csak a nyílt eljárásban szükséges becsatolni az ajánlat egyidejû benyújtásával, így õk szintén azt az eljárást kívánták követni, amikor is majdan benyújtandó ajánlatukkal együtt nyújtanák be a kért hatósági igazolásokat, illetve nyilatkozatokat.<br>
A Fercom Kft. álláspontja szerint is az ajánlatkérõ a Kbt. szabályainak megsértésével utasította el a részvételi jelentkezéseket. 1998. november 25-én kelt levelükben jelezték a részvételi szándékukat, a dokumentációt is megvásárolták, és elõkészületeket tettek annak érdekében, hogy a pályázaton minél sikeresebben vehessenek részt. A részvételi szándékukat 1998. december 29-i levelükben meg is erõsítették.<br>
Ajánlatkérõ a jogorvoslati kérelemre tett érdemi észrevételében a kérelem alaptalanság címén történõ elutasítását kérte. Álláspontjuk szerint jogsértést az eljárás során nem követtek el. Véleményük szerint kérelmezõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>a erre az esetre nem vonatkozik, hanem a Kbt. 66. § (3) bekezdése mondja azt ki, hogy a részvételi határidõ lejártát követõen az ajánlatkérõ az összes alkalmasnak minõsített részvételre jelentkezõt köteles egyidejûleg közvetlenül írásban az ajánlattételre felhívni. Ezt megerõsíti a 67. § (4) bekezdése – miszerint a pénzügyi, gazdasági és mûszaki alkalmasság alapján kiválasztott jelentkezõket kell ajánlattételre felhívni. Azt pedig, hogy a részvételre jelentkezõk pénzügyi, gazdasági és mûszaki alkalmasságára mit kell csatolni, mivel kell azt igazolni, az általuk kibocsátott részvételi felhívás 9. pontja tartalmazta.<br>
Ennek értelmében a kiírás szerinti igazolások csatolásának hiányában alkalmasság nem állapítható meg, így ajánlati felhívás sem küldhetõ az ilyen hiányosságokkal részvételre jelentkezõnek. Erre való tekintettel eljárásuk jogszerû volt, amikor az említett két céget értesítették arról, hogy a korábban megküldött ajánlati felhívást visszavonják, illetve tekintsék azt semmisnek.<br>
A Döntõbizottság a becsatolt iratok és a tárgyaláson elhangzott nyilatkozatok alapján az alábbiakat állapította meg:<br>
A részvételi szándékukat jelzõ cégek, köztük kérelmezõ is a részvételi jelentkezés határidejéig 1998. december 29-ig nyilatkozat formájában bejelentették ajánlatkérõnek, hogy a közbeszerzési eljárásban részt kívánnak venni.<br>
A részvételi felhívás 9. pontjában elõírt pénzügyi, gazdasági és mûszaki alkalmasság igazolására kért adatokat, tényeket az ajánlatkérõ által alkalmasnak minõsített OTE SPA Olaszország kivételével egyetlen részvételre jelentkezõ sem csatolta.<br>
A <a href="http://net.jogtar.hu/jr/gen/getdoc.cgi?docid=99500040.tv#66">Kbt. 66. §-</a>a szerint:<br>
(1) A 65. § a) pontja esetén az ajánlatkérõnek a hirdetményben meg kell jelölnie azokat, akiket az ajánlattételre fel kíván hívni.<br>
(2) A hirdetményben megjelölteken kívül az eljárásban való részvételre mindazok jelentkezhetnek a hirdetmény alapján, akik alkalmasak a szerzõdés teljesítésére.<br>
(3) A részvételre történõ jelentkezés határidejének (részvételi határidõ) lejártát követõen az ajánlatkérõ az összes alkalmasnak minõsített részvételre jelentkezõt köteles egyidejûleg, közvetlenül, írásban az ajánlattételre felhívni.<br>
Ebbõl következik, hogy az ajánlatkérõ által megjelölteknek és a megjelölteken kívül az eljárásban való részvételre jelentkezõknek a szerzõdés teljesítéséhez szükséges pénzügyi, gazdasági és mûszaki alkalmasságát egyaránt meg kell vizsgálnia az ajánlatkérõnek, és az összes alkalmasnak minõsítettet egyidejûleg, közvetlenül, írásban fel kell hívnia ajánlattételre.<br>
Helyesen járt el az ajánlatkérõ akkor, amikor azon részvételre jelentkezõket, akik pénzügyi, gazdasági és mûszaki alkalmasságukat nem igazolták, alkalmatlannak minõsítette, illetõleg a tévedésbõl kiküldött ajánlati felhívást visszavonta.<br>
Téves kérelmezõ azon jogi okfejtése, mely szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésben megfogalmazott ajánlati kötöttség elvét, hiszen az ajánlatkérõ az ajánlati felhívásában megfogalmazott, illetve meghatározott feltételeket nem változtatta meg, csak az általa alkalmatlannak minõsített részvételre jelentkezõket tájékoztatta arról, hogy alkalmatlanságuk miatt õket ajánlattételre nem hívja fel.<br>
A Döntõbizottság vizsgálat tárgyává tette az alkalmasnak minõsített részvételi jelentkezést abból a szempontból, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben megfogalmazott esélyegyenlõséget biztosította-e az eljárás során.<br>
A Döntõbizottság az alkalmasnak minõsített OTE SPA részvételi jelentkezését vizsgálva az alábbiakat állapította meg: az OTE SPA cég az IDEX-Inter-Ed Kft.-t mint magyar kereskedelmi képviseletet és a Compozit Kft.-t mint alvállalkozót kívánta bevonni ajánlata elkészítéséhez.<br>
A részvételi jelentkezéshez az OTE SPA a kereskedelmi képviselet és az alvállalkozóra vonatkozó, ajánlatkérõ által a részvételi felhívás 9. pontjában megjelölt igazolásokat és nyilatkozatokat maradéktalanul csatolta.<br>
Az OTE SPA a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>a), c), d) és e) pontjaiban foglaltakra történõ nyilatkozatát a jelentkezéséhez csatolta. A részvételi jelentkezés tartalmazta továbbá az Országos Fordító és Fordításhitelesítõ Iroda általi fordításban a cégkivonatát, a pénzügyi, gazdasági alkalmasságot bizonyító pénzintézeti nyilatkozatot és a minõségi bizonyítványát.<br>
A részvételi jelentkezés nem tartalmazott azonban információt a részvételi jelentkezõ köztartozásairól.<br>
A Kbt. egyik alapelve az esélyegyenlõség, ebbõl következõen a külföldi székhelyû ajánlattevõnek a Kbt. 46. § (1) bekezdés b) pontját értelemszerûen alkalmazva a saját jogrendszerének megfelelõ hatóságoktól kell olyan igazolást szerezni, amelybõl megállapítható, hogy nincs egy évnél régebben lejárt köztartozása. A külföldi székhelyû ajánlattevõnek az igazolások mellett szükséges nyilatkoznia arról, hogy országában milyen köztartozások felelnek meg a Kbt. 46. § (1) bekezdés b) pontjának, és ezeket milyen szervezet tartja nyilván.<br>
Az ajánlatkérõ által alkalmasnak minõsített részvételi jelentkezés azonban erre vonatkozó adatokat nem tartalmazott.<br>
A fentiekre tekintettel az ajánlatkérõ jogsértõ módon nyilvánította az OTE SPA-t alkalmasnak a részvételi jelentkezése alapján.<br>
Az ajánlatkérõ eljárása a kérelmezõ jogos érdekét és a részvételi jelentkezõk esélyegyenlõségét is sérti, ezért a Döntõbizottság az ajánlatkérõ részvételi jelentkezések elbírálása tárgyában hozott döntését megsemmisíti.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontjában meghatározott jogkövetkezményt alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte az ajánlatkérõt az igazgatási szolgáltatási díj megfizetésére.<br>
A Döntõbizottság a kérelem ellenére ideiglenes intézkedést nem alkalmazott, mert a benyújtott jogorvoslati kérelem alapján annak törvényi feltételeit nem állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. február 3.<br>
<br>
Dr. Engler Magdolna s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>