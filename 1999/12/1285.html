<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1285)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.10/6/1999<br>
Ügyintézõ: dr. Monory Bulcs<br>
Telefon: 375-5819<br>
Fax: 355-5082<br>
<br>
Tárgy: Betonútépítõ Rt. jogorvoslati kérelme a Mecsekérc Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Betonútépítõ Nemzetközi Építõipari Rt. (1094 Budapest, Tûzoltó u. 31., képviseli: dr. Soós Tibor ügyvéd) jogorvoslati kérelmét, amely a Mecsekérc Környezetvédelmi Rt. (7633 Pécs, Esztergár Lajos u. 19.) ajánlatkérõnek "A perkoláció II. anyagának 1999. évi átszállítása a III. számú meddõhányóra 1 millió–1,5 millió köbméter terjedelemben" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a rendelkezõ részben meghatározott közbeszerzési eljárás elõminõsítési eljárással indított nyílt eljárási formájú beszerzés tekintetében részvételi felhívást tett közzé elõminõsítési eljárásra a Közbeszerzési Értesítõ (továbbiakban: K. É.) 1998. december 23-án megjelent 51. számában.<br>
A részvételi felhívás 9. pontjában elõírta a résztvevõk pénzügyi, gazdasági és mûszaki alkalmassága igazolására kért adatok és tények igazolásának körét. Ezen belül a mûszaki alkalmasság igazolása tekintetében kérte az elõzõ 3 év legjelentõsebb vállalkozási szerzõdéseinek ismertetését, különös tekintettel a beszerzés tárgyával hasonló munkák bemutatására. A felhívás értelmében a beszerzés tárgyának egy részére ajánlat nem tehetõ, továbbá a többváltozatú ajánlat tételének lehetõségét is kizárta ajánlatkérõ. a kibocsátott ajánlati dokumentáció szerint 1999. december 31. napjáig kell az ajánlattevõnek a rendelkezõ részben meghatározott meddõhányó anyagát a dokumentációban megjelölt lerakási területre átszállítani és a hatósági engedélyes tervben megadott morfológia kialakítását elvégezni.<br>
A részvételi jelentkezés 1999. január 18-i határnapján az ajánlatkérõ nyilvánosan felbontotta a jelentkezési dokumentumokat, és az alábbi 11 jelentkezõ adatait rögzítette jegyzõkönyvbe: kérelmezõ, HER-VE SPED Kft., CRONUS Kft., Magyar Aszfalt Kft., ÁR-LA Kft., Neolit Kft., Erõgép Kft., Uránusz Kft., Pécsi Vízépítõ Kft., Gépkocsis Kft., Strabag Rt.<br>
A jelentkezési dokumentumokat az ajánlatkérõ megvizsgálta, és 1999. január 21. napján az alábbi 5 jelentkezõ alkalmasságát állapította meg: Magyar Aszfalt Kft., Strabag Rt., CRONUS Kft., Neolit Kft., ÁR-LA Kft. A kérelmezõ alkalmatlanságát állapította meg, és e döntését alábbiakkal indokolta: a részvételi felhívás 9. pontja elõírta, hogy a mûszaki alkalmasság igazolására mellékelni kell a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontjában meghatározottakat (a részvételre jelentkezõ mûszaki, technikai felszereltségének leírása és bemutatása). Az ajánlatkérõ bírálati tevékenysége során megállapította, hogy a kérelmezõ részvételi jelentkezési dokumentációja 12. lapján részletes felsorolást adott a gépi felszerelésekrõl, ebben különbözõ saját tulajdonban lévõ földmunkagépeket (földnyesõ, kotró, dózer, gréder, homlokrakodó, különféle tömörítõhengerek) határozott meg, azonban a beszerzés tárgyát képezõ munka elvégzéséhez elengedhetetlenül szükséges tehergépkocsikra vonatkozóan semmiféle nyilatkozatot nem tett, és alvállalkozót sem nevezett meg.<br>
A kérelmezõ jogorvoslati határidõn belül jogorvoslati kérelmet terjesztett elõ, amelyben kérte, hogy a Döntõbizottság ideiglenes intézkedésként közbeszerzési eljárást függessze fel, és semmisítse meg az ajánlatkérõnek az eljárás során meghozott döntését, kötelezze õt arra, hogy a kérelmezõ részére ajánlati felhívást küldjön meg.<br>
A Döntõbizottság a rendelkezésre álló iratok, dokumentumok vizsgálata alapján az alábbiakat állapította meg. A jogorvoslati kérelem alaptalan.<br>
Az ajánlatkérõ a hatályos és érvényben lévõ közbeszerzési törvény rendelkezéseinek betartása mellett tette közzé felhívását. A felhívás valamennyi olyan tényt és körülményt tartalmaz, amelyet a törvény megkövetel, továbbá amely adatszolgáltatás felhívás szerinti teljesítése esetén az ajánlatkérõ meggyõzõdhet a jelentkezõ alkalmasságáról. A Döntõbizottság részletesen vizsgálta a felhívás és a vele szinkronban lévõ dokumentáció elõírásait, megállapította, hogy a mûszaki alkalmasság tekintetében adott elõírás nem alkalmas arra, hogy az ajánlatkérõ ezen adatok szolgáltatása alapján meggyõzõdhessék a jelentkezõ alkalmasságáról, és a közleményben foglaltak a jogszabállyal nem ellentétesek.<br>
Megállapította: a jelen közbeszerzési eljárásban óriási mennyiségû meddõ jelen telepítési helyérõl történõ felrakása, új, megjelölt területre történõ átszállítása és ott megfelelõ elõírások szerinti lerakása jelentkezik elvégzendõ feladatként. A munka természetébõl adódóan a meddõ átszállításához elengedhetetlenül szükséges tehergépjármûvek alkalmazása. Tehergépkocsik, tehergépjármûvek tekintetében a kérelmezõ jelentkezési dokumentációja egyetlenegy ilyen eszközt nem jelölt meg, ugyanakkor a jelentkezési anyagban arról sincs adat, hogy a kérelmezõ a közbeszerzés tárgyát képezõ feladatot alvállalkozóval együttesen kívánná megoldani. Ezen okokból a Döntõbizottság meglátása szerint az ajánlatkérõ helyesen döntött, amikor a kérelmezõ alkalmatlanságát állapította meg, hiszen a jelentkezési dokumentáció alapján nem tudott meggyõzõdni kellõképpen arról, hogy a kérelmezõ milyen eszközökkel kívánja a megjelölt feladatot elvégezni. Megállapította a Döntõbizottság: a kérelmezõ jelentkezési anyagában felsorolt referenciák (mind a befejezettek, mind a folyamatban lévõk) úgynevezett vonalas létesítmények földmunkáit tartalmazta, amelyek a mûszaki tartalom tekintetében nem teljes mértékben azonosak a beszerzés tárgyával vagy az ahhoz hasonló munkákkal. A kérelmezõ a saját maga által összeállított elõminõsítési nyomtatványok 13. számú nyomtatványán egyáltalán nem nyilatkozott alvállalkozó bevonásáról, ez pedig azt jelenti, hogy nem kíván alvállalkozót igénybe venni. A közbeszerzés meghatározásából következõen a feladatot tehergépjármûvek igénybevétele nélkül nem lehet elvégezni.<br>
A Döntõbizottság a rendelkezésre álló dokumentumokat átvizsgálva megállapította: az ajánlatkérõ az általa alkalmasnak minõsített jelentkezõk vonatkozásában teljeskörûen vizsgálta többek között a mûszaki alkalmasságot. Az alkalmasnak minõsített jelentkezõk mindegyikénél megvannak azok a szükséges és elengedhetetlen elõfeltételek, amelyek a meghatározott feladatok elvégzését garantálják.<br>
Megállapította a Döntõbizottság: a benyújtott dokumentáció szerint a kérelmezõ nem rendelkezik a szállításhoz elengedhetetlenül szükséges tehergépjármûvekkel. Az ajánlatkérõ joggal és alappal hiányolta a mûszaki felszereltség ezen részét kérelmezõnél, és miután a részajánlat megtételének lehetõsége közlemény szerint kizárt, így csak a kérelmezõ alkalmatlanságát lehetett megállapítani. A Döntõbizottság szerint nem fogadható el a kérelmezõ azon hivatkozása sem, hogy a 15% alatt bevonandó alvállalkozókat nem kell megjelölni, mert a szerzõdés teljesítésére való mûszaki alkalmasságot akkor is igazolnia kell a jelentkezõnek, ha egyébként a Kbt. szabályai alapján az alvállalkozók pontos megnevezése és vonatkozásukban az igazolások csatolása csak a 15%-ot meghaladóan bevonásra kerülõ alvállalkozók esetében kötelezõ.<br>
Miután a Döntõbizottság a fentieket a rendelkezésre álló dokumentumok tanulmányozása alapján kétséget kizáró módon tényként tudta megállapítani, erre tekintettel megállapította, hogy a kérelmezõ jogorvoslati kérelme nem megalapozott, mindezekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a Döntõbizottság a Kbt. 88. § (1) bekezdés a) pontja alapján az alaptalan kérelmet elutasította.<br>
Nem látott alapot a Döntõbizottság a jogorvoslati kérelemben elõterjesztett ideiglenes intézkedés megtételére sem, mert a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) és (2) bekezdésében írott törvényi elõfeltételek nem állottak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. február 3.<br>
<br>
Kalmárné Diósy Ildikó s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>