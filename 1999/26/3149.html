<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3149)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz. : D.51/10/1999.<br>
<br>
Tárgy: BSW Kereskedelmi és Szolgáltató Kft. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
BSW Kereskedelmi és Szolgáltató Kft. (1115 Budapest, Bartók B u. 152/C, továbbiakban: kérelmezõ), dr. Solt Anna (1146 Budapest, Cházár András u. 9.) ügyvéd által képviselt Országos Egészségbiztosítási Pénztár (1139 Budapest, Váci út 73/A, továbbiakban: ajánlatkérõ) "csõkötszerek szállítása" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
A Döntõbizottság megállapítja, hogy az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította meg:<br>
Az ajánlatkérõ a K. É. 1999. február 10. napján megjelent 6. számában nyílt közbeszerzési eljárásra szóló felhívást tett közzé "csõkötszerek szállítása" tárgyában.<br>
Az ajánlati felhívásának 3. a) pontjában meghatározta, hogy:<br>
l. Hálós csõkötszer, 5 m nyújtott hosszúság 1–11 méret, össz: 7818 db<br>
<br>
2. Hálós csõkötszer, 25 m nyújtott hosszúság, 1–11 méret, össz: 47 674 db<br>
<br>
3. Nem hálós csõkötszer, 25 m nyújtatlan hosszúság, 2–11 méret, össz: 36 140 db szállítását kéri.<br>
Az ajánlatkérõ részajánlat- és többváltozatú ajánlattételi lehetõséget is biztosított a beszerzés tételei szerint.<br>
A teljesítés határidejét 1999. április l. és 1999. december 31-e közötti határidõben határozta meg az intézmények megrendelései alapján a megrendeléstõl számított 14 munkanapon belül. Az ajánlatkérõ elõírta, hogy az ajánlattevõk a pénzügyi, gazdasági és mûszaki alkalmasság igazolására milyen adatokat és tényeket közöljenek, valamint azt is, hogy az ajánlati felhívásának 15. pontja értelmében az ajánlattevõ csatolja be a termékre vonatkozó ORKI-engedélyét, közjegyzõ által hitelesített másolatban.<br>
Megadta az ajánlati felhívásban az ajánlatok elbírálásának szempontjait, nevezetesen az összességében legelõnyösebb ajánlat szempontja szerint bírálja el azokat, s ily módon rögzítette az elbírálási szempontokat fontossági sorrendben. Ezek a következõk voltak:<br>
– ár,<br>
– termék minõsége, mûszaki színvonala,<br>
– az adott termékbõl jelentõsebb mennyiséget felhasználó intézményektõl beszerzett referencianyilatkozatok (a vásárolt mennyiségek feltüntetésével)<br>
– ajánlattevõ által megajánlott kedvezmények, garanciák, vállalások,<br>
– az 1996., 1997., 1998. évi eladási mennyiségek az adott termékbõl,<br>
– a gyártó mûszaki, technikai színvonalát igazoló tanúsítványok (pl. ISO 9002).<br>
Az ajánlatkérõ a megfelelõ ajánlat elkészítése érdekében ajánlati dokumentációt is az ajánlattevõk rendelkezésére bocsátott. Ennek második fejezetében részletesen elõírta a szakmai, mûszaki feltételeket típusok, méretek, darabszámok vonatkozásában, továbbá elõírta a gyártó igazolását, a gyártási környezet tisztaságára vonatkozó MSZ EN 46001 szabvány tekintetében. Kérte továbbá termékfajtánként és méretenként 1-1 db 1 m-es mintának csatolását is.<br>
1998. március 26-án került sor az ajánlatok bontására, amikor is nem hálós csõkötszerek vonatkozásában (3. tétel) csak az Interimport Kft., a hálós csõkötszerek vonatkozásában ( 1-2. tétel) Mediprodukt Kft., az Interimport Kft., a Hartmann-Rico Kft. és a kérelmezõ nyújtották be ajánlatukat.<br>
Az ajánlatokat értékelõbizottság hasonlította össze, és 1999. április 2-án megtartott eredményhirdetésen az 5 m hosszú hálós csõkötszer, és a nem hálós csõkötszer vonatkozásában az Interimport Kft.-t, míg a 25 m hosszú hálós csõkötszer vonatkozásában pedig a Hartmann-Rico Kft.-t hirdette ki nyertesnek.<br>
Az ajánlatkérõ a nyertes ajánlattevõkkel a szerzõdést megkötötte.<br>
A BSW Kft. 1997. április 7-én nyújtott be jogorvoslati kérelmet a Döntõbizottsághoz. Módosított jogorvoslati kérelmében kérte a jogsértés megállapítását, valamint, hogy kötelezze a Döntõbizottság az ajánlatkérõt 30 000 Ft igazgatási szolgáltatási díj megfizetésére.<br>
Indokaként elõadta, hogy álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, továbbá a Kbt. 56. § (1) bekezdését, mert nem az ajánlati felhívásban meghatározott értékelési szempontok alapján bírálta el az ajánlatokat, és nem az összességében legelõnyösebb ajánlatot tevõt, azaz õt hirdette ki nyertesnek, miután az ár volt az elsõ helyen megjelölve alszempontok tekintetében, a második alszempont vonatkozásában ajánlata a többi ajánlattevõével azonos volt vagy jobb, így jogsértõnek tartja az ajánlatkérõ döntését. Továbbá azért is sérelmesnek tartja az ajánlatkérõi döntést, mert az eredményhirdetésrõl szóló jegyzõkönyvben "alkalmatlannak minõsítette" termékét. Kifogásolta továbbá, hogy a típusok kategóriája jelenti a beszerzés tételeit, noha a dokumentáció 2. pontjában szereplõ kategórián belül is értelmezhetõk a típusok, így megsértette a Kbt. 59. § (1) bekezdését, mert álláspontja szerint a törvény nem teszi lehetõvé a beszerzés egy részére történõ ajánlattételt, ha az kizárólag csak a beszerzés mennyiségi szempontjain alapul.<br>
Ajánlatkérõ a jogorvoslati kérelem elutasítását kérte, alaptalanságra hivatkozással. Álláspontja szerint megfelelõ szakmai bírálóbizottság értékelte az ajánlatokat, az értékelési szempontok szem elõtt tartása mellett. A Mediprodukt gyártmányú Medifix és az Interimport gyártmányú Interfix terméket összességében jobbnak ítélte, mint a BSW Kft. által megajánlott Ramona Rt. gyártmányú Ramofix típusú terméket. A becsatolt termékmintákat is megvizsgálták, és úgy ítélték meg, hogy a sebkötözéshez használandó csõkötszerek tartóssága, rugalmassága jobb volt a nyertes ajánlattevõk vonatkozásában, mint a kérelmezõé.<br>
Álláspontja szerint az ajánlati felhívása egyértelmû volt, megállapítható volt, hogy az ajánlatkérõ pontosan mire kért ajánlatot, így nem az eredményhirdetésen derült ki, hogy a típusok kategória jelenti a beszerzés tételeit.<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ. E határidõk elmulasztása jogvesztéssel jár. Elsõdlegesen a Döntõbizottság azt vizsgálta, hogy a kérelmezõ jogorvoslati kérelmét határidõben érkezettnek kell-e tekinteni. Megállapítható volt, hogy a kérelmezõ jogorvoslati kérelmének azon része, amely az ajánlati felhívást támadja, elkésett, hiszen a K. É.-ben az ajánlati felhívás 1999. február 10-én jelent meg, majd ezt követõen 1999. március 15-ig lehetett megvásárolni az ajánlati dokumentációt. Ezen dokumentumokból legkésõbb tehát 1999. március 15-én a kérelmezõ tudomására jutott, hogy hogyan, milyen módon, milyen típusok és kategóriák vonatkozásában kéri az ajánlatot az ajánlatkérõ. A kérelmezõ ettõl a naptól számított 15 napon belül az ajánlati felhívásban, a dokumentációban sérelmesnek tartott ajánlatkérõi döntést a Döntõbizottság elõtt nem támadta meg, hanem ajánlatot nyújtott be, és az eredményhirdetés is megtörtént.<br>
Ehhez képest tehát jogorvoslati kérelme elõterjesztésére nyitva álló határidõ – szem elõtt tartva a szubjektív 15 napos jogvesztõ határidõt – letelt. Így a Döntõbizottság a jogorvoslati kérelmének fentebb kifejtett részét elkésettség címén elutasította a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján.<br>
Idõben beérkezettnek tekintette a Döntõbizottság az ajánlatkérõ közbeszerzési eljárást lezáró döntésével kapcsolatos jogorvoslati kérelmet, így ezt követõen azt kellett vizsgálat tárgyává tenni, hogy az ajánlatkérõ a Kbt. szabályainak megfelelõen hozta-e meg a döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontjait. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell az ajánlatát elkészítenie. Az ajánlatkérõ ajánlati felhívásában és dokumentációban köteles és jogosult pontosan meghatározni ajánlatkérõi elvárásait, kívánalmait, amely a közbeszerzés tárgyával kapcsolatos, hiszen õ tudja pontosan és konkrétan azt, hogy milyen specifikációkkal rendelkezõ termékre van szüksége. Ugyanakkor az ajánlatkérõt az igényeinek és elvárásainak meghatározása során nem illeti meg korlátlan szabadság. Az ajánlatkérõ szabadságának a Kbt. 24. § (2) bekezdésében meghatározott alapelv – esélyegyenlõség elve – korlátot szab.<br>
Az ajánlatok érdemi összehasonlítása során megvizsgálta Döntõbizottság aszerint az ajánlatokat, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ban meghatározott módon megfelelõen igazolta-e az ajánlattevõ a pénzügyi, mûszaki és gazdasági alkalmasságát, valamint, hogy megfelelnek-e az ajánlattevõk a Kbt. 46. §-ban foglalt törvényi követelményeknek. Ezen vizsgálat során ajánlatkérõ helyesen minden egyes ajánlatot érvényesnek tekintett, illetõleg úgy ítélte meg, hogy egyik ajánlattevõ esetében sem kell a kizárás jogintézményét alkalmazni. Ezt követõen immár azt kellett megvizsgálni, hogy az alkalmas ajánlattevõk közül ki az, aki az ajánlatkérõ kívánalmainak megfelelõen a felhívásban megadott elbírálási szempontok szerint tette az összességében legelõnyösebb ajánlatot, és e körben a Döntõbizottság a kérelmezõ és a két nyertes ajánlatát hasonlította össze.<br>
Az ellenszolgáltatás, azaz az ár vonatkozásában megállapítható volt, hogy helyes az ajánlatkérõ döntése, nevezetesen a kérelmezõ ajánlata jobb volt, mint a másik két nyertesé, hiszen a kérelmezõ árajánlata az 5 m-es nyújtott hosszúságú hálós csõkötszer vonatkozásában 602, illetve 586 E Ft volt, míg az Interimport Kft. 634 E Ft-os ajánlatot adott, a kérelmezõ 25 m nyújtott hosszúságú hálós csõkötszerre vonatkozóan 13,2 M Ft-os, illetve 12,8 M Ft-os ajánlatot adott, míg a Hartmann-Rico Kft. 15,6 M Ft-os ajánlatot nyújtott be.<br>
A Döntõbizottság megállapította, hogy minden ajánlattevõ ajánlatában megtalálható volt a megajánlott termékre vonatkozó ORKI-engedély, illetve a gyártási környezet tisztaságára vonatkozó igazolás. Az is megállapítható volt az ajánlatok összehasonlítása során, hogy az Interimport Kft. ajánlata a 2. pont "mûszaki követelmények" címû alfejezetében részletesen ismerteti a hálós, illetve a nem hálós csõkötszerre vonatkozó mûszaki ismérveket, azt, hogy mit tud maga a termék, illetve kijelenti, hogy a csatolt minták megfelelnek az ajánlatban megajánlott termékeknek.<br>
Ugyancsak megtalálható volt a Hartmann-Rico Kft. ajánlati anyagában a részletes mûszaki ismertetés, az ajánlattevõ ajánlatának 31. oldalán pedig kijelenti, hogy az átadott minták megfelelnek az ajánlatban megajánlott és a szerzõdéskötés esetén szállítandó terméknek. A Hartmann-Rico Kft. ajánlata 33. oldalán csatolja a TÜV CERT tanúsítványt, mely szerint a nem steril kötszerek gyártása és forgalmazása tevékenységi területen a cég minõségügyi rendszert vezetett be és alkalmaz, amely megfelel az EN ISO 9002:1994. szabvány követelményeinek.<br>
A kérelmezõ ajánlata is tartalmaz termékismertetést termékleírás formájában – gyártói minõségtanúsítvány –, valamint azt a nyilatkozatot, mely szerint a gyártó, a Ramona Rt. kijelenti, hogy a rugalmas csõkötszer forgalomba hozatala során sem minõségi, sem mennyiségi reklamáció a termékkel kapcsolatban 1983 óta nem volt.<br>
A központosított közbeszerzés körébe tartozó, országosan kiemelt egészségügyi termékek állami normatíváiról szóló 3/1998. (II. 25.) NM rendelet a csõkötszerekre, mint a központosított közbeszerzés körébe tartozó kiemelt termékre a használati célját tekintve többek között a következõ meghatározást rögzíti: kötések körkörös rögzítésére szolgáló rugalmas, keresztirányban nyújtható, a kívánt hosszban méretre vágható csõszerû kötözõanyag. A Döntõbizottság a kérelmezõ által becsatolt mintákat összehasonlítva a nyertes ajánlattevõk által becsatolt mintákkal, megállapította, hogy a csõkötszerekre vonatkozó általános leírás, illetve használati cél egyik ismérve – a rugalmasság – vonatkozásában a kérelmezõ mintája kevésbé rugalmas, mint a nyertesé. Vitathatatlan a Döntõbizottság álláspontja szerint, hogy a kérelmezõ által ajánlott csõkötszerek minden tekintetben megfelelhetnek a 2442243200 BTO-számmal jelzett kiemelt termékekre vonatkozó követelményeknek, illetõleg megfelel az ORKI minõsítõ határozatában foglaltaknak, azonban ez a megfelelõség még nem feltétlenül jelenti azt, hogy az ajánlatkérõ számára is ugyanolyan szinten feleljen meg, mint a többi ajánlattevõ által ajánlott csõkötszer, amelyek ugyancsak megfeleltek a BTO-követelménynek és rendelkeztek ORKI-engedéllyel.<br>
A Döntõbizottság álláspontja szerint nincs különösebb jelentõsége az ajánlatkérõ döntését segítõ bírálóbizottság által kibocsátott összefoglaló szakértõi jelentésben található, és a kérelmezõre vonatkozó orvosszakmai értékelés tartalmának. Hiszen az abban foglaltak nem a termék alkalmasságát, felhasználóságát értékelik általában, hanem kizárólag a jelen közbeszerzési eljárásban az ajánlatkérõ számára történõ pillanatnyi minõségi értékítéletet jelentik.<br>
Ezért a Döntõbizottság úgy ítélte meg, hogy bár a kérelmezõ által ajánlott csõkötszer megfelel a kiemelt termékekre vonatkozó követelményrendszernek, azonban a két nyertes által ajánlott termék egyes minõségi paraméterei még inkább megfeleltek az ajánlatkérõi igénynek, így e szempont tekintetében a nyertesek ajánlatát helyesen ítélte jobbnak, mint a kérelmezõét.<br>
A harmadik elbírálási szempont vonatkozásában mindenekelõtt meghatározó a bírálati szempont tartalma, mely szerint az adott termékbõl jelentõsebb mennyiséget felhasználó intézményektõl beszerzett referencianyilatkozatok (a vásárolt mennyiségek feltüntetésével), továbbá szükséges figyelemmel lenni a dokumentáció IV. fejezet 2.3. pontjában részletezett és a referencianyilatkozatokra vonatkozó meghatározásra. Ezek szerint a referencianyilatkozatok orvosszakmai részét az illetõ intézmény fõigazgatójának, orvos-igazgatójának, vagy a legnagyobb felhasználó osztályvezetõ fõorvosának kell aláírnia. Az elõbbiekben meghatározottak vonatkozásában a kérelmezõ ajánlatában a Döntõbizottság egyetlen referencianyilatkozatot sem talált, ugyanakkor az Interimport Kft. ajánlatában 25 db referencianyilatkozat, a Hartmann-Rico Kft. ajánlatában 5 db referencianyilatkozat volt fellelhetõ. A két nyertes így óhatatlanul kedvezõbb képet, nagyobb fokú megbízhatóságot nyújtott magáról, mint kérelmezõ. Ennek értelmében nyertesek ajánlata jobbnak volt tekinthetõ. A további három elbírálási szempont vonatkozásában sem az ajánlatkérõ, sem a Döntõbizottság nem talált különbséget a kérelmezõ, illetve a nyertesek ajánlata között, így azonos színvonalúnak lehetett tekinteni mind a három ajánlatot, amelyet egyébként maga a kérelmezõ sem vitatott.<br>
Fentiekre tekintettel tehát a Döntõbizottság megállapította, hogy kérelmezõ csak az elsõ szempontot tekintve tett kedvezõbb ajánlatot. A második és harmadik legfontosabb elbírálási szempont vonatkozásában jobb ajánlattal a nyertesek jelentkeztek, míg a negyedik, ötödik, hatodik elbírálási szempont szerint az ajánlatokat azonos színvonalúnak lehetett tekintetni. Elõbbiekre figyelemmel – tehát mind a hat szempontra tekintettel – a nyertesek tettek összességében kedvezõbb ajánlatot.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatokat az összességében legelõnyösebb ajánlat szempontja alapján bírálta el, szem elõtt tartva a Kbt. 56. § (1) bekezdését, mely szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Így tehát ezen törvényhelyek figyelembevételével megállapítható volt, hogy az ajánlatkérõ döntése megfelelt a jogszabályoknak, azaz az összességében legelõnyösebb ajánlatot tett ajánlattevõket hirdette ki nyertesnek.<br>
Mindezekre tekintettel tehát a Döntõbizottság a rendelkezõ részben foglaltak szerint határozott, és a kérelmezõ további jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. § </a>(1) bekezdés a) pontja alapján mint alaptalant utasította el. Jogsértés megállapításra nem került, így az eljárás során felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. május 7.<br>
<br>
Dr. Deli Betty s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>