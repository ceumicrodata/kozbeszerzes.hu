<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3151)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.59/10/1999.<br>
Tárgy: Alterra Bau Mérnöki Iroda Kft. jogorvoslati kérelme a Budapest Gyógyfürdõi és Hévizei Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Döntõbizottság az Alterra Bau Mérnöki Iroda Kft. (1105 Budapest, Ihász u. 1/A, képviseli: dr. Bertha Hubert ügyvéd, 1055 Budapest, Szent István krt. 13. I/2., továbbiakban: kérelmezõ) jogorvoslati kérelmének, melyet a Budapest Gyógyfürdõi és Hévizei Rt. (1138 Budapest, Népfürdõ u. 3–8., képviseli Ybl Miklós Tervezõ Szövetkezet, 1052 Budapest, Bécsi út 1., jogi képviselõ dr. Varga M. Judit ügyvéd, 1136 Budapest, Balzac u. 54., továbbiakban: ajánlatkérõ) "Lukács Gyógyfürdõ iszaptó medence korszerûsítése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény ( a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 59. § (1) bekezdését, valamint az 57. § (1) bekezdését, ezért vele szemben 2 000 000 Ft, azaz kettõmillió forint bírságot szab ki, egyebekben a jogorvoslati kérelmet elutasítja. Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a K. É. 1998. október 21-én megjelent 42. számában ajánlati felhívást tett közzé a Lukács Gyógyfürdõ (1023 Budapest, Frankel Leó u. 25.) iszaptó medence korszerûsítése tárgyában nyílt eljárás formájában. Az ajánlatkérõ megbízásából az közbeszerzési eljárás lebonyolítója az Ybl Miklós Tervezõ Szövetkezet volt.<br>
Az ajánlati felhívás 3. a) pontja szerint a kivitelezés együtemû megvalósítására kellett ajánlatot tenni az alábbi bontásban:<br>
– építészet<br>
– vízgépészet<br>
– épületgépészet<br>
– villamosenergia-ellátás<br>
– mûszerautomatika<br>
A részajánlattétel nem volt megengedett.<br>
Az ajánlati felhívás 9. pontjában ajánlatkérõ a kivitelezés pénzügyi feltételeire is ajánlatot kért, melynek ki kellett terjednie a<br>
– pénzügyi ütemezésre teljesítményarányosan, vagy elõleggel<br>
– esetleges részszámlázásra és<br>
– részszámlázási javaslatra.<br>
Az ajánlati felhívás 11. pontja tartalmazta az ajánlattevõktõl kért pénzügyi, gazdasági, mûszaki alkalmasságukra vonatkozó adatokat és tényeket.<br>
Az ajánlatkérõ az összességében legelõnyösebb ajánlatot kívánta kiválasztani az elbírálási szempontok alábbi fontossági sorrendjében:<br>
– pénzügyi, gazdasági, mûszaki megfelelõség<br>
– pénzügyi ütemezése (garanciális bejárásig)<br>
– referenciák<br>
– kezdési és befejezési határidõk<br>
– bekerülési költség<br>
Az ajánlatkérõ az ajánlati felhívását a K. É. 1998. december 16-án kelt 50. számában több tekintetben módosította. Ennek alapján a teljesítési határidõ kezdési idõpontját 1999. március 30-ában, a befejezési határidõt 1999. szeptember 30-ában jelölte meg.<br>
A módosított ajánlattételi határidõ 1999. február 15., az elbírálás idõpontja pedig 1999. március 8. lett.<br>
A módosítás szerint a többváltozatú ajánlattételt megengedte ajánlatkérõ oly módon, hogy az ajánlatok eltérhetnek a tendertervben megadottaktól, a tervezési cél határain belül. Alternatív megoldást elfogadnak azzal, hogy a pályázat elnyerése esetén a kiviteli tervet a nyertes ajánlattevõnek kell elkészíteni.<br>
Az ajánlatkérõ dokumentációt is készített. Az ajánlati dokumentáció része volt egy táblázat, mely az ajánlati felhívás 3. a) pontjának megfelelõ bontásban az egyes építési és építõipari, szerelési, valamint technológiai szerelési költségekre létesítményjegyzéki fõösszesítõt tartalmazott, továbbá táblázati formában szerepeltek az opciós és alternatív tételek, valamint a változatok. Az összehasonlító táblázat összesen hat változatot tartalmazott V1–V6 jelöléssel, az árajánlatokat e változatokra kellett megadniuk az ajánlattevõknek.<br>
Az ajánlattételi határidõig, 1999. február 15-ig ajánlatot nyújtottak be: Alba Regia Rt., Maszer Rt., Tempero Rt. és a kérelmezõ.<br>
A bontási jegyzõkönyv az ajánlatot benyújtók megnevezésén kívül azt tartalmazta, hogy ismertetésre kerültek a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében meghatározott adatok, nevezetesen a pályázatot benyújtó cég neve, székhelye, ellenszolgáltatás értéke a terv szerinti és alternatív megoldásbán I–VI. változatban, valamint a teljesítési határidõ, de a jegyzõkönyv az ismertetett adatokat nem tartalmazta.<br>
Az ajánlatkérõ az ajánlatokat 1999. március 29-én elbírálta. A döntése értelmében az elsõ helyezett a Tempero Rt. V6-os számú 94 450 E Ft-os alternatív ajánlata, második helyezett ugyancsak a Tempero Rt. V3-as számú 88 820 E Ft-os alternatív ajánlata lett.<br>
Ajánlatkérõ – módosítást követõen – 1999. április 6-án eredményt hirdetett.<br>
Az eredményhirdetési jegyzõkönyv tartalmazta, hogy az ajánlatkérõ a Tempero Rt.-tõl a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdés szerint nyilatkozatot kért a megadott költségek pontosítása érdekében. A nyertes ajánlat a Tempero Rt. V6-os alternatív ajánlata lett. A 2., 3., 4. helyre a Tempero Rt. egyéb – külön nem pontosított – alternatív ajánlatait rangsorolta az ajánlatkérõ. Az 5. helyezett a kérelmezõ – pontosan meg nem jelölt – ajánlata lett. Tárgyaláson az ajánlatkérõ nyilatkozata szerint a 2 . helyre Tempero Rt. V3-as, 3. helyre a V5-ös, 4. helyre a V4-es alternatív ajánlatát, az 5 . helyre a kérelmezõ alapajánlatának V1-es változatát rangsorolta. A szerzõdés az ajánlatkérõ és a nyertes ajánlattevõ között 1999. április 19-én megkötésre került.<br>
A törvényes határidõn belül kérelmezõ jogorvoslati kérelmet terjesztett elõ a Döntõbizottsághoz.<br>
Álláspontja szerint a nyertesként kihirdetett Tempero Rt.-t – ajánlata hiányosságai miatt – a közbeszerzési eljárásból ajánlatkérõnek ki kellett volna zárnia.<br>
Indoklásként elõadta, hogy a pályázóknak az ajánlatukat a mûszaki terv részét képezõ létesítményjegyzéki fõösszesítõ szerint kellett megtenni. Ez minden pályázó esetében – az elõírt opciótól függõen – 6 db változatú alapajánlati összeget jelentett. Alternatív ajánlat benyújtására csak ezeken túl volt lehetõség. Az ajánlatok bontásakor ismertetett adatok szerint csak három pályázó nyújtott be 6-6 alapajánlati árat, illetve az alapváltozatoknak megfelelõ 6 változatú alternatív ajánlati összeget csak kérelmezõ határozott meg. A késõbbiekben nyertesként kihirdetett Tempero Rt. az ajánlati tervtõl eltérõen csak 3 alapajánlati árat határozott meg, valamint ezekre nyújtott be 3 alternatív ajánlatot.<br>
Álláspontja szerint a bontásról készített jegyzõkönyvbe a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírtakat az ajánlatkérõnek rögzítenie kellett volna.<br>
Sérelmezte kérelmezõ továbbá, hogy amennyiben az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1), illetve (2) bekezdés alapján valamelyik ajánlattevõtõl felvilágosítást kért, úgy arról a többi ajánlattevõt tájékoztatni köteles, ez jelen közbeszerzési eljárásban azonban nem történt meg.<br>
Kérte a Döntõbizottságtól, hogy kötelezze ajánlatkérõt a nyertesként kihirdetett ajánlattevõ közbeszerzési eljárásból történõ kizárására, a kérelmezõ ajánlatának nyertesként történõ kihirdetésére, illetve a Döntõbizottság állapítsa meg az ajánlatkérõ jogsértését, ideiglenes intézkedésként a szerzõdés megkötésének megtiltását.<br>
Ajánlatkérõ az érdemi észrevételében a jogorvoslati kérelmet mint megalapozatlant kérte elutasítani. Indoklásként elõadta, hogy a nyertes ajánlata nem volt hiányos. Az alapajánlata és az alternatív ajánlata is 6-6 változatban került kidolgozásra. A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján a késõbbi nyertestõl a kirívóan alacsony összegû árra jogosan kértek magyarázatot, errõl viszont a többi ajánlattevõt tájékoztatnia álláspontja szerint nem kellett.<br>
A Maszer Rt. észrevételében elõadta, hogy az ajánlatok bontásakor az ajánlatkérõ ismertette a késõbbi nyertes és kérelmezõ esetén a 6 alap- és a 6 alternatív ajánlatot, míg a másik két ajánlattevõ esetén a 6-6 alapajánlatot. Észrevételezte, hogy a "létesítményjegyzéki fõösszesítõ" és a "változatok összehasonlító táblázata" logikai hibát tartalmaz.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottság vizsgálat tárgyává tette, hogy a nyertes ajánlat megfelelt-e az ajánlati felhívásban és a dokumentációban megfogalmazott követelményeknek, azaz az ajánlat érvényes-e, hiszen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlati felhívás 3. a) pontja kifejezetten elõírta, hogy az ajánlatot az alábbi bontásban kell megadni:<br>
– építészet<br>
– vízgépészet<br>
– épületgépészet<br>
– villamosenergia-ellátás<br>
– mûszerautomatika.<br>
Ez az elõírás érvényességi feltétele volt minden ajánlatnak, azaz ennek a bontásnak megfelelõen kellett elkészíteni az alap- és az alternatív ajánlatokat is. Az ajánlatkérõ sem az ajánlati felhívás módosításában, sem a dokumentációban nem tette lehetõvé az ettõl való eltérést. Tárgyaláson tett nyilatkozatában ezt el is ismerte. Az ajánlatkérõ az ajánlati felhívásban és a dokumentációban meghatározott feltételekhez kötve van, ettõl nem térhet el.<br>
A dokumentáció az ajánlati felhívásban megadott bontásnak megfelelõen segítségül egy táblázatot is megadott, melyen ezek a tételek szerepeltek, kiegészítve az udvari vezetékekkel. Ezen felül kellett megadni ugyanilyen bontásban az opciós és alternatív tételekre az árajánlatot, majd ezek összesítése eredményeként a hat változat árát. Ezeket a táblázatokat valamennyi ajánlattevõ értelemszerûen kitöltötte és az ajánlatához csatolta. A nyertes ajánlattevõ is az alapajánlatát ennek megfelelõen készítette el, majd a részösszegeket összesítve – az átláthatóság érdekében – külön oldalon összesítette az alapajánlati árát, és a hozzá tartozó hat változat árát.<br>
A nyertes alternatív mûszaki megoldásra is nyújtott be ajánlatot, azonban az alternatív ajánlatát a megadott bontásban (építészet, vízgépészet, épületgépészet, villamosenergia-ellátás, mûszerautomatika, udvari vezetékek) nem adta meg, csupán egyösszegû ajánlati árat adott meg, a hat változatnak megfelelõen.<br>
A fentiekbõl következõen alternatív ajánlatai a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésben foglaltaknak nem feleltek meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetve azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében pedig érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlatkérõnek a fenti rendelkezésekbõl következõen kötelezettsége lett volna az ajánlatokat érvényesség szempontjából vizsgálni, és megállapítani, melyek azok az ajánlatok, amelyek az ajánlati felhívás és dokumentáció elõírásainak nem feleltek meg, azaz érvénytelenek voltak, és ezeket az ajánlatokat az eljárás további szakaszából ki kellett volna zárni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés alapján: az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ennek megfelelõen az ajánlatkérõ csak érvényes ajánlatokat hasonlíthat össze, csak érvényes ajánlatok közül választhatja ki az összességében legjobb ajánlattevõt.<br>
A Döntõbizottság megállapította, hogy a kérelmezõ alapajánlata és alternatív ajánlata is érvényes volt, ennek megfelelõen érvényes volt az ajánlatkérõ által 5. helyre sorolt ajánlata is.<br>
Tekintettel arra, hogy ajánlatkérõ az elsõ négy helyen érvénytelen ajánlatot jelölt meg, így ezt követõen a legkedvezõbb ajánlatot tevõnek a kérelmezõ ajánlata minõsül.<br>
Tekintettel arra, hogy a szerzõdéskötés megtörtént, a Döntõbizottság – hatáskörének hiányában – a szerzõdés érvénytelenségét nem állapíthatja meg, ennek alapján már nincs lehetõség a kérelmezõ nyertesi pozíciójának megállapítására.<br>
A Döntõbizottság a becsatolt iratokból megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésére hivatkozással a Tempero Rt.-tõl felvilágosítást kért. Az is megállapítást nyert a rendelkezésre álló iratokból és az ajánlatkérõ tárgyaláson tett nyilatkozatából, hogy errõl a tényrõl a többi ajánlattevõ tájékoztatása nem történt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) Az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
(2) Ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A Döntõbizottság álláspontja szerint a fenti jogszabály (1) és (2) bekezdését szoros összefüggésében kell értelmezni. Az (1) bekezdés biztosítja ajánlatkérõ részére a felvilágosítás kérésének lehetõségét, valamint meghatározza azt a módot is, ahogyan ezt megteheti, azaz a többi ajánlattevõ egyidejû tájékoztatása mellett. A (2) bekezdés csupán egy speciális esetre ad iránymutatást. A törvénynek a nyilvánosság és a versenytisztaság alapelveibõl következõen az (1) és (2) bekezdés esetén is a felvilágosítás kérése a többi ajánlattevõ egyidejû értesítése mellett történhet meg.<br>
Ebbõl a körülménybõl pedig kétséget kizáróan következik, hogy a többi ajánlattevõ tájékoztatása ajánlatkérõnek kötelessége lett volna.<br>
Ajánlatkérõ a többi ajánlattevõ egyidejû tájékoztatásának elmulasztása miatt a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglaltakat megsértette.<br>
A jogorvoslati kérelem azon része, mely a bontási jegyzõkönyv hiányosságait kifogásolja, elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint: az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Az ajánlatok bontására 1999. február 15-én került sor, a jogorvoslati kérelem postára adásának idõpontja 1999. április 16-a volt, tehát a törvény szabályait sértõ esemény tudomásra jutásától számított 15 napos határidõ eltelt.<br>
Kétségtelen tény azonban, hogy a bontási jegyzõkönyv csak utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatok ismertetésre kerültek, utólagosan azonban már nem állapítható meg, hogy azon az árajánlattevõk árajánlatai milyen bontásban hangzottak el, amelynek következménye lett, hogy a kérelmezõ tévesen jutott arra a következtetésre, hogy a nyertes csak három alapajánlati és három alternatív árat határozott meg az ajánlatában. A Döntõbizottság az eljárása során ideiglenes intézkedést nem alkalmazott, mert az eljárás elsõ három napján a rendelkezésre álló iratokból annak törvényi feltételeit nem találta megállapíthatónak.<br>
A fenti kifejtett részletes indokolás alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) és g) pontjában meghatározott jogkövetkezményeket alkalmazta. Az elkövetett jogsértések súlyával a rendelkezõ részben megállapított pénzbírság mértékét találta arányban állónak, valamint kötelezte ajánlatkérõt az igazgatási szolgáltatási díj kérelmezõ részére történõ megtérítésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 17.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>