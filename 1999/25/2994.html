<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2994)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.20/15/1999<br>
<br>
Tárgy: MÁV MTM Rt. jogorvoslati kérelme az Országos Nyugdíj-biztosítási Fõigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Szélesyné dr. Ordasi Erzsébet (3527 Miskolc, Kandó K. tér 1–2.) ügyvéd által képviselt MÁV MTM Mélyépítõ, Tervezõ, Magasépítõ, Kereskedelmi és Ügyviteli Szolgáltató Kft. (3527 Miskolc, Kandó K. tér 1–2., a továbbiakban: kérelmezõ) kérelmezõnek Országos Nyugdíj-biztosítási Fõigazgatóság (1139 Budapest, Visegrádi u. 49., a továbbiakban: ajánlatkérõ) "Borsod-Abaúj-Zemplén Megyei Nyugdíj-biztosítási Igazgatóság új irodaépületének megvalósítása, kulcsrakész állapotban, tenderterv alapján, kiviteli terv készítése és kivitelezése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli nyilatkozata, valamint a közbeszerzési eljárás során keletkezett okirati bizonyítékok és a felek által tárgyaláson tett érdemi, szóbeli nyilatkozatok alapján az alábbi tényállást állapította meg.<br>
Az ajánlatkérõ a K. É. 1998. december 23-án megjelent számában elõminõsítési eljárást hirdetett meg a Borsod-Abaúj-Zemplén Megyei Nyugdíj-biztosítási Igazgatóság új irodaépületének megvalósítása, kulcsrakész állapotban, tenderterv alapján, kiviteli terv készítése és kivitelezése tárgyában.<br>
A felhívásának 9. pontjában elõírta a résztvevõk pénzügyi, gazdasági és mûszaki alkalmassága igazolására kért adatokat és tényeket, melyek az alábbiak voltak:<br>
– az 1995., 1996., 1997. évi zárómérleg – fõösszesítõ – hitelesített másolata, és a számlavezetõ pénzintézetek utolsó 3 évre vonatkozó nyilatkozata,<br>
– a mûszaki igazolására benyújtandó az elõzõ 3 évre vonatkozó, lehetõleg visszaigazolt referenciamunkák jegyzéke,<br>
– az ajánlattevõ mûszaki-technikai felszereltségének leírása,<br>
– csatolni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerinti hatósági igazolásokat és nyilatkozatokat.<br>
Az ajánlatkérõ ún. "részvételi tájékoztatót" is készített, ebben a részvételi jelentkezés pontos határidejérõl és helyérõl adott tájékoztatást, és a beszerzés tárgyára vonatkozó mûszaki leírásokat, engedélyezési terveket és engedélyokiratot csatolta.<br>
A K. É. 1999. február 3-i számában a részvételi felhívás módosítását jelentette meg ajánlatkérõ, amely az ajánlati felhívás megküldésének meghosszabbított határidejére vonatkozott.<br>
1999. január 22-én került sor közjegyzõ jelenlétében a részvételi jelentkezések nyilvános bontására. Ezen határidõig az alábbi részvételi jelentkezések érkeztek: kérelmezõ, MASZER Rt., Békés Megyei Általános Építõipari Rt., KÉSZ Kft., Alba-Regia Rt., Hajlék Kft., MKI Építõ Kft., KIPSZER Rt., Hajdúsági Univerzális Építõipari Rt., FK Raszter Kft., Adeptus Kft., Észak-magyarországi Építõipari és Kereskedelmi Kft., Kelet Speeck Kft., Strabag-H Rt. részvételi jelentkezések.<br>
Az ajánlatkérõ a jelentkezések bontásakor megvizsgálta, hogy az általa csatolandóként elõírt nyilatkozatokat, hatósági igazolásokat a jelentkezések tartalmazzák-e. Hiányt állapított meg az FK Raszter Kft. esetében, és felhívta nyilatkozattételre, nevezetesen, hogy hány százalékban kívánja igénybe venni a bejelentett közremûködõket a közbeszerzési eljárásban, közölte, hogy jelentkezését akkor fogadja be, ha 15%-ot meghaladó alvállalkozói részvétel esetén további dokumentumokat csatol. A kérelmezõ részvételi jelentkezését alaki, valamint tartalmi hiányosságokra hivatkozással elbírálásra nem fogadta be, s megállapította, hogy az ún. "Atomenergia-ügyi Hivatal" hatósági igazolását nem csatolta.<br>
Ezt követõen az ajánlatkérõ elvégezte a részvételi jelentkezések részletes vizsgálatát, mely során a kérelmezõ jelentkezését nem vette már figyelembe.<br>
1999. február 25-én döntött az alkalmasság kérdésében, és 10 jelentkezõt ajánlattételre alkalmasnak, 3-at pedig alkalmatlannak minõsített.<br>
Az FK Raszter Kft. két alvállalkozót nevezett meg az (APEX Kft.-t épületgépészet, valamint a MINKOVIR Kft.-t villanyszerelési munkák tekintetében), a részvételi arány megjelölése nélkül, azonban a két alvállalkozója részvételi aránya a teljesítésben egyenként nem haladta meg a 15%-ot.<br>
Az FK Raszter Kft. nyilatkozott arról az ajánlatkérõi felhívást követõen, hogy megjelölt alvállalkozói egyenként 15% alatt vesznek részt a teljesítésben, és így ezt követõen ajánlatkérõ alkalmasnak tekintette. Az Észak-magyarországi Építõipari Kft., a MASZER Rt. és a Hajlék Kft. vonatkozásában a hasonló volumenû, illetve jellegû referenciák hiányát állapította meg és ezért minõsítette õket alkalmatlannak.<br>
A kérelmezõ 1999. február 8-án nyújtott be jogorvoslati kérelmet a Döntõbizottsághoz, módosított jogorvoslati kérelmében sérelmezte, hogy az ajánlatkérõ a részvételi jelentkezések bontásáról készült jegyzõkönyv tanúsága szerint az ún. Országos Atomenergia Hivatal igazolásának hiánya miatt nem fogadta be a részvételi jelentkezését. Álláspontja szerint jogszabálysértõen, hiszen az 1999. évi költségvetésrõl szóló 1998. évi XC. törvény 66. §-a alapján a hat elkülönített állami alappal szemben az 1999. január hó 1. után indult közbeszerzési eljárásokban csak két állami alappal kapcsolatos hatósági igazolásokat kell beszerezni, így a fent hivatkozott igazolást nem kellett csatolni, mert az eljárás 1999. január hó 1. napja elõtt indult. Kifogásolta továbbá, hogy a részvételi jelentkezések értékelésérõl készült közjegyzõi okirat csupán tartalmi és formai hiányosságokra hivatkozott, de nem fejtette ki, hogy ez a hiány miben nyilvánult meg. Jogsértõnek tekintette azt az ajánlatkérõi magatartást is, mely szerint hiánypótlásra adott lehetõséget az FK Raszter Kft.-nek, míg a kérelmezõnek nem. Azt azonban elismerte, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), valamint c), d) és e) pontjában foglalt nyilatkozatokat nem csatolta ajánlatához. Minderre tekintettel kérte, hogy a Döntõbizottság semmisítse meg az ajánlatkérõ alkalmatlanságukra vonatkozó döntését, utasítsa õt a megfelelõ eljárásra, valamint bírsággal sújtsa és a felmerült költségek viselésére utasítsa.<br>
Ajánlatkérõ a jogorvoslati kérelem elutasítását kérte, alaptalanságra hivatkozással. Álláspontja szerint jogszerûen járt el, amikor a részvételi jelentkezése alapján alkalmatlannak minõsítette a kérelmezõt. Egyrészt az Országos Atomenergia Hivatal igazolását nem csatolta, valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontban elõírt nyilatkozatokat nem csatolta, holott a törvény erejénél fogva kötelezõ ezek csatolása, mely a pénzügyi, gazdasági és mûszaki alkalmasság igazolására szolgál.<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése értelmében a nyílt eljárás ajánlati felhívással vagy elõminõsítési eljárással indul, amelyet az ajánlatkérõ köteles hirdetmény útján közzétenni.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>értelmében az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a Kbt. 44. §-ban meghatározott módon lehet igazolni. A (2) bekezdés értelmében az elõminõsítési eljárásban nem vehet részt, aki a 46. § hatálya alá tartozik.<br>
A becsatolt iratokból megállapítható volt, hogy az ajánlatkérõ a részvételi felhívás 9. pontjában meghatározta, hogy a jelentkezõknek pénzügyi, gazdasági és mûszaki szempontból milyen módon kell igazolniuk az alkalmasságukat, továbbá nyilatkozniuk kellett arra is, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerint sem õk, sem a 47. § (2) bekezdés b) pontjában meghatározott személyek nem tartoznak az (1) bekezdés hatálya alá, azaz:<br>
a) végelszámolás alatt áll, vagy az ellene indított csõd-, illetve felszámolási eljárás folyamatban van;<br>
c) üzletvitele körében – öt évnél nem régebben meghozott – jogerõs bírósági ítéletben, illetõleg jogerõs versenyfelügyeleti határozatban megállapított jogszabálysértést követett el;<br>
d) korábbi – öt évnél nem régebben lefolytatott közbeszerzési eljárásban ajánlattételkor hamis adatokat szolgáltatott és ezért az eljárásból kizárták;<br>
e) korábbi – öt évnél nem régebben lefolytatott – közbeszerzési eljárás alapján vállalt szerzõdéses kötelezettségének megszegését jogerõs államigazgatási, illetve bírósági határozat megállapította.<br>
Ugyanezen törvényhely b) pontja kimondja, hogy igazolni kell, hogy egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
A Döntõbizottság a rendelkezésre álló iratokból, a becsatolt kérelmezõi részvételi jelentkezésbõl megállapította – melyet maga a kérelmezõ is elismert –, hogy nem csatolta a 46. § (1) bekezdés a), valamint c), d) és e) pontjába tartozó nyilatkozatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése kimondja, hogy az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát. A (2) bekezdés értelében az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Figyelemmel arra, hogy a nyílt eljárásnak egy részét képezi az elõminõsítési eljárás – és külön rendelkezés hiánya miatt is a nyílt eljárás szabályait kell alkalmazni –, mely azt a célt szolgálja, hogy az alkalmas ajánlattevõket kiválassza az ajánlatkérõ, jogszerûen járt el akkor ajánlatkérõ, amikor ezen nyilatkozatok hiányára tekintettel nem minõsítette alkalmasnak a kérelmezõt és nem hívta fel ajánlattételre, így a további eljárásban már nem vett részt ezen részvételi jelentkezõ. Bármelyik törvényi feltétel hiánya önmagában ezt a kizárási okot megalapozza.<br>
A Magyar Köztársaság 1999. évi költségvetésérõl szóló 1998. évi XL. törvény 66. § (1) bekezdése megszüntette és a (2) bekezdés fejezeti kezelésû célelõirányzattá alakította az Útalapot, a Vízügyi Alapot, a Környezetvédelmi Alapot és a Nemzeti Kulturális Alapot, mint elkülönített állami pénzalapokat.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja értelmében nem lehet ajánlattevõ, akinek egy éven túli tartozása van többek között az elkülönített állami pénzalapokkal szemben. E rendelkezés szerint a kizárást az elkülönített állami pénzalapok irányába történõ tartozás alapozza meg. 1998. január 1-jétõl jött létre a Nukleáris Alap, mely alap felé fennálló tartozást az Országos Atomenergia Hivatal kezeli. A fent hivatkozott költségvetésrõl szóló törvény ezen alapot nem szüntette meg. A részvételi felhívás ugyan 1998. december 23-án jelent meg, de a részvételi jelentkezés beadásának határideje 1999. január 22-én történt, így a részvételi jelentkezõknek 1 éven túli, ezen alappal szemben fennálló tartozása lehet, ezért a részvételi jelentkezések értékelésének pillanatakor vizsgálnia kellett ajánlatkérõnek ezen igazolás meglétét.<br>
Relevanciája a jogorvoslati kérelem elbírálása során ezen igazolás létének azonban nem volt, hiszen a fentebb kifejtett okok miatt vele szemben más miatt is kizárási ok állt fenn.<br>
Nem találta alaposnak a Döntõbizottság a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ban foglalt alapelvekre vonatkozó, ajánlatkérõ részérõl tanúsított vélt jogsértõ magatartásra történõ hivatkozását sem.<br>
A Döntõbizottság megállapította, hogy FK Raszter Kft. a Kbt. elõírásainak megfelelõen nyújtotta be jelentkezését és jelölte meg a 15%-ot el nem érõ alvállalkozóit. A Kbt. kötelezõen nem írja elõ a 44. és a 46. §-ban foglalt igazolások, illetõleg nyilatkozatok csatolását azon alvállalkozók vagy egyéb közremûködõk esetében, akik a közbeszerzés értékének 15%-át meg nem haladó mértékben vesznek részt az eljárásban. A Kbt. azonban lehetõséget biztosít arra ajánlatkérõnek, hogy a részvételi jelentkezéssel vagy ajánlattal kapcsolatos nem egyértelmû nyilatkozatok tartalmát tisztázza. Ezt tette jelen közbeszerzési eljárásban ajánlatkérõ FK Raszter Kft. részvételi jelentkezésével kapcsolatban.<br>
Megállapítható volt a becsatolt iratokból, hogy ajánlatkérõ egyik részvételi jelentkezõnek sem biztosított a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ával kapcsolatos hiánypótlási lehetõséget, ily módon a kérelmezõnek sem kellett hiánypótlásra lehetõséget biztosítania. Ezért ezen magatartása sem volt jogszabálysértõ ajánlatkérõnek.<br>
A fentiekre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant elutasított. Jogsértés megállapításra nem került, így az eljárás során felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. március 25.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>