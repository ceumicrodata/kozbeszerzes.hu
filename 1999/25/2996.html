<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2996)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.49/6/1999<br>
<br>
Tárgy: KIPSZER Rt. jogorvoslati kérelme a Siófoki Kommunális Szolgáltató Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
KIPSZER Kazántechnológiai Kft. (1106 Budapest, Jászberényi út 24–36. továbbiakban: kérelmezõ) Siófoki Kommunális Szolgáltató Rt. (8600 Siófok, Bajcsy-Zs. út 220., a továbbiakban: ajánlatkérõ) Siófok város fõtéri tömbfûtõmûvénél üzemelõ hõellátó rendszerhez 1 db 501–605 kW villamos teljesítményû gázmotor telepítése és csatlakoztatása a meglévõ távfûtõ rendszerhez, illetõleg villamos hálózathoz tárgyú közbeszerzési eljárása ellen benyújtott jogorvoslati kérelmet a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. augusztus 12-én megjelent számában nyílt elõminõsítési eljárásra szóló felhívást tett közzé Siófok város fõtéri tömbfûtõmûvénél üzemelõ hõellátó rendszerhez 1 db 501–605 kW villamos teljesítményû gázmotor telepítése és csatlakoztatása a meglévõ távfûtõrendszerhez, illetõleg villamos hálózathoz tárgyában.<br>
Az ajánlatkérõ a felhívásban elõírta a pénzügyi, gazdasági és mûszaki alkalmasság igazolására kért adatokat és tényeket, továbbá megadta az ajánlatok elbírálásának szempontjait, nevezetesen az összességében legelõnyösebb ajánlat alapján fogja azokat elbírálni, és rögzítette az elbírálási szempontokat fontossági sorrendben.<br>
A részvételi jelentkezések értékelését követõen az ajánlatkérõ ajánlattételre hívta fel a Ganz-Set Áramfejlesztõ, Gyártó Rt.-t, a Tata Hûtõtechnika Fõvállalkozó Kft.-t, és a kérelmezõt 1998. november 12-én kelt levelében. Az ajánlatkérõ az ajánlattételhez fõvállalkozói szerzõdéstervezetet, mûszaki dokumentációt, az ajánlatok elkészítéséhez és az értékelés szempontjaihoz útmutatót, továbbá kiegészítõ információkat, az ajánlatértékelés pontrendszerét, az életciklus költségszámítási táblázatot és az értékelõlapot, 1996–97. évi mérlegadatokat bocsátott az ajánlattevõk rendelkezésére térítés ellenében.<br>
Az ajánlati felhívásában meghatározta az ajánlattételi határidõt is, amelyet módosított. 1999. január 20-án a Ganz-Set Rt. és a kérelmezõ nyújtott be ajánlatot. Az ajánlatkérõ ezt követõen azokat értékelte, és az eljárást lezáró döntését 1999. március 9-én nyilvánosan kihirdette; e szerint összességében legelõnyösebb ajánlatot a Ganz-Set Rt. tette.<br>
Az eredményhirdetésen a kérelmezõ képviselõje jelen volt.<br>
A kérelmezõ 1999. március 25-én nyújtott be jogorvoslati kérelmet a Döntõbizottsághoz. A kérelmezõ kérte, hogy a Döntõbizottság az ajánlatkérõ közbeszerzési eljárást lezáró döntését semmisítse meg, mert álláspontja szerint a nyertes ajánlattevõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen volt, mivel nem a felhívásnak megfelelõ mûszaki tartalommal tette meg ajánlatát. Ezért kérte, hogy a Döntõbizottság semmisítse meg az ajánlatkérõnek a közbeszerzési eljárást lezáró döntését, ideiglenes intézkedést hozzon és a még meg nem kötött szerzõdés megkötését tiltsa meg vagy megkötött szerzõdés esetén bírságot szabjon ki, majd a felmerült költségeiben marasztalja az ajánlatkérõt. A jogsértés tudomásszerzésének idõpontját 1999. március 9. napjában jelölte meg.<br>
Az ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint összességében a legelõnyösebb ajánlatot hirdette ki nyertesnek, mivel teljes egészében megfelelt az ajánlati felhívásban foglaltaknak ajánlata. Így az nem volt érvénytelen. Bejelentette, hogy a szerzõdést 1999. március 16-án megkötötte a nyertes ajánlattevõvel.<br>
A kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése értelmében a Döntõbizottság eljárása kérelemre vagy hivatalból indul. A 79. § (5) bekezdése alapján az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõ elmulasztása jogvesztéssel jár.<br>
A becsatolt iratokból megállapítható volt, hogy a kérelmezõ által sérelmezett jogsértõ esemény az nem más, mint az eredményhirdetés idõpontja, amikor is az ajánlatkérõ nem nyilvánította érvénytelennek a nyertes ajánlattevõ ajánlatát. Ennek az idõpontja a kérelmezõ által is elismerten 1999. március 9-e, az eredményhirdetés idõpontja volt, amelyen kérelmezõ képviselõje is részt vett.<br>
A fenti szabályozásból tehát az következik, hogy a tudomásszerzés napját követõ naptól számított 15 napon belül kezdeményezhetett volna jogorvoslati eljárást a kérelmezõ, azaz 1999. március 24-ig. Ehhez képest a kérelmezõ 1 nappal késõbb 1999. március 25-én nyújtotta be jogorvoslati kérelmét oly módon, hogy azt képviselõje személyesen hozta be a Döntõbizottság kezelõirodájába.<br>
A Döntõbizottság a fentiekben kifejtettek szerint a rendelkezõ részben foglaltak szerint határozott és a jogorvoslati kérelmet, figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére, elkésettség miatt elutasította.<br>
Figyelemmel arra, hogy jogsértés megállapításra nem került, így a felmerült költség viselésérõl a Döntõbizottság a rendelkezõ részben foglaltak szerint határozott.<br>
A Döntõbizottság ideiglenes intézkedést nem alkalmazott, mivel annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ban megfogalmazott törvényi feltételei nem álltak fenn. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. április 8.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>