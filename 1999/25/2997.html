<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2997)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.53/11/1999<br>
<br>
Tárgy: a Soós–Farsang Bt. jogorvoslati kérelme MH Pest Megyei Hadkiegészítõ Parancsnoksága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a SOÓS és FARSANG Autósiskola Bt. (2700 Cegléd, Kossuth u. 7–9., képviseli: Horányiné dr. Szarka Ildikó ügyvéd, 2700 Cegléd, Köztársaság u. 23., a továbbiakban: kérelmezõ) kérelmének, melyet az MH Pest Megyei Hadkiegészítõ Parancsnoksága (1553 Budapest, Pf. 9, képviseli: dr. Gál András ügyvéd, 1118 Budapest, Kaptárkõ u. 8., a továbbiakban: ajánlatkérõ) 400 fõ Pest megyei sorköteles "C" és "BC" gépjármû-vezetõi engedélyre történõ kiképzése tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdésére tekintettel az 59. § (1) bekezdését, ezért a Döntõbizottság az eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. február 17-én nyílt eljárás megindítására ajánlati felhívást tett közzé a K. É. 1999. évi 7. számában (0488) 400 fõ Pest megyei állandó lakóhellyel rendelkezõ sorköteles "C" és "BC" gépjármû-vezetõi engedélyre történõ kiképzése tárgyában.<br>
A felhívás 3. c) pontja szerint csak a szolgáltatás egészére lehetett ajánlatot tenni. Ajánlatkérõ 10 000 Ft befizetése ellenében dokumentációt bocsátott ajánlattevõk rendelkezésére. A 9. pont szerint a pénzügyi ellenszolgáltatás feltételei és módja a részletes dokumentációban voltak megtalálhatók.<br>
A 11. pont negyedik bekezdésében az alkalmasság igazolására ajánlattevõktõl kérte nyilatkozat becsatolását arról, hogy sem õ, sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjában megfogalmazott személyek nem tartoznak a Kbt. 46. § (1) bekezdés a), c), d) és e) pontjai hatálya alá, és hatósági igazolást arról, hogy nem tartoznak a Kbt. 46. § (1) bekezdés b) pontja hatálya alá.<br>
A felhívás 13. pontjában kötötték ki, hogy az összességében legelõnyösebb ajánlatot kívánják kiválasztani az alábbi fontossági sorrendben megadott szempontok alapján:<br>
<br>
1. a biztonságos határidõre történõ teljesítés,<br>
<br>
2. a minõségi képzés,<br>
<br>
3. ajánlati ár, fizetési konstrukció.<br>
A hivatkozott dokumentáció II/4. pontjában elõírta ajánlatkérõ, hogy az ajánlatban fel kell sorolni azokat a telephelyeket, ahol jelenleg jármûvezetést folytat ajánlattevõ, és hogy érvényes bérleti szerzõdésekkel vagy tulajdonilap-másolatokkal kell igazolni a képzéshez szükséges objektumok (elméleti tantermek, biztonsági ellenõrzés és üzemeltetés, tanmûhelyek, rutinpályák) használatának jogosságát.<br>
Ezek hiteles másolatát csatolni kellett az ajánlathoz.<br>
A III/3. pontban kikötötték, hogy ajánlattevõnek rendelkeznie kell olyan számítógépes nyilvántartással, mely alapján folyamatos és hiteles tájékoztatást képes nyújtani a beiskolázott és a képzést befejezõ sorkötelesekrõl.<br>
A dokumentáció IV. részében többek között kikötötte ajánlatkérõ, hogy az ajánlatok elfogadásáról (a honvédség érdekeinek szem elõtt tartása mellett, a bizottság javaslatát és az összes körülményt figyelembe véve) a parancsnokság parancsnoka dönt.<br>
A bontás idõpontjával megegyezõ ajánlattételi határidõig – 1999. március 29-én 12.00 óráig – a Körút Oktató és Szolgáltató Kft., az Autópest Kft. és kérelmezõ nyújtott be ajánlatot. Az ajánlatok bontásakor ajánlatkérõ megállapította, hogy a Körút Oktató Szolgáltató Kft. ajánlata érvénytelen, mert nem csatolták az adó- és az illetékhivatali igazolásokat.<br>
A létrehozott bírálóbizottság az ajánlatokat értékelve egyhangú szavazással azt javasolta a döntésre jogosultnak 1999. április 7-én, hogy kérelmezõ ajánlatát javasolják elfogadni nyertes ajánlatként.<br>
Ajánlatkérõ még 1999. április 7-én nyilvánosan kihirdette a döntését, miszerint a két érvényesnek minõsített ajánlat közül az Autópest Kft. ajánlatát fogadta el nyertes ajánlatnak. Bejelentették azt is, hogy a végleges szerzõdést 1999. április 12-re készítik el.<br>
Kérelmezõ 1999. április 9-én – törvényes határidõben – jogorvoslati kérelemmel fordult a Döntõbizottsághoz.<br>
Ebben azt sérelmezte, hogy írásos kérelmére 1999. április 8-án kelt válaszában – mellyel a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(1) bekezdése alapján készített összegzést küldte meg részére ajánlatkérõ – azzal utasította el kérelmezõ ajánlatát, hogy az "nem tért ki az egész megyére kiterjedõ képzés biztosítására, valamint kevés tapasztalattal rendelkezik a sorköteles gépjármûvezetõ-képzés területén". Ezen indokoláson alapuló ajánlatkérõi döntéssel nem ért egyet, ezért kérte ajánlatkérõ döntésének megsemmisítését és ideiglenes intézkedéssel a szerzõdéskötés megtiltását, valamint tárgyalás tartását.<br>
Kérelmét a megtartott tárgyaláson változatlanul fenntartotta, olyan kiegészítéssel, hogy ajánlatukból valóban hiányzik a Budapest XIX. kerület, Báthory utcai, valamint a szigethalmi tanteremre és pályára vonatkozó bérleti szerzõdés, annak ellenére, hogy ajánlatukban azokat is felsorolták.<br>
A Döntõbizottság az 1999. április 9-én kelt D.53/3/1999. sz. határozattal ideiglenes intézkedést alkalmazott és a szerzõdés megkötését megtiltotta. Erre való tekintettel a szerzõdést a felek nem kötötték meg.<br>
Ajánlatkérõ írásos észrevételében úgy nyilatkozott, hogy a Pest Megyei Közlekedési Felügyelet véleménye alapján hozta meg az eljárás nyertesére vonatkozó döntését, mivel a hivatkozott vélemény szerint a kérelmezõ – az oktatási helyeket tekintve – nem fedi le az egész megyét.<br>
A kitûzött tárgyaláson olyan nyilatkozatot tett, hogy a két értékelt ajánlatot a kijelölt bírálóbizottság érvényesnek tekintette, mert azok mindenben megfeleltek a dokumentációban és a felhívásban szereplõ feltételeknek. Az ajánlatok értékelése során megállapították, hogy az elsõ két értékelési szempont tekintetében mindkét ajánlat azonosnak volt tekinthetõ, míg a harmadik értékelési szempontnál a kérelmezõ ajánlata volt a jobb, mivel a "C" kategóriás képzésnél tanulónként 2000 Ft-tal kedvezõbb árajánlatot tett. Elismerte, hogy nem volt értékelési szempont a lefedettség kérdése, de a döntésre jogosult mégis ennek alapján hirdette ki nyertesnek az Autópest Kft.-t, mivel a lefedettséget valójában a minõségi képzés keretében értékeltek.<br>
Mint az ügyben érdekelt fél, az Autópest Kft. írásban kérte tárgyalás tartását és a jogorvoslati kérelem elutasítását. Észrevételét a tárgyaláson kiegészítette azzal, hogy álláspontja szerint ajánlatkérõ az összességében legelõnyösebb ajánlatot választotta ki nyertesnek.<br>
A Körút Kft. írásban úgy nyilatkozott, hogy az ajánlatuk érvénytelenségére vonatkozó ajánlatkérõi döntést tudomásul vették, kérik a határozat megküldését.<br>
A Döntõbizottság a rendelkezésre álló iratok, dokumentumok, írásos és a tárgyaláson elõterjesztett nyilatkozatok alapján megállapította, hogy a kérelem alapos.<br>
A Döntõbizottság az eljárás során elsõdlegesen azt vizsgálta, hogy ajánlatkérõ a döntését az összességében legelõnyösebb ajánlat kiválasztásával hozta-e meg, tekintettel a felhívás 13. pontjára. Ennek keretében azt is vizsgálta, hogy az ajánlatok érvényesek voltak-e.<br>
A Döntõbizottság megállapította a vizsgálat során, hogy ajánlatkérõ jogszerûen nyilvánította érvénytelennek és zárta ki a további eljárásból a Körút Oktató és Szolgáltató Kft. ajánlatát a bontáskor, mert az nem felelt meg az igazolások hiánya miatt a felhívásnak és a dokumentációnak. Azt is megállapította a Döntõbizottság, hogy ajánlatkérõ az értékelés során nem észlelte, hogy kérelmezõ ajánlata is érvénytelen, mivel a felsorolt oktatási helyek közül a Budapest XIX. kerület, Báthory utcai, valamint a szigethalmi tantermekre és pályára nem csatolta ajánlatához a kötelezõen elõírt bérleti szerzõdések hiteles másolatát.<br>
Azonban érvényes ajánlatnak elfogadta és elvégezte az ajánlatok értékelését, így ezen ajánlatkérõi magatartásra tekintettel a Döntõbizottság is elvégezte az ajánlatok értékelési szempontok szerinti összehasonlítását.<br>
Az ajánlatkérõ által is elismerten volt megállapítható az is, hogy a nyertesre vonatkozó döntés meghozatalakor értékelte ajánlatkérõ az ún. oktatóbázisok általi lefedettségét a megyének, azaz hogy az ajánlattevõ minél több olyan térségben végezzen oktatást, amely az ajánlatkérõ álláspontja szerint a sorkötelesek elfoglaltsága szempontjából a legkevesebb utazási és idõ-igénybevételt jelenti. Ezzel kapcsolatos értékelési szempont nem került beépítésre sem az ajánlati felhívásban, sem a dokumentációban, illetõleg ezzel kapcsolatos ajánlatkérõi kívánalom sem került megfogalmazásra az ajánlati dokumentációban. Figyelemmel arra, hogy nem a korábban megadott elbírálási szempontok szerint értékelt az ajánlatkérõ, így nem volt abban a helyzetben, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésére figyelemmel az összességében legkedvezõbb ajánlatot tevõt hirdesse ki nyertesnek. Maga az ajánlatkérõi értékelés során keletkezett okira-tokból és a tárgyaláson tett szóbeli nyilatkozatából is megállapítható volt, hogy az elsõ két legfontosabb elbírálási szempont tekintetében azonos színvonalú ajánlatot tett mind a nyertesnek kihirdetett, mind a kérelmezõ. Míg a harmadik szempontnál a kérelmezõ ajánlata volt a kedvezõbb.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint "az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Ennek során az igazolások eredetiségét is megvizsgálhatja."<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése pedig úgy rendelkezik, hogy "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
Fenti kogens szabályok figyelembevételével alakította ki azon álláspontját a Döntõbizottság, hogy ajánlatkérõ megsértette a határozat rendelkezõ részében felhívott törvényhelyeket azzal a magatartásával, hogy az érvényesnek tekintett ajánlatokat nem a felhívásában megadott, hanem egy újabb szempont beépítésének figyelembevételével értékelte azokat, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés c) és d) pontjai szerinti jogkövetkezményeket alkalmazta ajánlatkérõvel szemben, azaz megsemmisítette az ajánlatkérõ közbeszerzési eljárást lezáró döntését.<br>
A jogsértés megállapításra került, és így kötelezte a Döntõbizottság ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján az eljárás során felmerült 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. április 30.<br>
<br>
Dr. Bíró László s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>