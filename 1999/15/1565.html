<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1565)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.292/10/98.<br>
Üi.: dr. Csitkei Mária<br>
Telefon: 375-9693<br>
<br>
Tárgy: a Ford-Autó Kanizsa Kft. jogorvoslati kérelme az Észak-dunántúli Áramszolgáltató Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Ford-Autó Kanizsa Kft. (8800 Nagykanizsa, Balatoni u. 33.) kérelmezõ jogorvoslati kérelmét – melyet az Észak-dunántúli Áramszolgáltató Rt. (9027 Gyõr, Kandó K. u. 13.) ajánlatkérõ 35 db személygépkocsi és 1 db kisfurgon beszerzésére irányuló közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás megindítására ajánlati felhívást tett közzé a K. É. 1998. szeptember 16-án megjelent, 37. számában 35 db személygépkocsi és 1 db kisfurgon beszerzésére.<br>
Ajánlatkérõ a felhívás 4. pontjában a teljesítési határidõt a szerzõdéskötéstõl számított 10. hétben jelölte meg.<br>
A felhívásra részajánlatot, valamint többváltozatú ajánlatot is lehetett tenni, ez utóbbit azzal a feltétellel, hogy az egyes ajánlati változatoknak egymástól elkülöníthetõnek kell lenni.<br>
A felhívás 11. pontjában az ajánlattevõk pénzügyi, gazdasági és mûszaki alkalmasságának igazolására ajánlatkérõ elõírta a következõ igazolások, nyilatkozatok becsatolását:<br>
– Három hónapnál nem régebbi cégkivonat, ennek hiányában cégbejegyzési kérelmének a Cégbíróság által átvett, hitelesített példánya, illetõleg egyéni vállalkozó esetén a vállalkozói igazolvány.<br>
– Elõzõ 2 év mérlegadatai.<br>
– Számlavezetõ pénzintézet nyilatkozata az ajánlattevõ fizetõképességének megítéléséhez, nevezetesen:<br>
– mióta vezeti a vállalkozó számláját,<br>
– fizetési kötelezettségének pontosan eleget tesz-e,<br>
– mekkora az éves forgalma.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerinti hatósági igazolások és nyilatkozatok.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), e) és f) pontjai szerinti igazolások, valamint a megajánlott tételekre vonatkozó típusvizsgálati jegyzõkönyv(ek).<br>
A felhívás 15. pontjában ajánlatkérõ elõírta, hogy ajánlattevõknek az ajánlatukban a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésével kapcsolatos adatokat szerepeltetniük kell.<br>
A részletes feltételeket tartalmazó ajánlati dokumentáció még további kikötéseket is tartalmazott az ajánlatok érvényességére, valamint az ajánlatoknak az ajánlatkérõ által való elfogadására nézve. Ezek – többek között – a következõk voltak:<br>
– A 9.7. pont szerint csatolni kellett az ajánlati dokumentáció részét képezõ 1–5. számú mellékletét képezõ ûrlapokat, megfelelõen kitöltve.<br>
– A 10.1. pont alapján az ajánlat valamennyi oldalát alá kell írni az aláírásra jogosultnak, ezen aláírási jogosultságot aláírási címpéldánnyal, vagy meghatalmazással igazolni kell.<br>
A dokumentáció 15.3. pontjában ajánlatkérõ rögzítette: "A kiíró fenntartja magának azt a jogot, hogy bármely ajánlatot elfogadjon, illetve bármely vagy az összes ajánlatot visszautasítsa, szerzõdés odaítélése elõtt bármely idõpontban anélkül, hogy ezzel kapcsolatban bármely felelõsség vagy indokolási kötelezettség terhelné. Az ajánlati felhívás közzététele a kiíró részére nem jelent szerzõdéskötési kötelezettséget."<br>
A felhívásra az ajánlattételi határidõig, október 27-ig 11 ajánlat érkezett, a kérelmezõ, az Autóforum-Reigler Kft., az Arrabona Autóház Kft., a Peugeot Hungária Kft., a Citroën Hungária Kft., a Gyõri Autóközpont Rt., a Toyota Motor Hungary Kft., a Duna Interservice Kft., a Ring-Autó Kft., a Nissan-Rapid Kft. és a Porsche-Inter Autó Kft. ajánlata.<br>
A bírálóbizottság az ajánlatok hiányait a november 6-án kelt jegyzõkönyv mellékletét képezõ értékelési anyagban rögzítette.<br>
Ajánlatkérõ az 1998. november 11-én tartott eredményhirdetésen közölte, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján az eljárást eredménytelennek minõsítette, arra hivatkozva, hogy egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot.<br>
Ezt követõen ajánlatkérõ a beszerzés tárgyára nézve hirdetmény közzététele nélküli tárgyalásos eljárást indított, a november 16-án kelt levelével a november 20-i tárgyalásos eljárásra való részvételi felhívást küldött a Citroën Hungária Kft.-nek, a Nissan Rapid Kft.-nek, az Arrabona Autóház Kft.-nek, a Peugeot Hungária Kft.-nek és a Toyota Motor Hungary Kft.-nek.<br>
A kérelmezõ december 1-jén jogorvoslati kérelmet nyújtott be a Döntõbizottsághoz. Sérelmezte, hogy ajánlatkérõ az õ ajánlatát megalapozatlanul nyilvánította eredménytelennek. Közölte, hogy az indokolást kérõ november 12-i levelére november 24-én érkezett ajánlatkérõi válaszlevélben foglalt megállapítások nem helytállóak, mert az elõzõ 3 év legjelentõsebb szállításait ismertette, a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésére vonatkozó adatok hiánya miatt pedig az ajánlatát nem lehetett volna elutasítani.<br>
Közölte továbbá, hogy álláspontja szerint az ajánlati dokumentáció 15.3 . pontjában foglaltak ellentétesek a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésével.<br>
Kérte az ajánlatkérõ általi jogsértés megállapítását, a döntés megsemmisítését és ajánlatkérõ kötelezését a jogorvoslati eljárásban felmerült költségeinek megfizetésére.<br>
Ajánlatkérõ a december 14-én kelt észrevételében kérte a jogorvoslati kérelem elutasítását, a kérelmezõ ajánlata érvénytelenségére vonatkozó megállapítását fenntartotta. Kifejtette, hogy az ajánlati dokumentáció 15.3. pontja nem ellentétes a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésével, mert a dokumentáció ezen pontjában elõre rögzítette az összes ajánlat indokolás nélküli visszautasítására vonatkozó jog fenntartását.<br>
Az egyéb érdekeltek beadványa érdemi észrevételt nem tartalmazott. <br>
A felek a jogorvoslati eljárásban tárgyalás tartását nem kérték.<br>
A Döntõbizottság a közbeszerzési eljárásban keletkezett iratok és a felek írásbeli nyilatkozatai útján feltárt tényállás alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek, az 53. § (2) bekezdése értelmében pedig az eljárás további szakaszában nem vehet részt, aki érvénytelen ajánlatot tett.<br>
A Döntõbizottság megvizsgálta az ajánlatkérõ által összeállított "Összegzés az eljárásról" címû dokumentumban megjelölt indokokat, valamint az ajánlatokat összevetette az ajánlati felhívásban és a dokumentációban elõírt feltételekkel. Megállapította, hogy az ajánlatkérõ az eljárást megalapozottan minõsítette eredménytelennek, mert valamennyi ajánlat érvénytelen volt.<br>
A kérelmezõ ajánlata érvénytelenségének elsõ indokaként ajánlatkérõ az elõzõ 3 év szállítási adatainak hiányát jelölte meg. Ez az indok nem helytálló, mert kérelmezõ ezen feltételnek eleget tett – az ajánlata 4. oldalán 1995. évre 293 db, 1996. évre 825 db, 1997. évre 1072 db gépjármû értékesítése van feltüntetve, továbbá a mûszaki specifikáció 4. oldalán 23 db, névvel és címmel megjelölt eladási referencia szerepel.<br>
Ajánlatkérõ másik érvénytelenségi okként a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésében megjelölt adatok csatolásának hiányát határozta meg. Ezen kikötés alatt ajánlatkérõ a hivatkozott törvényhely szerinti elõnyben részesítési szabály alkalmazásával összefüggõ adatok közlését, vagy az azokra vonatkozó nemleges nyilatkozatot várta el, nevezetesen: nyilatkozatot arra, hogy az elõállított érték 50%-át meghaladóan foglalkoztat-e belföldi munkaerõt, terméke rendelkezik-e környezetbarátvédjegy-használattal, minõségbiztosítási rendszerét tanúsítja-e bármely nemzeti rendszerben akkreditált tanúsító. A kérelmezõ az ajánlati felhívás 15. pontjában foglalt kikötés ellenére ezen adatokat nem szolgáltatta, ily módon ajánlata érvénytelen.<br>
A Citroën Hungária Kft. ajánlatára vonatkozó elsõ két hiányosság megállapítása nem helytálló, mert a szállítási határidõ, illetõleg a mûszaki, technikai felszereltség leírása szerepel az ajánlatban, a többi hiányosság azonban valóban fennáll. A Toyota Motor Hungary Kft. ajánlatát illetõen az elõzõ 3 évre vonatkozó legjelentõsebb szállítási adatra vonatkozó, a Duna Interservice Kft. ajánlatát illetõen a 3. sz. melléklet hiányára vonatkozó indok nem helytálló, mert ezek az ajánlatban szerepelnek. Megfelel a valóságnak azonban ezen két ajánlat további hiányosságára, valamint a többi – hét – ajánlat érvénytelenségi okára vonatkozó ajánlatkérõi megállapítás.<br>
A Döntõbizottság megjegyzi, hogy ajánlatkérõnek az eljárás eredménytelenségét nem a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d), hanem a b) pontjára hivatkozva kellett volna megállapítania, mert kizárólag érvénytelen ajánlat érkezése esetén a Kbt. 53. § (2) bekezdése értelmében egyik ajánlat sem vehet részt az eljárás további szakaszában, így ajánlatkérõ már nem vizsgálhatja, hogy számára az ajánlatok megfelelõek-e, vagy nem. Ezáltal ajánlatkérõ nem jogosult arra sem, hogy az eljárás eredménytelenségét az ajánlati felhívásban foglaltaknak – az ajánlatkérõ részére – való nem megfelelésre tekintettel hivatkozva állapítsa meg.<br>
A kérelmezõnek az ajánlati dokumentáció 15.3. pontjának a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésével való ellentétessége megállapítására irányuló kifogását a Döntõbizottság nem vizsgálta, mert a kérelem elkésett. Kérelmezõ az ajánlatát a dokumentáció ezen pontjának ismeretében, tehát azt elfogadva nyújtotta be. Az ajánlat benyújtására nyitva álló idõponttól, október 27-tõl a jogorvoslati kérelem december 1-jén történt benyújtásáig a 15 napos jogvesztõ határidõ letelt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában foglalt jogkörében eljárva a 88. § (1) bekezdés a) pontja szerint rendelkezett, és a jogorvoslati kérelmet mint alaptalant elutasította. A megalapozatlan kérelmet elõterjesztõ kérelmezõ a jogorvoslati eljárás kapcsán felmerült költségeit saját maga viseli.<br>
<br>
Budapest, 1998. december 17.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>