<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1635)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.5./8/1999.<br>
<br>
Tárgy: Béta-Audit Könyvvizsgáló Pénzügyi és Üzleti Tanácsadó Kft. jogorvoslati kérelme az Országos Nyugdíj-biztosítási Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Béta-Audit Könyvvizsgáló, Pénzügyi és Üzleti Tanácsadó Kft. (1033 Budapest, Sorompó út 1., továbbiakban: kérelmezõ) képviseli: dr. Harkányi Ágnes ügyvéd (1034 Budapest, Bécsi út 122–124. mfszt. 13.) jogorvoslati kérelmét, amelyet az Országos Nyugdíj-biztosítási Fõigazgatóság (1132 Budapest, Visegrádi út 49., továbbiakban: ajánlatkérõ) "nyugdíj-biztosítási alap éves beszámolójának, Számviteli törvény és egyéb kapcsolódó jogszabályok betartásának ellenõrzése, az éves beszámolók auditálása, hitelesítése" tárgyú közbeszerzési eljárása ellen nyújtott be, elkésettség miatt elutasítja.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt tárgyú közbeszerzésre 1998. október 28-án a K. É. 43. számában nyílt eljárásra vonatkozó ajánlati felhívást tett közzé. Az ajánlattételi határidõ 1998. december 8-a volt. Ezen idõpontig az alábbi cégek tettek érvényes ajánlatot: KPMG Penta Audit Könyvvizsgáló, Adó- és Közgazdasági Tanácsadó Kft., Béta-Audit Könyvvizsgáló, Pénzügyi és Üzleti Tanácsadó Kft., Arthur Andersen Audit Könyvszakértõ Kft.<br>
Az ajánlati felhívásban a 13. pontban meghatározásra került az ajánlatok elbírálásának szempontrendszere is az alábbiak szerint:<br>
– a szakmai személyzet felkészültsége, gyakorlata,<br>
– a feladat megvalósítására kidolgozott javaslatok szakmai színvonala, célorientáltság,<br>
– vállalási ár,<br>
– referenciamunkák.<br>
Az eredményhirdetésre 1998. december 29-én került sor, amelyen ajánlatkérõ a KPMG Penta-Audit Kft.-t hirdette ki nyertesnek, aki az eredményhirdetésen jelen volt. Itt ajánlatkérõ közölte, hogy a nyertessel 30 napon belül szerzõdést köt. A másik két – nem nyertes – ajánlattevõ is jelen volt az eredményhirdetésen. A kérelmezõ egyik ügyvezetõje (dr. Benedek József) szóban tájékoztatást kért ajánlatuk elutasításának indokairól. Ajánlatkérõ képviselõje ezen az eredményhirdetésen csak azt közölte, hogy az általuk létrehozott bírálóbizottság az elbírálási szempontok figyelembevételével hozta meg döntését, amely alapján a nyertes ajánlattevõ, illetve a Kbt.-ben elõírt egyéb adatok kihirdetésre kerültek, egyéb tájékoztatást nem kívánnak adni.<br>
Kérelmezõ 1999. január 18-án jogorvoslati kérelmet nyújtott be a Döntõbizottsághoz, melyben az eljárást lezáró döntést sérelmezte. Álláspontja szerint a nyertes ajánlattevõnél kedvezõbb ajánlatot nyújtott be a vállalási ár tekintetében, hiszen a nyertes ajánlattevõ ajánlatának végösszege 19 500 M Ft/év+áfa volt, évenként növelve a hivatalos inflációs ráta – 5 % ponttal –, míg kérelmezõ ajánlata 19 600 M Ft/év+áfa, növekedés nélkül a megbízás teljes idõtartamára.<br>
Kérte a Döntõbizottságtól az ajánlatkérõ eljárást lezáró döntésének megsemmisítését, illetve ideiglenes intézkedésként a még meg nem kötött szerzõdés megkötésének megtiltását.<br>
A jogsértõ esemény tudomásszerzésének idõpontjaként 1999. január 3-át jelölte meg, amikor is a cég másik ügyvezetõje (Benedek Csaba) is tudomást szerzett az eljárást lezáró döntésrõl.<br>
Ajánlatkérõ a jogorvoslati kérelmet elsõdlegesen elkésettség címén kéri elutasítani, tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére. Véleménye szerint a kérelmezõ ügyvezetõje a december 29-i eredményhirdetésen jelen volt, a tudomásszerzés idõpontjának ezt kell tekinteni, ehhez képest pedig az 1999. január 18-án benyújtott jogorvoslati kérelem elkésett. Nem fogadható el a kérelmezõ azon érvelése, hogy a másik ügyvezetõ csak 1999. január 3-án szerzett tudomást a döntésrõl, és ezért a tudomásszerzés idõpontja ezen idõponthoz kötõdik.<br>
Másodlagosan alaptalanság címén kérte elutasítani a jogorvoslati kérelmet.<br>
Álláspontja szerint a vállalási ár csak a harmadik helyen szerepelt, mint értékelési szempont a felhívásában, e szempontok alapján az összességében legelõnyösebb ajánlatot hirdették ki nyertesnek.<br>
Az egyéb érdekeltek közül a nyertes KPMG Penta-Audit Kft. a kérelem elutasítását kérte. Állítása szerint ajánlatukban maradéktalanul betartották a felhívásban a részletezett elõírásukat, a vállalási ár csak harmadik helyen szerepelt a bírálati szempontok között, összességében õk tették a legelõnyösebb ajánlatot. A kérelem ez alapján megalapozatlan, egyébként pedig elkésett, így elsõdlegesen e címen kell a kérelmet elutasítani. Egyéb érdekeltek érdemi észrevételt nem tettek.<br>
A Döntõbizottság a becsatolt iratok tartalma, valamint a tárgyaláson elhangzottak alapján megállapította, hogy a kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése: az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Az eredményhirdetésre 1998. december 29-én került sor. Az eredményhirdetésen kérelmezõ képviselõje az egyik ügyvezetõ személyében jelen volt. Az eredményhirdetésen a döntést – ajánlatát nem nyilvánították az összességében legelõnyösebbnek – megismerte. Az elutasítás indokát az eredményhirdetésen nem közölték ugyan kérelmezõvel, de a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerinti írásos tájékoztatót kérelmezõ nem is kért ajánlata elutasításának indokáról. Jogorvoslati kérelmét az általa már 1998. december 29-én megismert tényekre alapította. Kérelme 1999. január 18-ai benyújtásakor semmilyen többletinformációval a döntés indokáról nem rendelkezett. Erre tekintettel a tudomásszerzés napjának az eredményhirdetés napját kell tekinteni.<br>
Kérelmezõ nem hivatkozhat arra, hogy a tudomásszerzés napjának 1999. január 3-át azért kell tekinteni, mert az ügyvezetõk egyike az 1998. december 29-ei döntést e napon ismerte meg külföldi tartózkodása miatt. Ajánlatkérõ belsõ döntési mechanizmusa, munkaszervezése a Kbt.-ben megállapított határidõket nem befolyásolhatja. Ellenkezõleg, az itt meghatározott határidõk betarthatósága érdekében kell megfelelõen gondoskodni távollét esetére a képviseleti jogosultság biztosításáról. Ennek elmulasztása a jogérvényesítési határidõt nem hosszabbítja meg. A fentiek alapján a Döntõbizottság a Kbt. 76. §-ában biztosított jogkörében eljárva a Kbt. 79. § (5) bekezdésére alapítottan a 88. § (1) bekezdés a) pontja szerint a kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. február 17.<br>
<br>
Gaga Albert s. k.	Divinyi József s. k.<br>
közbeszerzési biztos	közbeszerzési biztos<br>
<br>
dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>