<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1632)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.24/12/1999.<br>
<br>
Tárgy: TRENDEX Holding Rt. jogorvoslati kérelme a Szent Pantaleon Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a TRENDEX Holding Rt. (1117 Budapest, Budafoki út 60., a továbbiakban: kérelmezõ) jogorvoslati kérelmének, amelyet a Szent Pantaleon Kórház (2400 Dunaújváros, Korányi S. u. 4–6., a továbbiakban: ajánlatkérõ) telefonalközpont telepítése és üzemeltetése tárgyú közbeszerzési eljárása ellen nyújtott be, helyt ad. A Döntõbizottság megállapította, hogy az ajánlatkérõ azzal a magatartásával, hogy a törvény megkerülése céljából a közbeszerzést részekre bontotta, megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#5">Kbt.) 5. § </a>(1) bekezdését, ezért az ajánlatkérõvel szemben 2 000 000 Ft, azaz kettõmillió forint összegû bírságot szab ki. Megállapította a Döntõbizottság, hogy az ajánlatkérõ jogalap nélkül alkalmazta a tárgyalásos eljárást, továbbá a beszerzés tárgyát termékspecifikusan határozta meg, megsértve ezzel a Kbt. 70. § h) pontját és a 40. § (5) bekezdését, ezért az ajánlatkérõ ajánlati felhívását megsemmisíti.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
1998. augusztus 5-én a K. É. 31. számában tárgyalásos eljárásra vonatkozó részvételi felhívást tett közzé a rendelkezõ részben szereplõ ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontjára hivatkozva. A 70. § a) pontjának alkalmazását az alapozta meg, hogy ezt megelõzõen a tárgyalásos eljárás feltételeivel azonos feltételek mellett lefolytatott nyílt eljárás eredménytelen volt.<br>
A beszerzés tárgya a felhívás szerint mindkét eljárásban a Szent Pantaleon Kórházban jelenleg üzemelõ telefon-alközponti rendszer meghatározott idõre történõ üzemeltetése, a szükséges korszerûsítések elõzetes elvégzésének kötelezettségével. Az ajánlatkérõ a részletes feltételeket tartalmazó dokumentációban meghatározta az alközpontokkal és az alközponti hálózattal kapcsolatos elvárásait, a felhasználó által igényelt szolgáltatási színvonalat a korszerûsítés után. Nem tért ki azonban konkrétan az alközpontok közötti összeköttetés korszerûsítésére. Az ajánlatot beadó négy ajánlattevõ közül három ajánlat erre vonatkozóan nem is tartalmazott konkrét ajánlati elemeket. Az alközpontok közötti összeköttetésre részletes ajánlatot a késõbbiekben nyertesnek hirdetett ajánlattevõ, nevezetesen a Telemobil Kft. nyújtott be. Ajánlatában arra vállalt kötelezettséget, hogy a két alközpont közötti összeköttetést optikai kábelezés útján valósítja meg.<br>
Az eljárást lezáró döntés ellen két ajánlattevõ jogorvoslati kérelmet nyújtott be a Döntõbizottsághoz, többek között kifogásolva, hogy a nyertes ajánlattevõ az alközpontok közötti összeköttetésre úgy tett ajánlatot, hogy azt az ajánlatkérõ az ajánlati felhívásában nem kérte. Ezzel szoros összefüggésben azt is kifogásolták, hogy ezáltal az ajánlatkérõ egy olyan ajánlatot fogadott el, amely meghaladta az ajánlatkérõ által elõre meghatározott költségszintet.<br>
A Döntõbizottság az eljárást lezáró döntést megsemmisítette arra tekintettel, hogy valamennyi ajánlattevõ az elõre meghatározott költségszintet meghaladó ajánlatot nyújtott be. Ugyanakkor elfogadta az ajánlatkérõnek azt a védekezését, hogy a teljes rendszer korszerûsítéséhez hozzátartozik az alközpontok közötti összeköttetés korszerûsítése. Az ajánlatkérõ érvelése e tekintetben az volt, hogy a dokumentációban ugyan az épületek közötti összeköttetés korszerûsítése nevesítve nincs, miután azonban egy teljes rendszer korszerûsítését kérik, ez alatt a rendszer minden elemének korszerûsítése értendõ.<br>
Az eljárást lezáró döntés megsemmisítését követõen ajánlatkérõ az addig egységesként kezelt telefon-alközponti rendszer korszerûsítését részekre bontotta. Annak egyik elemére, az épületek közötti összeköttetés megvalósítására, azaz az optikai kábel tervezésére és kivitelezésére a szabadkézi vételre vonatkozó szabályok szerint intézett felhívást az alábbi cégekhez: Primus-Net Kft., Compatibil Kft. és Signal Telefontechnika Kft.<br>
Ezt követõen hirdetmény közzététele nélküli tárgyalásos eljárást indított 1999. január 28-án, egységes szolgáltatású, egymás közötti korlátozásmentes, mellékállomási forgalommal rendelkezõ EURO ISDN szolgáltatású digitális alközponti rendszer telepítésére és üzemeltetésére az I. és II. számú Rendelõintézetekben. A beszerzés tárgya a hirdetmény közzététele nélkül indított tárgyalásos eljárásban az összeköttetést biztosító optikaikábel-kiépítést nem tartalmazza. A hirdetmény közzététele nélküli tárgyalásos eljárás alkalmazását ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontjára alapította, míg a gyorsított eljárást azzal indokolta, hogy a kedvezõ ajánlatot csak rövid ideig tartja fenn az azt benyújtó ajánlattevõ.<br>
Az ajánlati felhíváshoz részletes dokumentációt készített, amelyben megadta a megvalósítandó feladat mûszaki specifikációját, így többek között:<br>
– 2 db min. 2 soros display- és 12 programgombos digitális készülék,<br>
– 2 db min. 2 soros display- és 28 programgombos digitális készülék.<br>
Alapvetõ elvárásként definiálta, hogy az alközpont tegye lehetõvé azonnali riasztási funkció alkalmazását oly módon, hogy egy gomb lenyomásával egyszerre el lehessen érni 14 elõre felprogramozott (bármilyen) hívószámot és egy interface-en két ilyen riasztást lehessen egy idõben mûködtetni, továbbá az alközponthoz lehessen csatlakoztatni a meglévõ személyhívókat.<br>
Elõírta azt is, hogy az ajánlatot úgy kell elkészíteni, hogy a megfogalmazott mûszaki feladatokat és alapvetõ elvárásokat az ajánlattevõ saját költségére, ezeket mintegy megelõlegezve köteles megvalósítani, és mindezen költségeinek, kiadásainak megtérülése egy az ajánlatkérõvel létesítendõ ún. outsourcing szerzõdés legyen.<br>
A közvetlenül elküldött ajánlati felhívás kézhezvételét követõen, 1999. február 10-én a Trendex Holding Rt. nyújtott be jogorvoslati kérelmet a hirdetmény közzététele nélküli tárgyalásos gyorsított közbeszerzési eljárás ellen.<br>
Kérelmében vitatta a tárgyalásos gyorsított eljárás jogalapját. Állítása szerint az a körülmény, hogy az egyik korábbi ajánlattevõ eljáráson kívül ajánlatot tesz a beszerzés tárgyára és ezt az ajánlatot az ajánlatkérõ kedvezõnek minõsítve mellõzi a nyílt eljárást, ellentétes a Kbt. rendelkezéseivel.<br>
Sérelmezte továbbá, hogy a rendelkezésre bocsátott mûszaki dokumentáció az esélyegyenlõséget sértve került meghatározásra. A beszerzés tárgyával kapcsolatos elvárásokat ugyanis ajánlatkérõ úgy határozta meg, hogy azok egy bizonyos termékre vonatkoznak, ez pedig kísértetiesen hasonlít az elõzõ eljárásban nyertesnek hirdetett ajánlatban megajánlott feltételekhez. Nevezetesen 2 db kétsoros display, 12 és 28 programgombos digitális készülék, egy gombnyomásra 14 felprogramozott hely elérésére stb.<br>
Kérelmezõi állítás szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(4) és (5) bekezdését, 24. §-át, továbbá a tárgyalásos eljárásra vonatkozó rendelkezéseket. Mindezek alapján ideiglenes intézkedés alkalmazása mellett kérte, hogy a Döntõbizottság állapítsa meg a jogsértést, szabjon ki bírságot, utasítsa az ajánlatkérõt a Kbt. szabályainak megfelelõ eljárásra és kötelezze a jogsértõt a költségek viselésére.<br>
Ajánlatkérõ a jogorvoslati kérelem elutasítását kérte. Állítása szerint a mûszaki dokumentáció általa történt meghatározására a sürgõsség és az azonnali beavatkozást igénylõ ok miatt lehetõség volt.<br>
Az egyéb érdekeltek közül a CORAL alközpontot forgalmazó Telemobil Kft. álláspontja szerint a meghirdetett eljárás, illetve mûszaki dokumentáció nem sérti a Kbt. szabályait, illetõleg az ajánlatadásra felkért cégek érdekeit.<br>
A MATÁVCOM Kft. észrevételében elõadta, hogy a közzététel nélküli tárgyalásos eljárás jogalapja nem került megjelölésre az ajánlati felhívásban – a szövegbõl kiolvashatóan az a 70. § h) pontja –, azonban ezt nem tartják elfogadhatónak, mivel így bármelyik ajánlattevõ "kedvezõ ajánlata" jogalapul szolgálhatna egy ilyen eljárás lebonyolításának. A mûszaki leírással kapcsolatosan elõadták, hogy a túlzottan specifikus, egy bizonyos termékre (alközpontra) vonatkozó elõírások sértik a Kbt. vonatkozó szabályait.<br>
A Döntõbizottság a kérelem beérkezését követõen ideiglenes intézkedéssel a D.24/3/1999. számú határozatával a közbeszerzési eljárást felfüggesztette. A Döntõbizottság megállapította, hogy a kérelem megalapozott.<br>
Az iratokból megállapíthatóan ajánlatkérõ a tárgyalásos közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontjára alapította. A közvetlenül megküldött ajánlati felhívásban ajánlatkérõ azzal indokolja ezen eljárási fajta alkalmazását, hogy a Primus-Net Kft.-tõl 1999. január 12-i keltezésû, rendkívül kedvezõ ajánlatot kapott. Az indokolás szerint az ajánlattevõ e kedvezõ ajánlatot csak rövid ideig, 1999. február 17-ig tartja fenn. A kedvezõ ajánlat ajánlatkérõ állítása szerint a Kbt. 70. § h) pontját, míg annak rövid ideig tartó fenntartása a gyorsított eljárást alapozzák meg.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint az ajánlatkérõ tárgyalásos eljárás alkalmazására csak akkor jogosult, ha ezt a törvény kifejezetten megengedi. A törvény a Kbt. 70. § a)–i) pontjaiban felsorolt esetekben engedi meg a tárgyalásos eljárás alkalmazását. A h) pont szerint tárgyalásos eljárás alkalmazható, ha a beszerzés kedvezõ feltételei csak rövid ideig állnak fenn, és a kedvezõ feltétel igénybevétele más típusú eljárás alkalmazása esetén meghiúsulna. E törvényi rendelkezés két együttes feltétel fennállását követeli meg: a) kedvezõ feltételek fennállását; b) a kedvezõ feltételek idõbeli korlátozottságát. E két együttes feltétel csak akkor alapozza meg a h) pont alkalmazását, ha a kedvezõ feltételek nem egyetlen ajánlatkérõre, hanem a vásárlók széles körére vonatkoznak, és ezeket a kedvezõ feltételeket meghatározott idõn belül, bárki által igénybe lehet venni. Nem alapozhatja meg a h) pont alkalmazását egy olyan ajánlat, amelyet valamely potenciális ajánlattevõ – megismerve az ajánlatkérõ beszerzési szándékát –, eljáráson kívül elküld egy, és kizárólag csak egy ajánlatkérõnek. A Kbt. rendelkezései szerint ugyanis minden közbeszerzési eljárás az ajánlatkérõ felhívására indul, az ajánlatkérõ által meghatározott feltételekkel, nem pedig azzal, hogy az ajánlattevõ hívja fel az ajánlatkérõt az általa benyújtott ajánlat elfogadására, olyan ajánlati kötöttséget határozva meg, amely semmivel sem alátámasztható és indokolható. A h) pont kiterjesztõ értelmezése ellentétben áll mind a Kbt. 26. § (1) bekezdésében foglaltakkal, mind pedig az alapelvekkel. A fentiekben kifejtettek alapján jogszabálysértõ módon alkalmazott az ajánlatkérõ a h) pontra alapítva tárgyalásos eljárást.<br>
A mûszaki dokumentáció elõírásainak vizsgálata körében a Döntõbizottság megállapította, hogy az konkrét készülékspecifikus leírásokat tartalmaz, amely ellentétes a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében foglaltakkal. Alapvetõ elvárásként határozta meg a dokumentáció 3. d) pontjában azt, hogy az alközpont tegye lehetõvé a 14 elõre felprogramozott hívószám egy nyomógombbal történõ egyidejû elérését. A Primus-Net Kft. ajánlatának 15. oldalán olyan megoldást ajánl meg, amely e feltétel teljesítésére alkalmas, és hangsúlyozza is ajánlattevõ, hogy ezen szolgáltatás teljesítésére csak a CORAL alközpont képes. Ennek ellenkezõjét bizonyítandó ajánlatkérõ becsatolta Bejczi Csaba távközlési igazságügyi szakértõ (IM 4917) véleményét. Ez a szakértõi vélemény azt tartalmazza, hogy a CORAL alközponton kívül az Integrál 33 (BOSCH) és a Difinity (AT & T) típusú alközpontok is képesek az elvárt szolgáltatásokra. Az ajánlatkérõi védekezést ez a szakértõi vélemény nem alapozza meg, egyrészt azért, mert az ajánlatkérõ a Primus-Net Kft.-n (Telemobil Kft.) kívül nem hívott fel olyan ajánlattevõket, akik a szakértõ által említett alközpontokat forgalmazzák, másrészt míg a kérdéses szolgáltatást a CORAL alközpont alapvetõ funkcióként teljesíti, addig a fent hivatkozott másik két alközpont különbözõ hardver- és szoftvermegoldásokkal képes csak erre. Az ajánlatkérõi elvárás pedig éppen az volt, hogy ezt alapvetõ funkcióként legyen képes az alközpont teljesíteni.<br>
A további elõírásokat vizsgálva a Döntõbizottság megállapította, hogy a két darab minimum kétsoros display (12 és 28 programgombos digitális készülékkel) nem tekinthetõ termékspecifikusnak, mivel a jelenlegi, forgalomban lévõ modernebb alközpontok minimum kétsoros display-el üzemelnek. Ezen túlmenõen pedig nem zárta ki a felhívás, hogy eltérjenek a kétsoros kijelzéstõl.<br>
Megállapította a Döntõbizottság azt is, hogy az optikai hálózat építésére vonatkozó beszerzés a komplett telefon-alközponti rendszer korszerûsítése körébe tartozik. 1998 decemberében ajánlatkérõ ezt írásban és a korábbi jogorvoslati eljárás során szóban is kifejezetten hangsúlyozta. (D. 276/1998.) Ennek ellenére 1999. január elején a korábban egységesen kezelt beszerzését részekre bontotta úgy, hogy az optikai kábelezésre nem írt ki közbeszerzési eljárást. A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdése szerint tilos a törvény megkerülése céljából a közbeszerzést részekre bontani. Az eljárás során becsatolt iratokból egyértelmûen megállapítható, hogy az ajánlatkérõ a törvény megkerülése céljából bontotta részekre a kérdéses beszerzést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdésének c), d) pontjában és a (4) bekezdésében megjelölt jogkövetkezményeket alkalmazta. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. március 10.<br>
<br>
Divinyi József s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>