<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Szolnok Megyei Jogú Város Önkormányzata ajánlati felhívása nyílt eljárás megindítására (1643)
</b></h2><FONT size=3><i><u></i></u><br>
<br>
1. Az ajánlatkérõ neve és címe:<br>
Szolnok Megyei Jogú Város Önkormányzata<br>
5000 Szolnok, Kossuth tér 9.<br>
Telefon: 56/374-111<br>
Telefon/fax: 56/424-222<br>
<br>
<br>
2. a) A választott eljárás: nyílt eljárás.<br>
b) A szerzõdés meghatározása, amire ajánlatot kérnek: vállalkozási szerzõdés.<br>
<br>
<br>
3. a) A beszerzés tárgya és mennyisége: Szolnok Megyei Jogú Város Önkormányzatának tulajdonában lévõ alábbi, hét intézményi épület felújítása:<br>
3/1. Verseghy Ferenc Gimnázium fõépületén (Szolnok, Tisza park 2.) a homlokzati bádogos szerkezetek cseréje (II. ütem).<br>
3/2. Pálfy János Mûszeripari és Vegyipari Szakközépiskola (Szolnok, Tiszaparti sétány 2/3.) elektromos rekonstrukciója (III. ütem).<br>
3/3. Vásárhelyi Pál Közgazdasági és Postaforgalmi Szakközépiskola (Szolnok, Baross út 43.) vízhálózati felújítások (II. ütem).<br>
3/4. Kassai Úti Általános Iskola (Szolnok, Kassai út 17.) épületének homlokzati felújítása II. ütem "B" épületrész.<br>
3/5. Eötvös József Általános Iskola (Szolnok, Széchenyi krt. 22.) épületrészének tetõszigetelési munkái.<br>
3/6. Fiumei Úti Általános Iskola (Szolnok, Fiumei út 6.) víz-, szennyvízfelújítás II. üteme.<br>
3/7. 3. sz. Óvodai Intézmény (Szolnok, Jósika u. 4.) padlóburkolat helyreállítási munkái II. ütem.<br>
A felújítások mûszaki tartalma a dokumentációban intézményenként részletezésre kerül.<br>
b) A teljesítés helye: azonos az intézmények 3. a) pontban megjelölt címével.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: ajánlattevõ intézményenként önálló ajánlatot tehet.<br>
<br>
<br>
4. A teljesítés határideje: a teljesítés legkésõbbi határideje intézményeként az alábbi:<br>
– Verseghy Ferenc Gimnázium: 1999. augusztus 19.<br>
– Pálfy János Mûszeripari és Vegyipari Szakközépiskola: 1999. augusztus 6.<br>
– Vásárhelyi Pál Közgazdasági és Postaforgalmi Szakközépiskola: 1999. augusztus 19.<br>
– Kassai Úti Általános Iskola: 1999. augusztus 19.<br>
– Eötvös József Általános Iskola: 1999. augusztus 19.<br>
– Fiumei Úti Általános Iskola: 1999. augusztus 10.<br>
– 3. sz. Óvodai Intézmény: 1999. július 16.<br>
A munkaterület-átadás legkorábbi idõpontját a dokumentáció tartalmazza.<br>
<br>
<br>
5. a) A dokumentációt rendelkezésre bocsátó szervezet neve és címe: Szolnok Megyei Jogú Város Polgármesteri Hivatal titkárság, Közbeszerzés-felügyeleti Osztály, Szolnok, Kossuth tér 9., új épület I. em. 114.<br>
b) A dokumentáció megkérésének határideje: a hirdetmény közzétételétõl számított 20. napig, munkanapokon 8.00–12.00 óra között.<br>
c) A dokumentáció megvásárlásának feltételei: a dokumentációt intézményenként 8000 Ft+25% áfa, összesen 10 000 Ft/intézmény ellenértékért lehet megvásárolni, amelyet az 5. a) pontban megjelölt címen beszerezhetõ csekken kell befizetni.<br>
<br>
<br>
6. a) Az ajánlattételi határidõ: az ajánlattételi felhívás közzétételét követõ naptól számított 41. nap 10.00 óra. Amennyiben ez a nap nem munkanap, úgy az ezt követõ elsõ munkanap 10.00 óra.<br>
b) Az ajánlat benyújtásának címe: Szolnok Megyei Jogú Város Polgármesteri Hivatal titkárság, Közbeszerzés-felügyeleti Osztály, Szolnok, Kossuth tér 9., új épület I. em. 114.<br>
c) Az ajánlattétel nyelve: magyar.<br>
<br>
<br>
7. a) Annak meghatározása, hogy az ajánlatok felbontására az ajánlatkérõ kit hív meg: ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(2) bekezdésben megjelölt személyeket az ajánlatok bontására jelen ajánlati felhívással meghívja.<br>
b) Az ajánlatok felbontásának idõpontja és helye: az ajánlattételi felhívás közzétételét követõ naptól számított 41. napon 10.00 óra. Amennyiben ez nap nem munkanap, úgy az ezt követõ elsõ munkanap 10.00 óra. Helye: Szolnok Megyei Jogú Város Polgármesteri Hivatal, 5000 Szolnok, Kossuth tér 9. I. em. jegyzõi tárgyaló, 113. ajtó.<br>
<br>
<br>
8. A biztosíték nyújtásának feltételei: ajánlatkérõ nem kér biztosítékot.<br>
<br>
<br>
9. A pénzügyi ellenszolgáltatás feltételei és/vagy annak meghatározása, ahol ezek részletesen megtalálhatók: a pénzügyi ellenszolgáltatás feltételeit a dokumentáció tartalmazza.<br>
<br>
<br>
10. A nyertes közös ajánlattevõktõl gazdasági társaság létrehozásának megkövetelése: nem követelmény.<br>
<br>
<br>
11. Az ajánlattevõk pénzügyi, gazdasági és mûszaki alkalmassága igazolására kért adatok és tények: <br>
a) Pénzügyi és gazdasági alkalmasság igazolása:<br>
– három hónapnál nem régebbi cégkivonat,<br>
– a kötelezettségvállalásra jogosult aláírási címpéldánya,<br>
– pénzintézeti nyilatkozat (a pénzintézet mióta vezeti ajánlattevõ bankszámláját, számláján elõfordult-e sorban állás, nyilatkozat az ajánlattevõ fizetõképességérõl),<br>
– az elõzõ két év (1996., 1997.) mérlege,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében meghatározott (az alvállalkozókra is kiterjedõ) nyilatkozat arról, hogy a Kbt. 46. § (1) bekezdés a), továbbá c)–e) pontjaiban foglalt kizáró okok ajánlattevõvel szemben nem állnak fenn,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerinti (az alvállalkozókra is kiterjedõ) hatósági igazolás arról, hogy ajánlattevõ nem esik a Kbt. 46. § (1) bekezdés b) pontjának hatálya alá.<br>
b) Mûszaki alkalmasság igazolása:<br>
– az elõzõ három évre vonatkozó referenciák a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján,<br>
– ajánlattevõ mûszaki-technikai felszereltségének bemutatása,<br>
– azoknak az alvállalkozóknak a megnevezése, akiket a teljesítésben ajánlattevõ a közbeszerzés értékének 15%-át meghaladó mértékben igénybe kíván venni.<br>
<br>
<br>
12. Az ajánlati kötöttség idõtartama: az ajánlattételi határidõ lejártával kezdõdik, és az elbírálási idõpontot követõ 60 napig tart.<br>
<br>
<br>
13. Az ajánlatok elbírálásának szempontjai: ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el. Az ennek megítélésére szolgáló elbírálási szempontok fontossági sorrendje:<br>
– ár,<br>
– mûszaki tartalom,<br>
– határidõ,<br>
– referencia.<br>
<br>
<br>
14. Annak meghatározása, hogy lehet-e többváltozatú ajánlatot tenni: nem lehet.<br>
<br>
<br>
15. Egyéb információk:<br>
– Az ajánlattétel feltétele a dokumentációnak az ajánlatkérõtõl való megvásárlása. Egy-egy, intézményenként megvásárolt dokumentációban csak intézményenként egy ajánlat adható be.<br>
– A cégjegyzésre jogosultak által aláírt ajánlatokat egy eredeti és két másolati példányban, egy darab lezárt, cégjelzés nélküli borítékban kell benyújtani. A borítékon fel kell tüntetni a címzést, valamint az ajánlat tárgyát a dokumentációban meghatározottak szerint.<br>
– A helyszín a dokumentációban megjelölt idõpontban tekinthetõ meg. A helyszíni szemle jegyzõkönyve az 5. a) pontban megjelölt címen tekinthetõ meg munkanapokon, elõzetesen egyeztetett idõpontban.<br>
– Eredményhirdetés: az ajánlattételi határidõ lejártát követõ 30 napon belül, amelyre ajánlatkérõ írásban (telefaxon) közvetlenül hívja meg ajánlattevõket.<br>
– Ajánlatkérõ az eljárás nyertesével, visszalépése esetén a következõ legkedvezõbb ajánlatot tevõvel köt szerzõdést, az eredményhirdetéstõl számított 15 napon belül.<br>
– A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésében foglaltak az ajánlati felhívásnak részét képezik.<br>
– A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdés szerinti további írásos tájékoztató az 5. a) pontban megjelölt címrõl kérhetõ az ajánlattételi határidõ lejártát megelõzõ legkésõbb tíz nappal. A kiegészítõ információt ajánlatkérõ az ajánlattételi határidõ lejárta elõtt legkésõbb hat nappal megadja. A kiegészítõ információt a dokumentációt megvásárlók az 5. a) pontban megjelölt címen, munkanapokon, elõzetesen egyeztetett idõpontban megtekinthetik.<br>
<br>
<br>
16. Hivatkozás az elõzetes összesített tájékoztatásra: –<br>
<br>
<br>
17. A hirdetmény feladásának napja: 1999. április 1.<br>
A hirdetmény kézhezvételének napja: 1999. április 1.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>