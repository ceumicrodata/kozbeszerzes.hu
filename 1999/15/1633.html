<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1633)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.322/14/1998<br>
<br>
Tárgy: Tokheim Kft. jogorvoslati kérelme a HM Infrastrukturális Fõosztály Beruházási Osztály eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Tokheim Magyarország Mérés és Rendszer Kft. (1031 Budapest, Huszti út 60., képviseli: Dr. Rausch János ügyvéd (1056 Budapest Szerb u. 17–19., továbbiakban: kérelmezõ) jogorvoslati kérelme alapján, melyet a HM Infrastrukturális Fõosztály Beruházási Osztály (1054 Budapest, Balaton u. 7–11., továbbiakban: ajánlatkérõ) "üzemanyag-ellátó rendszer építése" tárgyú közbeszerzési eljárása ellen nyújtott be – az ajánlatkérõ 1998. december 1-jén, az ajánlatok bontásakor hozott kérelmezõre vonatkozó döntését megsemmisíti.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. <br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. október 21-én megjelent 42. számában ajánlati felhívást tett közzé üzemanyag-ellátó rendszer építése tárgyában nyílt eljárás formájában.<br>
A teljesítés helye Hódmezõvásárhely, Bercsényi Miklós Gépesített Lövészdandár.<br>
Az ajánlati felhívás 3. c) pontja alapján részajánlatot, a 14. pont alapján pedig többváltozatú ajánlatot nem lehetett tenni.<br>
Az ajánlati felhívás 11. pontja írta elõ az ajánlattevõk pénzügyi, gazdasági és mûszaki alkalmasságának igazolására szolgáló adatokat, tényeket, köztük a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdés szerinti igazolások csatolását.<br>
Az ajánlati felhívás 13. pontja alapján az ajánlatkérõ az összességében legelõnyösebb ajánlatot kívánta kiválasztani az elbírálási szempontok alábbi fontossági sorrendjében:<br>
– a cég alkalmassága a kivitelezésre az ismertetett referenciák alapján, valamint a teljesítésbe bevont alvállalkozók alapján,<br>
– az ajánlat kidolgozottsága, teljeskörûsége,<br>
– vállalási ár,<br>
– a vállalt garanciális, szavatossági és kötbérfeltételek,<br>
– befejezési határidõ,<br>
– a cég pénzügyi alkalmassága.<br>
Az ajánlati felhívás 15. pontja alapján az ajánlatkérõ dokumentációt is biztosított.<br>
Az ajánlatkérõ 1998. november 5-én bejárást és konzultációt tartott, amelyen a HÉT-BER Kft. ügyvezetõje, mint az ajánlatkérõ képviselõje ismertette és értelmezte a pályázati kiírásban foglaltakat és válaszolt a kérdésekre. A jegyzõkönyv tanúsága szerint külön felhívta a figyelmet arra, hogy a kiírás 5. pontjában felsorolt nyilatkozatokat, igazolásokat hiánytalanul csatolni kell. Ugyanakkor a tájékoztatóban elhangzott az is, hogy az ajánlatok elbírálásakor elõfordulhat, hogy a kiviteli költségek a vártnál magasabbak lesznek, ezért fenntartotta magának a jogot, hogy bizonyos – a létesítmény rendeltetésszerû használatát nem befolyásoló – feladatok végrehajtása elmaradhasson, példaként említette a védõtetõ elhagyását.<br>
A tervezõ figyelmeztette a jelenlévõket, hogy a védõtetõ elhagyása bizonyos mûtárgyak méretének megváltoztatását (vagyis a kivitelezési terv módosítását) vonhatja maga után. A tervezõ arra is figyelmeztette a pályázni szándékozókat, hogy a kiviteli tervek mûszaki leírásában szereplõ tartályok létesítési engedélyeztetése már folyamatban van, így ha más tartályok alkalmazását kívánja valaki, az engedélyeztetést is le kell bonyolítania.<br>
Az ajánlatok benyújtásának határideje 1998. december 1-je volt. A bontási jegyzõkönyv tanúsága szerint 9 ajánlat érkezett. Ajánlatot nyújtottak be: Modinvest Építõipari-Beruházó és Kereskedelmi Kft., Pantech Kft., KÉSZ Kft., Somogyi és Társa Építõ és Szolgáltató Kft., IPC Holding Rt., Vegyépszer Rt., Magyar Aszfalt Kft. Kecskeméti Fõépítés-vezetõség, Ferroép Rt. és kérelmezõ. Az ajánlatok bontásakor a jelen lévõ ajánlattevõk elõtt ismertették az ajánlattevõk nevét, címét, az ajánlatok vállalkozási árait, a tervezett kezdési és befejezési határidõket, valamint a benyújtott igazolásokat és nyilatkozatokat. A jegyzõkönyv megállapította, hogy kérelmezõ a nukleáris alap, a Pantech Kft. a nukleáris és a munkaerõ-piaci alap igazolásait nem csatolta, a hiányzó nyilatkozatok pótlására az ajánlatkérõ lehetõséget nem biztosít.<br>
A bontáson jelen nem lévõ kérelmezõ részére az ajánlatkérõ a bontási jegyzõkönyvet azonnal megküldte, amelyre a címzett még aznap, december 1-jén telefaxban válaszolt és kérte, hogy méltányosságból engedélyezzék a hiányzó nukleáris alap igazolása pótlását, valamint a tévesen közölt vállalkozási ár kijavítását a jegyzõkönyvben.<br>
Ajánlatkérõ képviselõje december 2-ai jegyzõkönyv- kiegészítésében javította a vállalkozási árat és közölte, hogy a hiányzó igazolások pótlására nem ad lehetõséget, valamint azt, hogy a jegyzõkönyv-kiegészítést minden ajánlattevõnek megküldi.<br>
Az eredményhirdetésre 1998. december 21-én került sor. Az összességében legelõnyösebb ajánlatnak a Modinvest Kft. ajánlatát minõsítette ajánlatkérõ, második legjobb ajánlat pedig a Magyar Aszfalt Kft. ajánlata lett.<br>
A kérelmezõ jogorvoslati kérelmét 1998. december 29-én nyújtotta be, melyben az ajánlatkérõ eljárást lezáró döntését sérelmezte. Elõadta, hogy a nyertes pályázó, annak ellenére, hogy a kiviteli tervekben szereplõ anyagok kizárólagos magyarországi forgalmazója a kérelmezõ, ezen anyagokra tõle nem kért árajánlatot, és mivel azokat más forrásból beszerezni nem tudja, valószínûsíthetõ, hogy a kivitelezõ a tervektõl el kíván térni, azaz az ajánlat nem felelt meg a kiírásban foglaltaknak. A kiviteli tervdokumentáció V. kötetében ajánlatkérõ ugyanis elõírta az építéshez a smartflex típusú csõrendszer, valamint schlumberger gyártmányú kútoszlop használatát, melyeknek kérelmezõ a kizárólagos forgalmazója. Kérte, hogy a Döntõbizottság állapítsa meg a jogsértés tényét, semmisítse meg az ajánlatkérõ döntését, tiltsa meg a szerzõdés megkötését, valamint kötelezze jogsértõt az eljárási díj, illetve a költségek viselésére.<br>
A kérelmezõ jogorvoslati kérelmét a tárgyaláson kiegészítette azzal, hogy álláspontja szerint az ajánlatkérõ azzal a magatartásával, hogy egyértelmûen meghatározta a csõrendszer típusát és a kútoszlop gyártmányát, megszegte a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (2) bekezdésben elõírtakat.<br>
A Döntõbizottság ideiglenes intézkedésként a szerzõdéskötést megtiltotta a D.322/3/1998. számú határozatában.<br>
Ajánlatkérõ ellenkérelmében a jogorvoslati kérelem elutasítását, az ideiglenes intézkedés megszüntetését, valamint a kérelmezõnek az eljárási költségek viselésére történõ kötelezését kérte. Álláspontja szerint a kiviteli dokumentációban a berendezések, anyagok pontos megnevezésére azért volt szükség, hogy az ajánlattevõ céljainak, szükségleteinek megfelelõ technológiára, mûszaki tartalomra és színvonalra vonatkozó elvárásoknak, az engedélyezett terveknek megfelelõ ajánlatokat tudjanak az ajánlattevõk tenni. A részletes pályázati kiírás 6.11 pontja az alkalmazott anyagok, berendezések, felszerelések tekintetében mûszakilag azonos, vagy jobb minõségû terméket tartalmazó ajánlatokról rendelkezik. Az 1998. november 5-én tartott konzultáción is külön felhívták erre ajánlattevõk figyelmét, akik közül többen ezt így is értelmezték, hiszen ajánlatukban más termékeket jelöltek meg. A dokumentációban lévõ megnevezés a beszerzés tárgyának egyértelmû meghatározására szolgált. A nyertes ajánlattevõ a felhívási tervdokumentációnak megfelelõ ajánlatot adott úgy, hogy azzal nem sértette a kérelmezõ jogos érdekét.<br>
Az ajánlatkérõ álláspontja szerint a dokumentációban megfogalmazottak helyességére vagy helytelenségére hivatkozni elkésettség miatt már nem lehet. A nyertes, a Modinvest Kft. észrevételében elõadta, hogy a kérelmezõ állításával szemben 1998. november 19-én kértek árajánlatot a kérelmezõtõl, bizonyítékul az elküldött fax másolatát és a faxgép igazolószelvényét másolatban mellékelték.<br>
A rendelkezésre álló iratok és a felek tárgyaláson tett nyilatkozatai alapján a Döntõbizottság megállapította, hogy a jogorvoslati kérelem megalapozatlan, ugyanakkor az ajánlatkérõ jogsértõ módon járt el, amikor kérelmezõ ajánlatát érvénytelennek minõsítette és az eljárás további szakaszából kizárta.<br>
A Döntõbizottság megállapította, hogy az ajánlatkérõ által nyertesnek minõsített ajánlat az ajánlati felhívásban és a dokumentációban foglaltaknak megfelel. Ezt a tényt a tárgyaláson tett nyilatkozatában már a kérelmezõ sem vitatta, hiszen a nyertes a smartflex csõrendszerre és idõközben a slumberger kútoszlopra is kért idõközben kérelmezõtõl árajánlatot.<br>
A jogorvoslati kérelemnek az a része, amely arra irányult, hogy a Döntõbizottság állapítsa meg, hogy az ajánlatkérõ megsértette a dokumentáció elkészítésénél a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdésében foglaltakat, elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdés szerint ugyanis: "Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár".<br>
Az ajánlati felhívás 1998 . október 21-én került közzétételre, ugyanezen idõpontban rendelkezésükre állt az ajánlattevõknek az ajánlati dokumentáció is.<br>
A dokumentáció jogsértõ módon történõ összeállítására vonatkozó kérelmét kérelmezõ 1999. január 16-án terjesztette elõ határidõn túl, erre tekintettel a kérelem elkésett.<br>
A Döntõbizottság – tekintettel arra, hogy az esemény bekövetkeztétõl számított 60 nap is eltelt – az ajánlatkérõ jogsértését nem állapította meg, bár megjegyzi, hogy az ajánlati felhívásnak és a dokumentációnak minden esetben összhangban kell állnia egymással, és a dokumentáció készítésénél figyelemmel kell lenni a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>ában foglaltakra.<br>
Az ajánlatkérõ az ajánlatok bontásakor 1998. december 1-jén megállapította, hogy a Pantech Kft. ajánlata nem tartalmazta a nukleáris alap és a munkaerõ-piaci alap igazolásokat, a kérelmezõé pedig a nukleáris alap igazolását, ezért a két ajánlatot érvénytelennek minõsítette. Az ajánlatkérõ hiánypótlásra lehetõséget nem biztosított.<br>
Azzal a magatartásával, hogy hiánypótlásra lehetõséget nem biztosított, az ajánlatkérõ jogszabálysértést nem követett el, hiszen a hiánypótlás biztosítása nem kötelezõ.<br>
Az ajánlatkérõ viszont jogszabálysértõ módon járt el akkor, amikor a kérelmezõ ajánlatát a nukleáris alap igazolásának hiánya miatt érvénytelennek minõsítette, és az eljárás további szakaszából kizárta.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint: A közbeszerzési eljárásban nem lehet ajánlattevõ, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
Az atomenergiáról szóló 1996. évi CXVI. törvény 62–64. §-ai rendelkezzenek a Központi Nukleáris Pénzügyi Alapról, mint elkülönített állami pénzalapról. A törvény ezen szakaszai 1998. január 1-jén léptek hatályba.<br>
Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja egy évnél régebben lejárt fizetési kötelezettség igazolását írja elõ ajánlattevõk részére a Nukleáris Pénzügyi Alappal szemben, mivel az 1998. január 1-jén lépett hatályba, egy éven túl fennálló fizetési kötelezettsége a kérelmezõnek nem állhat fenn.<br>
Az ajánlatkérõ tehát a kérelmezõ ajánlatáról jogsértõ módon állapította meg, hogy az érvénytelen, és zárta ki az eljárás további szakaszából.<br>
A Döntõbizottság 76. § (1) bekezdés c) pontjában biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és g) pontja alapján a kérelmezõre vonatkozó ajánlatkérõi döntést megsemmisítette, és kötelezte az ajánlatkérõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. január 29.<br>
<br>
Gaga Albert s. k.		dr. Engler Magdolna s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>