<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1566)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.16/10/1999<br>
Üi.: dr. Engler Magdolna<br>
Telefon: 375-8328<br>
Fax: 355-5082<br>
<br>
Tárgy: ANT Kft. jogorvoslati kérelme a Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ANT Számítástechnikai és Irodatechnikai Szolgáltató Kft. (1067 Budapest, Szondi u. 29., továbbiakban: kérelmezõ) jogorvoslati kérelmének, melyet a Budapest Fõváros Önkormányzata Fõpolgármesteri Hivatal Informatikai Ügyosztálya (1052 Budapest, Városház u. 9–11., továbbiakban: ajánlatkérõ) környezetvédelemi grafikus munkahely (hardvereszközök) beszerzése és garanciális szervizelése tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdést. Az ajánlatkérõnek az ajánlatok bontásakor a SZÜV Rt.-re vonatkozó döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. december 9-én kelt 49. számában környezetvédelmi grafikus munkahely (hardvereszközök) beszerzése és a szállított berendezések garanciális szervizelése tárgyában tett közzé ajánlati felhívást nyílt eljárás formájában.<br>
Az ajánlati felhívás 3. a) pontjában ajánlatkérõ pontosan meghatározta, hogy a személyi számítógép milyen követelményeknek kell hogy eleget tegyen. Részajánlat-tétel nem volt megengedett, többváltozatú ajánlatot a 3. a) pontban megjelölt tételek esetén lehetett tenni.<br>
Az ajánlati felhívás 11. b) pontja elõírta az ajánlattevõk részére, hogy csatolniuk kell az ajánlatukhoz a cég jelenlegi állapota szerinti, hiteles cégbejegyzési okmányokat [esetleges változásbejegyzés iránti kérelem, aláírási címpéldány, cégkivonat (az 1997. évi CXLV. tv. 3. § (3) bekezdés alapján).]<br>
Az ajánlatok beadási határidejéig, 1999. január 20-ig ajánlatot nyújtott be az Albacomp Rt., SZÜV Rt. és kérelmezõ.<br>
A bontási jegyzõkönyv rögzítette az ajánlattevõk nevét, székhelyét, ajánlati árat és a teljesítési határidõt. A bontási bizottság tagjai ellenõrizték, hogy az ajánlatok megfelelnek-e a formai és tartalmi követelményeknek, azaz az elõírás szerint 1 eredeti és 4 másolat feliratú, zárt, sértetlen borítékban kerültek-e benyújtásra, továbbá, hogy a kért igazolások és nyilatkozatok csatolásra kerültek-e, illetve azok érvényesek-e. A bontási bizottság vizsgálta továbbá, hogy az egyes részfeladatokra tett ajánlatok darabszáma és megnevezése megfelel-e az ajánlati felhívás 3. a) pontjában foglaltaknak, illetõleg a vállalt szállítási határidõ megfelel-e a kiírásban szereplõ 30 napos idõtartamnak.<br>
Az ajánlatkérõ a bontási eljárás során megállapította, hogy a benyújtott ajánlatok a formai és tartalmi követelményeknek megfeleltek, azaz érvényes ajánlatok kerültek benyújtásra.<br>
A törvényes határidõn belül a kérelmezõ jogorvoslati kérelmet terjesztett elõ a Döntõbizottsághoz, mert álláspontja szerint az ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdésben megfogalmazott esélyegyenlõség elvét.<br>
Indoklásként elõadta, hogy a bontáskor a bizottság egyik tagja jelezte, hogy az Albacomp Rt. és a SZÜV Rt. ajánlatai az aláírási címpéldányokat másolatban tartalmazzák, ennek ellenére formai hiba miatt az ajánlatokat az ajánlatkérõ nem nyilvánította érvénytelenné. Elõadta továbbá, hogy az ajánlatkérõ más beszerzés tárgyában 1999. január 19-én végzett bontási eljárás során a benyújtott ajánlatokat ugyanilyen formai hiba miatt érvénytelenné nyilvánította. Kérte ideiglenes intézkedés alkalmazását, és ajánlatkérõ döntésének megsemmisítését.<br>
A Döntõbizottság a jogorvoslati kérelem alapján ideiglenes intézkedésként D. 16/3/1999. sz. határozatával a közbeszerzési eljárást felfüggesztette.<br>
Az ajánlatkérõ érdemi észrevételében a jogorvoslati kérelmet mint megalapozatlant kérte elutasítani. Elõadta, hogy a K. É. 1998. december 9-i számában négy ajánlati felhívást tett közzé egy-egy számítástechnikai feladatra. Több ajánlattevõ több ajánlati felhívásra is benyújtott ajánlatot. Az Albacomp Rt. jelen közbeszerzési eljárásban benyújtott ajánlatának eredeti példánya tartalmazta a Fejér Megyei Bíróság, mint Cégbíróság által 1999. január 13-án kiadott cégkivonat eredeti hiteles példányát, és a Cégbíróságnak benyújtott cégjegyzési címpéldány másolatát, melynek hátoldalán megtalálható a bejegyzõ Cégbíróság eredeti hitelesítõ záradéka.<br>
A SZÜV Rt. az eredeti, hiteles aláírási címpéldányát csatolta a jelen ajánlatához, azonban a cégkivonata valóban másolatban került csatolásra, mivel a cégkivonat eredeti példánya a központi számítógép fejlesztése tárgyú, 1999. január 19-én benyújtott ajánlatához került becsatolásra, így az eredeti példány is az ajánlatkérõ birtokában megtalálható.<br>
Az ajánlatkérõ észrevételéhez mellékelte az 1999. január 19-i bontási jegyzõkönyvet, melybõl kitûnik, hogy kérelmezõ ajánlatát a központi számítógép fejlesztése tárgyú közbeszerzési eljárásban elfogadták, és formai hiba miatt nem minõsítették érvénytelenné.<br>
Az Albacomp Rt. észrevételében elõadta, hogy az ajánlata a tartalmi és formai követelményeknek megfelelt, az ajánlata tartalmazta az aláírási címpéldány hitelesített másolatát.<br>
A SZÜV Rt. észrevételében elõadta, hogy az aláírási címpéldánya az ajánlatban eredeti volt, az egyéb igazolásai részben valóban másolatok voltak, de az elõzõ napon beadott ajánlatában az eredeti példányok fellelhetõk, így azok az ajánlatkérõ birtokában voltak.<br>
A Döntõbizottság a rendelkezésre álló iratokból megállapította, hogy a jogorvoslati kérelem megalapozott.<br>
Az ajánlatkérõ nem vitathatóan az ajánlati felhívásban a cég jelenlegi állapota szerinti hiteles cégbejegyzési okmányok csatolását írta elõ az ajánlattevõk részére.<br>
A benyújtott ajánlatok közül ennek a követelménynek megfelelt az Albacomp Kft. és a kérelmezõ ajánlata.<br>
A SZÜV Rt. azonban másolatban csatolta cégkivonatát az ajánlatához, tehát ajánlata nem felelt meg az ajánlati felhívásban foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés alapján pedig az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Az ajánlatkérõ megsértette a Kbt. hivatkozott rendelkezéseit, amikor az általa elõírt formai követelményeknek nem megfelelõ ajánlatot elfogadta és azt érvényesnek minõsítette.<br>
A Döntõbizottság az ajánlatkérõ azon védekezését, mely szerint a SZÜV Rt. ajánlatát azért minõsítette érvényesnek, mert egy másik közbeszerzési eljárásban már becsatolta a hiteles cégkivonatát, elfogadni nem tudta, hiszen a Döntõbizottság mindig a konkrét közbeszerzési eljárást vizsgálja, és az adott közbeszerzési eljárásban a SZÜV Rt. ajánlata az ajánlati felhívásban foglaltaknak nem felelt meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés biztosított jogkörében eljárva a Kbt. 88. § (1) bekezdés c), d) és g) pontjai szerint jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. február 18.<br>
<br>
Dr. Engler Magdolna s. k.	Divinyi József s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>