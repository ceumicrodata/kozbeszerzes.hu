<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1637)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.15/14/1999.<br>
<br>
Tárgy: az ANT Számítástechnikai és Irodatechnikai Szolgáltató Kft. jogorvoslati kérelme Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ANT Számítástechnikai és Irodatechnikai Szolgáltató Kft. (1067 Budapest, Szondi u. 29., a továbbiakban: kérelmezõ) jogorvoslati kérelmének, melyet Budapest Fõváros Önkormányzata Fõpolgármesteri Hivatal (1052 Budapest, Városház u. 9–11., a továbbiakban: ajánlatkérõ) nevében és helyette eljárt az Informatikai Ügyosztály (1364 Budapest, Pf. 1) a Fõpolgármesteri Hivatal informatikai hálózata központi számítógép fejlesztése tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (1) bekezdését, az 52. § (1) és (2) bekezdés a) pontját, ezért megsemmisíti ajánlatkérõ 1999. január 21-én, az ajánlatok bontásakor hozott azon döntését, mely szerint az ALBACOMP Számítástechnikai Rt. ajánlattételi határidõn túl benyújtott ajánlatát befogadta (elfogadta) és ismertette.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 49. számában 1998. december 9-én ajánlati felhívást tett közzé nyílt eljárás lefolytatására központi számítógép fejlesztése beruházása I. ütemére. A közbeszerzési eljárásban kérelmezõn kívül még számos ajánlattevõ nyújtotta be ajánlatát.<br>
Az ajánlatok bontására 1999. január 21-én 10.00 óra 10 perckor került sor, ahol ajánlatkérõ az ALBACOMP Számítástechnikai Rt. ajánlatát is befogadta és további értékelésre – a részajánlattételi lehetõség miatt – elfogadta.<br>
Kérelmezõ a Döntõbizottsághoz 1999. február 2-án benyújtott jogorvoslati kérelmében sérelmezte, hogy az ajánlatkérõ az ALBACOMP Rt. pályázatát elfogadta anélkül, hogy a pályázat késedelmes benyújtásáról a bontási jegyzõkönyvben egyáltalán említést tett volna. Álláspontja szerint ajánlatkérõ ezen magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében elõírt esélyegyenlõség törvényi alapkövetelményét. Kérte a Döntõbizottságtól ajánlatkérõ azon döntésének megsemmisítését, amellyel az ajánlattételi határidõn túl benyújtott ALBACOMP Rt. ajánlatát elfogadta. Ideiglenes intézkedésként a szerzõdéskötés megtiltását indítványozta. Ajánlatkérõ 1999. február 10-én benyújtott érdemi ellenkérelmében elismerte, hogy az ajánlatok bontására nem a felhívásban megjelölt helyszínen és idõpontban került sor, de errõl az ajánlattevõket telefaxon továbbított levélben tájékoztatta. Az ALBACOMP Rt. képviselõje a bontást megelõzõen telefonon közlekedési problémára, mint "vis mayorra" hivatkozva jelezte ajánlatkérõnek elõrelátható késését, és képviselõje végül is a bontási eljárás befejezését megelõzõen megérkezett. Ajánlatkérõ biztosította az esélyegyenlõséget azáltal, hogy az ALBACOMP Rt. ajánlatát befogadta a "vis mayorra" tekintettel. Elõadta továbbá, hogy az ajánlatok bontása a Kbt. szabályainak megfelelõen történt, és az ALBACOMP Rt. ajánlata a felhívás 3. a) pontja szerint megjelölt 1. számú, azaz nagy teljesítményû file-szerver alapoperációs rendszerrel, szünetmentes tápegységgel, egyéb kiegészítõkkel, vállalati alkalmazásra 1 db berendezésre érvénytelen volt, mivel az nem felelt meg a felhívás és a dokumentáció feltételeinek. Kérte a Döntõbizottságtól annak megállapítását, hogy ajánlattevõket az eljárást lezáró döntés tekintetében sérelem nem érte.<br>
A SZÜV Rt. és a KVENTA Kft., mint egyéb érdekelték észrevételükben elõadták, hogy az ALBACOMP Rt. pályázatát a bontási eljárás megkezdése után nyújtotta be, míg a többi érdekeltek jelen jogorvoslati eljárás alapját képezõ közbeszerzési eljárásban érdemi észrevételt nem tettek.<br>
A Döntõbizottság tárgyalás tartása nélkül a rendelkezésre álló iratokból megállapította, hogy kérelmezõ jogorvoslati kérelme alapos.<br>
A Döntõbizottság a jogorvoslati eljárásban 1999. február 3-án kelt D.15/3/1999. sz. határozatával a közbeszerzési eljárást felfüggesztette.<br>
Ajánlatkérõ az ajánlati felhívás 6. a) pontja szerint az ajánlattételi határidõt a hirdetmény közzétételének napját követõ elsõ napjától számított 41. nap 10.00 órájában jelölte meg, mely a K. É. 1998. december 9-i megjelenéséhez viszonyítva 1999. január 21-én 10.00 órakor járt le. A b) pont szerint az ajánlatok benyújtásának helyszíne ajánlatkérõ Informatikai Ügyosztálya, 1052 Budapest, Városház u. 9–11. III. em. 437. sz. alatti hivatalos helyisége.<br>
A felhívás 7. b) pontja szerint az ajánlatok bontásának helyszíne a megjelölt idõpontban a II. em. 282. sz. hivatalos helyiség volt.<br>
Ajánlatkérõ által is elismerten és a bontási jegyzõkönyv tanúsága szerint az ajánlatok hivatalos bontására 1999. január 21-én 10.00 óra 10–11 perckor került sor, tehát nem a felhívásban megjelölt idõpontban. A bontási jegyzõkönyv ugyan nem tesz említést az ALBACOMP Rt. ajánlatának benyújtási idõpontjára nézve, de ajánlatkérõ által is elismerten és egyéb érdekelt ajánlattevõk által megerõsítve, arra a bontási eljárás során az ajánlattételi határidõ lejárta után került sor.<br>
Ajánlatkérõ azon magatartásával, mely szerint az ajánlatok bontására nem a felhívásban megjelölt idõpontban került sor, megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdését, mely szerint "az ajánlatokat tartalmazó zárt iratokat az ajánlattételi határidõ lejárta idõpontjában kell felbontani."<br>
Az ajánlatok bontása helyszínének (hivatalos helyiségének) megváltoztatásáról ajánlatkérõ 1999. január 18-án kelt tájékoztató levelében értesítette a lehetséges érdekelt ajánlattevõket, így ezt a Döntõbizottság jogsértõ magatartásnak nem állapította meg ajánlatkérõ terhére.<br>
Nem fogadta el azonban ajánlatkérõ azon érvelését, hogy a felhívás szerinti idõpontban azért nem tudta megkezdeni az ajánlatok bontását, mivel az általa megadott II. em. 266/C sz. helyiség technikai megközelítése bonyodalmat okozott ajánlattevõk részére.<br>
Ajánlatkérõtõl elvárható lett volna a bontás helyszíne megközelítésének olyan megszervezése, amely nem veszélyezteti a felhívás szerinti idõpontban történõ ajánlatok bontásának megkezdését.<br>
Ajánlatkérõ megsértette továbbá a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, figyelemmel a (2) bekezdés a) pontját mivel, hogy az ajánlattételi határidõ után benyújtott ALBACOMP Rt. ajánlatát elfogadta – befogadta –, azt a bontási eljáráson ismertette.<br>
A Kbt. fenti törvényhelyei elõírják, hogy "az" ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. "Érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be."<br>
Az ALBACOMP Rt. ajánlata tehát azáltal érvénytelen, hogy azt képviselõi az ajánlattételi határidõ lejárta utáni idõpontban nyújtották be az ajánlatkérõnek. Ajánlatkérõ úgy járt volna el helyesen – a Kbt. szabályait figyelembe véve – ha az ajánlat átvételét visszautasítja, és ezt a körülményt a bontási jegyzõkönyvben tényként megjelöli. Ebbõl a szempontból irreleváns ajánlatkérõ azon védekezése, hogy a bontási jegyzõkönyvben megállapítja az ALBACOMP Rt. ajánlatának az 1-es közbeszerzési tárgyra vonatkozó érvénytelenségét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva – figyelemmel a Kbt. 53. § (2) bekezdésére és a Kbt. 88. § (5) bekezdésére – a Kbt. 88. § (1) bekezdés c), d), és g) pontja szerinti jogkövetkezményt alkalmazta.<br>
A jogorvoslati eljárásban alkalmazott ideiglenes intézkedés hatálya az ügy érdemi elbírálásáig terjed ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. február 17.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>