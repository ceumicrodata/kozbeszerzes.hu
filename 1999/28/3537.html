<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3537)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.75/16/1999<br>
<br>
Tárgy: az Altus Consulting Kft. jogorvoslati kérelme Nagykanizsa Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Altus Consulting Kft. (1055 Budapest, Szalay u. 4., képviseli: dr. Rákosi Ferenc ügyvéd, 1055 Budapest, Szalay u. 4., a továbbiakban: kérelmezõ) jogorvoslati kérelmét, melyet Nagykanizsa Megyei Jogú Város Önkormányzata (8800 Nagykanizsa, Ady E. u. 2., a továbbiakban: ajánlatkérõ) költségvetési szervek átvilágítása, nulla bázisú költségvetési javaslat elkészítése tárgyú közbeszerzési eljárása ellen nyújtott be, elkésettség miatt elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. február 10-én a K. É. 6. számában tárgyalásos gyorsított eljárásra részvételi felhívást tett közzé (0306) vállalkozási szerzõdés megkötésére, melynek tárgya az ajánlatkérõ által alapított költségvetési szervek és gazdasági társaságok feladatellátásának átvilágítása, hatékonyságvizsgálata, feladatellátási koncepciójának kidolgozása, és ajánlatkérõ által jóváhagyott feladatellátási koncepció alapján pénzügyi, szakmai normatívák és mérési standardok kidolgozása, valamint a nulla bázisú költségvetési javaslat 2000. évre történõ elkészítése volt.<br>
A részvételi felhívás 3. c) pontja szerint részajánlatot nem lehetett tenni. A 8. e) pontban kikötötték, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (2) bekezdésének a) pontja szerint kell a referenciamunkákat felsorolni, különösen az elõzõ három év legjelentõsebb munkáira tekintettel. A 9. pontban határozta meg ajánlatkérõ azt, hogy három ajánlattevõt kíván meghívni, és a 11. pontban a már kiválasztott – potenciális – ajánlattevõként az Excellence Rt.-t jelölte meg. A 12. pont harmadik bekezdése szerint a tárgyalást a részvételi jelentkezést követõ 15 napon belül, írásbeli meghívás alapján kívánta ajánlatkérõ lefolytatni.<br>
A részvételi jelentkezés határidejéig 10-en jelentkeztek, nevezetesen a Vofa Conto Könyvvizsgáló, Adószakértõ Kft., a Hungaroholding Consulting Rt., a Városkutatás Rt., a Vikárius Kft., a Vectigalis Általános Vállalkozási Rt., az Elsõ Magyar Önkormányzati Vagyon és Adósságkezelõ Rt., az ÉGSZI-SENIOR Kutató és Szervezõ Kft., az Excellence Rt., a Béta Audit Könyvvizsgáló és Üzleti Tanácsadó Kft. és kérelmezõ.<br>
Ajánlatkérõ nem fogadta el a Városkutatás Rt. és a Vectigalis Általános Vállalkozási Rt. jelentkezését, így a fennmaradó nyolc jelentkezõ részére küldték csak el 1999. február 26-án faxon az ajánlati felhívást és a dokumentációt helyettesítõ információs anyagot.<br>
Az ajánlati felhívás 6. a) pontjában közölte ajánlatkérõ az 1999. március 16-án 14.00 órára kitûzött ajánlattételi határidõt, ami egyben az ajánlatok felbontásának az idõpontja is volt. Az ajánlati kötöttség idõtartamát 30 napban jelölte meg. A 13. pont tartalmazta az alábbi elbírálási szempontokat: a) szakmai elképzelések; b) szakmai alkalmasság (alvállalkozók vonatkozásában is); c) számítástechnikai háttér biztosítottsága a szükséges adatfeldolgozásokhoz és a beszerzés tárgyának, illetve eredményének jövõbeni hasznosíthatóságának modellezéséhez; d) vállalkozási díjigény; és e) bemutatott referenciák. Ugyanezen pontban közölte azt is ajánlatkérõ, hogy "a felsorolt szempontokat ajánlatkérõ nem tekinti bírálati fontossági sorrendnek".<br>
A nyolc jelentkezõ közül az Excellence Rt. és az Elsõ Magyar Önkormányzati Vagyon és Adósságkezelõ Rt. nem tett ajánlatot.<br>
Ajánlatkérõ 1999. március 19-én kelt levelében közölte az ajánlattevõkkel (köztük kérelmezõvel), hogy a továbbiakban a bírálóbizottság javaslata értelmében csak a Vofa Conto Könyvvizsgáló, Adószakértõ Kft.-vel, a Vikárius Kft.-vel és a Hungaroholding Consulting Rt.-vel fognak tárgyalni. Ugyanezen napon küldött a három, tárgyalásra kiválasztott ajánlattevõnek meghívót az 1999. március 23-án 10.00 órakor tartandó tárgyalásra.<br>
A kitûzött tárgyalási idõpontban a Vofa-Conto Könyvvizsgáló Adószakértõ Kft. tévedésbõl nem jelent meg, így ajánlatkérõ csak a Vikárius Kft.-vel, valamint a Hungaroholding Consulting Rt.-vel folytatott tárgyalást.<br>
Az eredményhirdetésre 1999. április 23-án 10.00 órakor került sor, ahol ajánlatkérõ az eljárás nyerteseként a Vikárius Kft.-t hirdette ki. E döntését az eredményhirdetésrõl távolmaradó ajánlattevõkkel – köztük kérelmezõvel is – 1999. április 26-án írásban közölte.<br>
Kérelmezõ 1999. május 7-én jogorvoslati kérelemmel fordult a Döntõbizottsághoz. Ebben sérelmezte, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdését azzal, hogy az ajánlati felhívásban nem határozta meg, hogy az ajánlatokat a törvényben rögzített mely szempontok szerint bírálja el.<br>
Álláspontja szerint ajánlatkérõ megsértette a 34. § (3) bekezdésében szereplõ rendelkezést is, mert az összességében legelõnyösebb ajánlat szempontja alkalmazása esetén az elbírálási szempontok fontossági sorrendjét is meg kell határozni. A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>és 59. §-át azzal sértette meg ajánlatkérõ, hogy nem a legkedvezõbb ajánlatot tevõt hirdette ki nyertesként. Állítása szerint a fenti ajánlatkérõi jogsértések 1999. április 23-án jutottak tudomására, ezért kérte, hogy a Döntõbizottság tárgyalás tartása nélkül semmisítse meg ajánlatkérõnek a közbeszerzési eljárást lezáró döntését a jogsértés megállapítása mellett, és kötelezze ajánlatkérõt az eljárási díj és költségek viselésére. Kérte továbbá ideiglenes intézkedéssel a szerzõdéskötés megtiltását, illetve bírság kiszabását. A Döntõbizottság a kérelem alapján a D.75/3/1999. számú határozatával ideiglenes intézkedésként a szerzõdés megkötését az ügy érdemi elbírálásáig megtiltotta.<br>
Ajánlatkérõ írásos észrevételében tárgyalás tartásának igénye nélkül úgy nyilatkozott, hogy a jogorvoslati kérelem elkésett, ezért kérte annak elutasítását. Indokolásul elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében meghatározott jogvesztõ határidõn túl érkezett a kérelem a Döntõbizottsághoz, mert az ajánlati felhívást a 274-15/1999/1. számú levelükkel 1999. február 26-án küldték meg levélben és faxon a kérelmezõ részére, így a Kbt. 34. § (2) és (3) bekezdéseire utaló kérelmezõi kifogást ettõl az idõponttól számított 15 napon belül lehetett volna elõterjeszteni. Ezt kérelmezõ elmulasztotta.<br>
Ugyanígy elmulasztotta a nyitva álló 15 napon belül jogorvoslati kérelmét benyújtani a kérelmezõ a Döntõbizottsághoz az 1999. március 19-én kelt 274 19/1999/1. számú levelük kapcsán is, melyben arról értesítették kérelmezõt, hogy vele a vállalkozási szerzõdésrõl nem kívánnak tárgyalni.<br>
Álláspontjuk szerint a lefolytatott közbeszerzési eljárás során a Kbt. szabályai szerint jártak el és az összességében legelõnyösebb ajánlatot választották ki.<br>
Az ügyben érdekelt felek közül a Vikárius Kft. érdemben úgy nyilatkozott, hogy a jogorvoslati kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ában meghatározott határidõn túl keletkezett, illetve a közbeszerzési eljárás során nem az eljárás megfelelõ szakaszában fogalmazódott meg. A Hungaroholding Consulting Rt. úgy nyilatkozott, hogy az április 23-i eredményhirdetésen részt vett, ahol az önkormányzat (ajánlatkérõ) döntését tudomásul vette. A Vofa Conto Könyvvizsgáló Adószakértõ Kft. érdemi észrevételében elõadta, hogy az eljárás lebonyolítását egyértelmûnek és korrektnek tartják. Saját hibájukból nem vettek részt a tárgyaláson, mivel annak idõpontját egy nappal elnézték. Az ÉGSZI-SENIOR Kutató és Szervezõ Kft. szerint a jogorvoslati kérelem 34. § (2) bekezdésére vonatkozó kitételeivel egyetért olyan megjegyzéssel, hogy azt nem tartja tudatos törvénysértésnek. Nem értett egyet a kérelem további részeivel, mert összességében nem tartják törvénysértõnek, s így érdekeiket sértõnek az ajánlatkérõ magatartását. A Beta Audit Könyvvizsgáló és Üzleti Tanácsadó Kft. egyetértett a jogorvoslati kérelemben írtakkal.<br>
Az ügyben érdekelt felek közül senki sem kért tárgyalást a jogorvoslati eljárás során, ezért a Döntõbizottság a rendelkezésére álló iratok, dokumentumok és írásos nyilatkozatok alapján állapította meg, hogy a jogorvoslati kérelem elkésett és ezért azt elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A Döntõbizottság kétséget kizáróan megállapította, hogy ajánlatkérõ az ajánlati felhívást 1999. február 26-án továbbította kérelmezõ részére is, így azt legkésõbb – tekintettel az ajánlattételre – az 1999. március 16-i ajánlattételi határidõig kérelmezõ is kézhez kapta. Az is megállapítást nyert a jogorvoslati eljárás során, hogy ajánlatkérõ az 1999. március 19-én kelt és továbbított levelében közölte kérelmezõvel, hogy nem kíván vele a vállalkozási szerzõdésrõl tárgyalni. Ezen értesítés kézhezvételét követõen kérelmezõ ajánlatkérõtõl nem kért tájékoztatást arról, hogy miért nem kívánnak vele tárgyalni a vállalkozási szerzõdésrõl, és a Döntõbizottsághoz sem fordult a jogvesztõ határidõn belül jogorvoslati kérelemmel a fenti ajánlatkérõi döntés ellen.<br>
A Döntõbizottság álláspontja szerint, amennyiben kérelmezõ, mintegy belenyugodva az ajánlatáról történõ tárgyalás mellõzésébe, nem kezdeményezett jogorvoslati eljárást, úgy akkor már utólag, a jogvesztõ határidõn túl arra nincs lehetõsége, hogy támadja ajánlatkérõnek a közbeszerzési eljárás nyertesére vonatkozó döntését. Arra való tekintettel, hogy a tárgyaláson és az eredményhirdetésen részt vett két ajánlattevõ közül a nyertesnek ki nem választott Hungaroholding Consulting Rt. az ajánlatkérõ nyertesre vonatkozó döntését – mint az ügyben érdekelt fél – tudomásul vette jogorvoslati eljárás kezdeményezése nélkül, a Döntõbizottság azt már nem vizsgálta, hogy a döntés helytálló-e.<br>
A fenti tényállás és indokolás alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja alapján a jogvesztõ határidõn túl érkezett jogorvoslati kérelmet elutasítja. <br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 28.<br>
<br>
Dr. Bíró László s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>