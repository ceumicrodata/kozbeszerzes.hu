<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3538)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.40/8/1999<br>
<br>
Tárgy: Orako Kft. jogorvoslati kérelme a Toldi Vasipari Szövetkezet ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Orako Kereskedelmi és Szolgáltató Kft. (1222 Budapest, Gádor u. 130., képviseli dr. Vajk Kálmán ügyvéd, 1114 Budapest, Bukarest u. 9., továbbiakban: kérelmezõ) jogorvoslati kérelmét, melyet a Magyar Posta Rt. Vezérigazgatósága Versenyeztetési Csoport (Budapest V., Sas u. 24., továbbiakban: ajánlatkérõ) "64 db idõkésleltetõ zárral ellátott páncélszekrény beszerzése" tárgyú közbeszerzési eljárásban a Toldi Vasipari Szövetkezet (3980 Sátoraljaújhely, Ipartelep út 10., képviseli dr. Takács Sándor jogtanácsos, továbbiakban: kérelmezett) jogsértése miatt nyújtott be – elkésettség miatt – elutasítja. A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ 1998. október 14-én a K. É. 41. számában 64 db idõkésleltetõ zárral ellátott páncélszekrény beszerzése tárgyában tett közzé ajánlati felhívást nyílt eljárás formájában.<br>
A lefolytatott közbeszerzési eljárás eredménytelen volt, így a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> d) pontja alapján hirdetmény közzététele nélküli tárgyalásos eljárást folytatott le a beszerzés tárgyának változatlanul hagyása mellett.<br>
Az ajánlati felhívás 32 db 250-350 kg és 32 db 500-1100 kg közötti össztömegû páncélszekrény beszerzésére irányult, a mûszaki alapkövetelmények között meghatározásra került azok 150-250 liter közötti ûrtartalma is. Elõírás volt a termékre a minimum 10 M Ft-os kockázatvállalási értékhatár, valamint az erre vonatkozó három évnél nem régebbi MABISZ-minõsítés csatolása.<br>
Az ajánlattételi határidõ és a tárgyalás idõpontja 1999. január 18-a volt. Az ajánlatkérõ 1999. február 19-én kelt levelében tájékoztatta az ajánlattevõket, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésben elõírt 30 napon belül az ajánlatokat nem bírálta el, így az 55. § (4) bekezdés alapján, figyelemmel a Kbt. 60. § (1) bekezdés e) pontjára is, az eljárás eredménytelen.<br>
A kérelmezõ és a kérelmezett úgy a nyílt, mint a tárgyalásos eljárásban ajánlatot nyújtott be.<br>
A kérelmezõ a nyílt eljárás során benyújtandó ajánlata elkészítéséhez kérelmezettõl – aki nemcsak forgalmazó, hanem gyártó cég is – árajánlatot kért.<br>
A kérelmezett 1998. november 16-án a kérelmezõ részére küldött árajánlatában ajánlatot tett többek között egy Rákóczi típusú páncélszekrényre, 850x625x486 mm-es méretben, 118 liter ûrtartalommal, 340 kg súllyal, 2 db kulcsos zárral és 1 db elektronikus idõkésleltetõ zárral ellátva, mellékelte hozzá a részletes mûszaki leírást is. A kérelmezõ részére ugyanakkor rendelkezésre állt egy kérelmezett által készített, 1998. január 1-jétõl érvényben lévõ ártájékoztató is, amelyben a Rákóczi páncélszekrény mérete 650x510x450 mm-ben és 280 kg-os súllyal szerepelt.<br>
A kérelmezõ a MABISZ-minõsítések kiadását szervezõ Plutó Információs és Szakértõ Bt.-tõl tájékoztatást kért a kérelmezett által forgalmazott Rákóczi típusú páncélszekrényekre vonatkozóan.<br>
Az 1998. december 15-én kelt tájékoztatás tartalmazta, hogy a kérelmezett 696-17/1996. nytsz. alatt rendelkezik MABISZ-minõsítéssel. A minõsítés szerint a Rákóczi 96 jelölésû páncélszekrény 25 M Ft, míg a Rákóczi 96/S jelölésû páncélszekrény 10 M Ft biztosítási kockázatvállalási értékhatárú. A tájékoztatás szerint a jelölés egy méretet is meghatároz, hiszen a más méretben ajánlott termékeiket éppen a megnevezésük különbözteti meg.<br>
Ugyanakkor a MABISZ-minõsítésbõl megállapítható, hogy a Rákóczi 96 és a 96/S jelölésû termék abban különbözik, hogy a 96 típusú termék külföldi minõsítésû zárral ellátott és a biztosítói kockázatvállalás 25 M Ft, míg a 96/S típusú termék a kérelmezett által gyártott zárral ellátott és a biztosítói kockázatvállalás mértéke 10 M Ft.<br>
A MABISZ-minõsítés méretadatokat nem tartalmaz.<br>
A Döntõbizottság megállapította azt is, hogy a minõsítés során a termékek mérete relevanciával nem bír, a minõsítésnél a lényeg a páncélszekrény kettõs fala közötti törõszilárdság, illetve a zárszerkezet minõsége. A tárgyalásos eljárásban az ajánlatok bontásakor 1999. január 18-án nemcsak az ajánlattevõk neve, székhelye, ajánlati ár és teljesítési határidõt ismertette ajánlatkérõ, hanem ismertetésre került, hogy az ajánlattevõk milyen típusú, méretû páncélszekrényre adták be az ajánlatukat.<br>
A kérelmezõ a már korábban beszerzett, kérelmezettõl kapott árajánlat, a MABISZ-minõsítés és a Plutó Bt.-tõl kapott vélemény ismeretének birtokában 1999. január 18-án, a bontási eljárást követõen az ajánlatkérõnek megküldte a Plutó Bt.-tõl kapott szakvéleményt.<br>
Az ajánlatkérõ a szakvélemény alapján a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésben biztosítottak figyelembevételével felvilágosítást kért kérelmezettõl a Rákóczi páncélszekrény típusára.<br>
A kérelmezett 1999. január 19-én kelt levelében az ajánlatát pontosította, és közölte, hogy a megajánlott Rákóczi páncélszekrény 96/S jelzésû. A szekrények paraméterei ennek megfelelõen szerepelnek az ajánlatában. Az ajánlatkérõ ezt az információt kielégítõnek minõsítette, és kérelmezõ kérésére 1999. február 19-én kelt levelében közölte, hogy a kérelmezett által megajánlott páncélszekrény 96/S típusú a MABISZ-minõsítés szerint és a szekrények paraméterei az ajánlatban ennek megfelelõen kerültek megadásra.<br>
A kérelmezõ 1999. március 5-én benyújtott jogorvoslati kérelmében kérelmezett ellen hamis adatszolgáltatás miatt jogorvoslati eljárást kezdeményezett. A kérelmezett hamis adatszolgáltatását abban jelölte meg, hogy kérelmezett olyan termékkel pályázott, amely sem árjegyzékében, sem a MABISZ-minõsítésben nem szerepel. A jogsértésrõl történõ tudomásszerzés idõpontját 1999. február 18-ában jelölte meg.<br>
A kérelmezett a jogorvoslati kérelmet mint elkésettet kérte elutasítani. Álláspontja szerint kérelmezõ már 1998. november 16-án tudomással bírt, hogy milyen típusú és méretû páncélszekrénnyel rendelkeznek, és a fenti határidõre tekintettel a Kbt.-ben a jogorvoslati kérelem elõterjesztésére nyitva álló 60 napos határidõ is eltelt 1999. március 5-én, amikor kérelmezõ a jogorvoslati kérelmét benyújtotta. Másrészrõl a jogorvoslati kérelem megalapozatlan, hamis adatszolgáltatást nem adtak, a megajánlott páncélszekrény paraméterei és a becsatolt MABISZ-minõsítés között ellentmondás nincs.<br>
Az ajánlatkérõ észrevételében elõadta, hogy kérelmezõ felvetése alapján a kérelmezettõl pontosítást kért, és kielégítõ választ kapott.<br>
A Döntõbizottságnak elsõdlegesen abban a kérdésben kellett állást foglalnia, hogy a jogorvoslati kérelem a törvényben nyitva álló határidõn belül került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint: az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A kérelmezõ által vélelmezett jogsértõ magatartás az volt, hogy a kérelmezett olyan termékkel pályázott, amelyre MABISZ-minõsítése nem volt.<br>
Kérelmezõ 1998. november 16-án jelen közbeszerzési eljárást megelõzõen kért és kapott kérelmezettõl egy olyan árajánlatot, melyben a Rákóczi típusú páncélszekrény méreteit kérelmezett 850x625x486 mm-ben, 340 kg összsúllyal jelölte meg. A kérelmezõ birtokában volt már ekkor az az ártájékoztató is, amelyben ez a termék 650x510x450 mm-es méretben, 280 kg súllyal szerepelt. Ezt az ellentmondást kérelmezõ nem tisztázta kérelmezettel, hanem a Plutó Bt.-tõl kért és kapott információ alapján vélelmezte, hogy kérelmezett MABISZ-engedély nélküli termékkel pályázik.<br>
Errõl a körülményrõl kétséget kizáróan a Plutó Bt.-tõl kapott tájékoztatás alapján tudomással bírt.<br>
Tekintettel arra, hogy az ajánlatok bontására 1999. január 18-án került sor, és ekkor ismertette ajánlatkérõ azt is, hogy az ajánlattevõk milyen típusú, méretû páncélszekrényre tettek ajánlatot, kétséget kizáró módon egyértelmûen kérelmezõ tudomására jutott az általa vélelmezett jogsértés. Azonban ezt követõen kérelmezõ nem a Döntõbizottsághoz fordult jogorvoslattal, hanem ajánlatkérõt tájékoztatta a vélelmezett jogsértõ eseményrõl.<br>
A Döntõbizottság álláspontja szerint, amennyiben az ajánlattevõ ajánlatában hamis adatot szolgáltatott, úgy ennek ténye a tárgyalásos eljárás esetén a tárgyalások befejezéséig állhat fenn. Jelen esetben a bontás és a tárgyalás idõpontja egybeesett, így a jogsértõnek tartott ajánlattevõi magatartás bekövetkezésének végsõ határideje 1999. január 18-a volt.<br>
A tudomásszerzés legkésõbbi idõpontjának tehát 1999. január 18-át kell tekinteni. Ennek alapján a jogorvoslati kérelem elõterjesztésére nyitva álló 15 napos határidõ 1999. február 2-án lejárt.<br>
A fentiekbõl következõen a Döntõbizottság nem tudta elfogadni a kérelmezõ által megjelölt 1999. február 19-i tudomásszerzési idõpontot, és ezért a kérelmet elutasította a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére alapítottan a Kbt. 88. § (1) bekezdés a) pontja szerint.<br>
A jogorvoslati eljárásban felmerült költségeket a felek maguk viselik, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja szerint csak a jogsértõt lehet kötelezni az eljárási díj és költségek viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. április 5.<br>
<br>
Dr. Engler Magdolna s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>