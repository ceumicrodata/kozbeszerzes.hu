<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3540)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D 83/15/1999<br>
<br>
Tárgy: Tisol Kft. jogorvoslati kérelme a Fõvárosi Közterület-fenntartó Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Tisol Kereskedelmi, Csomagoló, Szállító és Szolgáltató Kft. (1055 Budapest, Kossuth L. tér 13–15., képviseli: dr. Szabó M. Lajos ügyvéd, 1055 Budapest, Szalay u. 3., továbbiakban: kérelmezõ) jogorvoslati kérelmét, melyet a Fõvárosi Közterület-fenntartó Rt. (1081 Budapest, Alföldi u. 7., továbbiakban: ajánlatkérõ) "útszóró só szállítása" tárgyú közbeszerzési eljárása ellen nyújtott be – elkésettség miatt – elutasítja. Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ a K. É. 1999. április 21-én megjelent 16. számában ei. 30 000–90 000 t, tapadásgátlóval kevert, ömlesztett útszóró só (kõsó) szállítása tárgyában tett közzé ajánlati felhívást nyílt eljárás formájában.<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági, mûszaki alkalmasságuk igazolására kért adatokat, melyek a következõk voltak:<br>
– pénzintézeti nyilatkozat a fizetõképességrõl, mióta vezetik az ajánlattevõ bankszámláját, melyen volt-e sorban állás,<br>
– 30 napnál nem régebbi cégkivonat,<br>
– 1995–1997. évi fõbb mérlegadatok,<br>
– igazolások és nyilatkozat arról, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>alapján ajánlattevõ közbeszerzési eljárásban való részvételének nincs akadálya,<br>
– elõzõ három év legjelentõsebb, igazolt szállítási és minõségi referenciáinak ismertetése,<br>
– ajánlattevõ jelen termék forgalmazására vonatkozó ISO szerinti minõségbiztosítási tanúsítása (az ajánlatadás feltétele) a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése h) pontja szerint,<br>
– 2 kg-os anyagminta, az egyenletes minõségrõl gyártómûvi igazolás és nyilatkozat, valamint magyarországi felhasználási engedély.<br>
Ajánlatkérõ dokumentációt is bocsátott az ajánlattevõk rendelkezésére, melynek 3. oldalán az "egyéb feltételek" között ajánlatkérõ elõírta, hogy ajánlattevõ rendelkezzen a termék forgalmazására vonatkozó ISO minõségbiztosítási tanúsítvánnyal.<br>
Az ajánlattételi határidõ 1999. június 1-je volt.<br>
Az ajánlati dokumentációt az alábbi cégek vásárolták meg: Auroma Kft., Solinwest Kft., Magyar Plastiroute Kft., Octopus Kft., Sara Lee De Hungária Kft., Solvent Rt., Várfalvi Kft., Suller Kft., Südsalz GmbH és kérelmezõ.<br>
A kérelmezõ – a postabélyegzõ tanúsága szerint – 1999. május 12-én nyújtott be jogorvoslati kérelmet a Döntõbizottsághoz. Álláspontja szerint ajánlatkérõ jogsértõ módon írta elõ a dokumentációban az ISO minõségbiztosítási tanúsítvány meglétét, mert ezzel a magatartásával a potenciális ajánlattevõk körét leszûkítette, megsértve ezzel az esélyegyenlõség elvét.<br>
Kérte ideiglenes intézkedésként az eljárás felfüggesztését.<br>
Kifogásolta továbbá, hogy az ajánlati felhívás 11. pontjában ajánlatkérõ elõírta, hogy "magyarországi felhasználási engedélyt kér" az átadott ÚT 3-2.401. sz. útügyi mûszaki feltételeknek megfelelõ sómintára, de nem határozta meg, hogy az milyen engedély legyen, azaz  hogy melyik magyarországi felhasználást engedélyezõ intézettõl fogadja el az igazolást.<br>
A jogorvoslati kérelme álláspontja szerint nem elkésett, hiszen a dokumentáció megvásárlásának idõpontjától kezdõdõen vált a közbeszerzési eljárásban érdekeltté, ennek figyelembevételével jelen esetben a dokumentáció megvásárlásának idõpontját, azaz 1999. április 21-ét kell a tudomásszerzés idõpontjának tekinteni, és innen kezdõdik a kérelem benyújtására rendelkezésre álló 15 napos határidõ.<br>
Az ajánlatkérõ a jogorvoslati kérelmet egyrészt mint elkésettet, másrészt mint megalapozatlant kérte elutasítani.<br>
Indoklásként elõadta, hogy az 1999. április 21-én közzétett ajánlati felhívás is tartalmazta, hogy az ajánlattevõknek mûszaki alkalmasságukat az ISO szerinti minõségbiztosítási tanúsítvánnyal kell igazolniuk.<br>
A tudomásszerzés idõpontját ettõl az idõponttól kell számítani, így a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés h) pontja a minõségtanúsítvány megkövetelését lehetõvé teszi, így jogszerûen jártak el, amikor az ajánlattevõktõl kérték az ISO minõségtanúsítvány meglétét.<br>
Az Octopus Kft., a Solvent Kft., és a Suller Kft. érdemi észrevételében az ajánlatkérõ eljárását jogszerûnek minõsítette.<br>
A Várfalvi Kft. érdemi észrevételében elõadta, hogy az ISO minõségbiztosítási tanúsítvány megkövetelése esélyegyenlõtlenséget teremt.<br>
A Döntõbizottság megállapította, hogy a jogorvoslati kérelem elkésett.<br>
A közbeszerzésekrõl szóló 1995. évi XL. törvény ( a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerint: az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A kérelmezõ számára jogsértõ esemény kétséget kizáróan az ajánlattevõk részére az ISO minõségbiztosítási tanúsítvány elõírása volt.<br>
Az ajánlatkérõ ezen követelménye a K. É. 1999 . április 21-én megjelent hirdetményében megfogalmazásra került. A kérelmezõ általa vélelmezett jogsértõ elõírásról a megjelenés napján, vagy – amennyiben postai úton kapta kézhez a K. É.-t – az ezt követõ napon tudomást szerzett.<br>
Jelen esetben a kérelmezõ a jogorvoslati kérelmében kifogásolt jogsértõ magatartásról kétségkívül az ajánlati felhívásból szerzett tudomást, hiszen innen szerezte azt az információt is, hogy a dokumentációt hol és mikor lehet megvásárolni. A dokumentáció megvásárlását követõen e körben újabb ismereteket nem szerzett, hiszen az ajánlatkérõ a dokumentációban csak megismételte az ajánlati felhívásban már közzétett követelményét, mely szerint a mûszaki alkalmasság körében az ajánlattevõknek az ISO minõségbiztosítási tanúsítvánnyal való rendelkezésüket igazolniuk kell.<br>
Ennek figyelembevételével a jogorvoslati kérelem elõterjesztésére nyitva álló 15 napos határidõ legkésõbb 1999. május 7-én lejárt. Ehhez képest az 1999. május 12-én benyújtott jogorvoslati kérelem elkésett.<br>
Nem osztotta a Döntõbizottság a kérelmezõ azon álláspontját, hogy a dokumentáció megvásárlásának idõpontjától kell a kérelem elõterjesztésére nyitva álló 15 napos határidõt számítani, mivel ezen idõponttól vált az ügyben érdekeltté.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése kimondja: a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az ajánlati felhívás tartalmazza mindazokat a lényeges információkat, amelyek alapján a potenciális ajánlattevõk már meg tudják ítélni, hogy az adott közbeszerzési eljárás részesévé kívánnak-e válni. Ennek alapján az adott közbeszerzési eljárásban az érdekeltségüket a potenciális ajánlattevõk már valószínûsíteni tudják. Ebbõl következõen nyilvánvaló, hogy az ajánlati felhívásban megjelent jogsértések ellen minden olyan érdekelt nyújthat be jogorvoslati kérelmet, akinek a jogsértés jogát  vagy jogos érdekét sérti  vagy veszélyezteti.<br>
A Döntõbizottság eljárása során ideiglenes intézkedést nem alkalmazott, mivel annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában megfogalmazott törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 79. § (5) bekezdésére alapítottan a jogorvoslati kérelmet mint elkésettet elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. június 14.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>