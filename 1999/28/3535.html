<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3535)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.77/8/1999.<br>
<br>
Tárgy: Excellence Rt. jogorvoslati kérelme a Pécs Megyei Jogú Város Polgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Excellence Rt. (1137 Budapest, Újpesti rkp. 7. I. em. 5., a továbbiakban: kérelmezõ) jogorvoslati kérelmét, melyet a Pécs Megyei Jogú Város Polgármesteri Hivatal (7601 Pécs, Széchenyi tér 1., továbbiakban: ajánlatkérõ) "a nulla bázisú önkormányzati és intézményi költségvetés tervezéséhez kötõdõ mérések, elemzések és szimulációk pénzügyi szakmai normarendszerének megalkotása és a gazdasági társaságok feladatellátásának vizsgálata, valamint városi településfejlesztési stratégia alkotása és a folyamat PR-tanácsadása" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. április 7-én megjelent, 14. számában tárgyalásos gyorsított eljárás megindítására tett közzé részvételi felhívást.<br>
A beszerzés tárgya a részvételi felhívás 3. a) pontja alapján: a nulla bázisú önkormányzati és intézményi költségvetés tervezéséhez kötõdõ mérések, elemzések és szimulációk pénzügyi szakmai normarendszerének megalkotása és a gazdasági társaságok feladatellátásának vizsgálata, valamint városi településfejlesztési stratégia alkotása és a folyamat PR-tanácsadása volt.<br>
A részvételi felhívás 8. pontja tartalmazta a résztvevõktõl kért, pénzügyi, gazdasági és mûszaki alkalmasságuk alátámasztását bizonyító adatokat, melyek a következõk voltak:<br>
– Pénzügyi, gazdasági alkalmasságot igazoló – a benyújtáskor 30 napnál nem régebbi – pénzintézeti nyilatkozat az 1996. és 1997. évi mérleg (egyszerûsített) beszámolója.<br>
– Cégismertetés, ezen belül a személyi állomány szakmai bemutatása, a cég jelenlegi állapota szerinti cégbejegyzési okmányok másolata.<br>
– Az ajánlattevõ által az elõzõ 3 évben készített hasonló jellegû munkák bemutatása.<br>
– Ajánlattevõi nyilatkozat és hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében elõírtak szerint.<br>
A részvételi felhívás 11. pontja felsorolta az ajánlatkérõ által már kiválasztottak nevét és címét.<br>
Az ajánlatkérõ tájékoztatást adott arról is, hogy a részvételi jelentkezések elbírálásáról a jelentkezési határidõt követõ 15 napon belül közvetlenül írásban értesíti a kiválasztott jelentkezõket.<br>
A részvételi jelentkezésre nyitva álló határidõig, 1999. április 19-ig részvételre jelentkeztek: Vikárius Kft., Medgyessy Tanácsadó Kft., Hungaroholding Consulting Rt. és kérelmezõ.<br>
A részvételi jelentkezések bontásáról készített jegyzõkönyv tartalmazta, hogy a Medgyessy Tanácsadó Kft. és a Hungaroholding Consulting Rt. hiánytalanul nyújtotta be az elõírt igazolásokat és dokumentumokat.<br>
A Vikárius Kft., a Seldom Kft. és a Szegedi Felsõoktatási Szövetség József Attila Tudományegyetem mint konzorcium nyújtotta be a részvételi jelentkezését, azonban az elkülönített állami pénzalapokkal szembeni fizetési kötelezettségek teljesítésérõl igazolást nem csatoltak.<br>
A kérelmezõ részvételi jelentkezésébõl hiányzott az 1996. és 1997. évi mérleg beszámolója.<br>
Ajánlatkérõ a részvételi jelentkezéseket 1999. április 27-én értékelte, és arra az álláspontra helyezkedett, hogy a kérelmezõ által pótlólag megküldött és ajánlatkérõhöz – a részvételi jelentkezés határidejének lejártát követõen – 1999. április 26-án érkezett 1996. és 1997. évi mérlegbeszámolót nem fogadja el.<br>
Ennek alapján ajánlatkérõ megállapította, hogy a kérelmezõ részvételi jelentkezése nem felelt meg a felhívásban foglaltaknak, ezért a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja alapján az érvénytelen, és a Kbt. 53. § (2) bekezdése szerint az eljárás további szakaszában nem vehet részt, azaz tárgyalásos eljárásra nem hívják meg. Ajánlatkérõ ugyanerre az álláspontra helyezkedett a Vikárius Kft. által létrehozott konzorcium esetében is.<br>
A döntésrõl 1999. április 29-én kelt levelében tájékoztatta az ajánlatkérõ az érdekelteket, kérelmezõnek pedig a részvételi határidõ lejártát követõen küldött, a mérlegbeszámolókat tartalmazó küldeményét felbontatlanul 1999. április 30-án visszapostázta.<br>
Kérelmezõ ezt követõen terjesztett elõ jogorvoslati kérelmet, melyben az ajánlatkérõ döntését sérelmezte.<br>
Indokolásul elõadták, hogy 1999. április 23-án észlelték, hogy a részvételi jelentkezésükhöz az 1996. és 1997. évi mérlegbeszámoló nem került becsatolásra, melynek pótlásáról azonnal intézkedtek, amelyet az ajánlatkérõ a részvételi jelentkezések elbírálását megelõzõen a tértivevény tanúsága szerint 1999. április 26-án át is vett.<br>
Kérelmezõ álláspontja szerint ajánlatkérõ az 1996. és 1997. évi mérlegbeszámolók becsatolását nem jogszerûen kérte, hiszen a pénzügyi, gazdasági és mûszaki alkalmasság igazolását csak a Kbt.-ben meghatározott módon lehet megkövetelni, ebbe a körbe pedig a mérlegbeszámoló nem tartozik. Álláspontjuk szerint a mérlegbeszámolókat – mivel azokat a Cégbíróságnál letétbe kell helyezni – mindenki megtekintheti, mert annak adatai nyilvánosak.<br>
Az ajánlatkérõ tévesen nem fogadta be az utólag megküldött mérlegbeszámolókat, hiszen erre vonatkozóan a Kbt. elõírást nem tartalmaz, csak az ajánlatok nem módosíthatók az ajánlattételi határidõ lejártát követõen.<br>
A kérelmezõ szerint az ajánlatkérõ nem jogszerûen minõsítette a részvételi jelentkezésüket a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek, mert ez a rendelkezés az ajánlatra vonatkozik.<br>
Az ajánlatkérõnek a részvételi jelentkezések bontásakor meg kellett volna állapítani a mérlegbeszámolók hiányát és hiánypótlási lehetõséget kellett volna biztosítania.<br>
Kérte a Döntõbizottságtól ideiglenes intézkedés alkalmazását, ajánlatkérõ jogsértésének megállapítását.<br>
Az ajánlatkérõ a jogorvoslati kérelmet mint megalapozatlant kérte elutasítani.<br>
Érdemi észrevételében elõadta, hogy a részvételi jelentkezések bontását végzõ bizottság észlelte a mérlegbeszámolók hiányát, megállapítást nyert az is, hogy a tartalomjegyzék sem utalt a mérlegbeszámolókra, így nem lehetett azt vélelmezni, hogy azok véletlenül maradtak ki a részvételi jelentkezésbõl.<br>
Álláspontjuk szerint jogszerûen jártak el, amikor a kérelmezõ részvételi jelentkezését érvénytelennek minõsítették.<br>
Indokolásként elõadták, hogy tévesen hivatkozik a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdésében megfogalmazottakra, hiszen ez a rendelkezés az ajánlat módosításának tilalmára vonatkozik, jelen esetben nem módosításról, hanem hiányzó iratok pótlásáról van szó.<br>
Álláspontjuk szerint jogszerûen kérték a mérlegbeszámolókat, hiszen az ajánlatkérõnek jogában áll minden olyan adat és dokumentum kérése, melybõl az ajánlattevõ pénzügyi, gazdasági alkalmasságára következtetni tud. A mérleg pedig egyértelmûen ebbe a kategóriába tartozik.<br>
Hivatkozik továbbá ajánlatkérõ arra, hogy a Kbt.-ben nincs elõírás arra vonatkozóan, hogy az érvénytelenségi okot annak észlelésekor közölni kellene, továbbá a hiánypótlásra a törvény lehetõséget nem biztosít, a Közbeszerzések Tanácsa 4/1996. (K. É.) ajánlása pedig nem kötelezõ érvényû, de ez az ajánlás is csak a Kbt. 46. §-ban foglalt igazolások és nyilatkozatok vonatkozásában ad lehetõséget hiánypótlásra.<br>
A Vikárius Kft. érdemi észrevételében elõadta, hogy az ajánlatkérõ az eljárása során túlzó szigorúsággal élt, amikor formális okokra hivatkozással részvételi jelentkezésüket nem fogadta el. Kifogás tárgyává tette, hogy ajánlatkérõ dokumentációt nem adott át a potenciális ajánlattevõk részére. A Döntõbizottság a rendelkezésre álló iratok alapján megállapította, hogy a jogorvoslati kérelem nem megalapozott.<br>
A részvételi felhívással indult tárgyalásos eljárásra a felhívását ajánlatkérõ 1999. április 7-én tette közzé a K. É.-ben, a részvételi jelentkezés határideje 1999. április 19. volt.<br>
Kérelmezõ a részvételi felhívásban foglaltakat ismerte, hiszen a részvételre jelentkezését határidõben beadta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése kimondja, hogy "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár".<br>
A fentiekre figyelemmel az 1999. május 10-én beterjesztett jogorvoslati kérelem azon része, mely a pénzügyi, gazdasági alkalmasság körében a mérlegbeszámolók kérésének jogszerûségét vitatja, elkésett, hiszen a tudomásra jutás idõpontjától (1999. IV. 19.) számított 15 napos határidõ a jogorvoslati kérelem benyújtásának idõpontjában (1999. május 10.) lejárt. Jelen közbeszerzési eljárásban a tárgyalásos eljárás részvételi felhívással indult. Ebben az esetben a közbeszerzési eljárás – szemben a nyílt eljárással – két szakaszra oszlik. Az elsõ szakaszban kell a részvételre jelentkezõknek az ajánlatkérõ által a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ban elõírt módon a feladat teljesítésére vonatkozó pénzügyi, gazdasági és mûszaki alkalmasságukat bizonyítani.<br>
Az ajánlatkérõ a benyújtott részvételi jelentkezések vizsgálata alapján állapítja meg, kik azok a jelentkezõk, akik a feladat teljesítésére vonatkozó pénzügyi, gazdasági és mûszaki alkalmasságukat megfelelõen igazolták és ezt követõen kerülhet sor az ajánlattételre történõ felhívásra, ajánlattételi határidõ megjelölése mellett.<br>
A kérelmezõ által sem vitatottan a részvételi jelentkezése az elõírt mérlegbeszámolókat nem tartalmazta, így részvételi jelentkezése nem felelt meg a részvételi felhívásban megfogalmazott követelménynek, azaz alkalmasságát az elõírt módon nem igazolta.<br>
Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése kimondja, hogy a meghívásos és a tárgyalásos eljárásra egyébként – ha e törvény másként nem rendelkezik – a nyílt eljárás szabályait kell megfelelõen alkalmazni, jogszerûen állapította meg az ajánlatkérõ, hogy a részvételi jelentkezése kérelmezõnek a Kbt. 52. § (2) bekezdés d) pontja alapján érvénytelen.<br>
Tény, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban elõírt igazolások és nyilatkozatok utólagos csatolására a KT 4/1996. (K. É.) ajánlása lehetõséget biztosit, de ajánlatkérõ dönthet abban a kérdésben, hogy a hiánypótlásra lehetõséget ad-e vagy sem, hiszen az ajánlás nem jogszabály.<br>
Jelen esetben az ajánlatkérõ a hiánypótlásra lehetõséget nem biztosított, eljárása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ban megfogalmazott pénzügyi, gazdasági és mûszaki alkalmasság körében hiánypótlásra sem a Kbt., sem a KT ajánlása lehetõséget nem ad.<br>
Tekintettel arra, hogy hiánypótlásra a Kbt. szabályai szerint lehetõség nincs, ebbõl következõen nem tartalmaz a Kbt. elõírást arra vonatkozóan sem, hogy az érvénytelenségi okot, annak észlelésekor közölni kellene.<br>
A Döntõbizottság eljárása során ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ban meghatározott feltételeit nem állapította meg. A Döntõbizottság a Kbt. 76. § (1) bekezdésében biztosított jogkörében eljárva a jogorvoslati kérelmet mint megalapozatlant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. május 26.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>