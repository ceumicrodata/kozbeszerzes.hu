<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3542)
</b></h2><FONT size=3><i><u></i></u><br>
1025 Budapest, Margit krt. 85.<br>
Telefon: 375-9693<br>
Ikt. sz.: D.84/10/1999<br>
Üi.: dr. Csitkei Mária<br>
<br>
Tárgy: a Strabag Rt. jogorvoslati kérelme a Nyugat-dunántúli Vízügyi Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Strabag Hungária Építõ Rt. Magasépítési Területi Igazgatóság, Csorna (9300 Csorna, Erzsébet királyné 1., továbbiakban: kérelmezõ) által a Nyugat-dunántúli Vízügyi Igazgatóság (9700 Szombathely, Vörösmarty u. 2., továbbiakban: ajánlatkérõ) a "Kis-Balaton védõrendszer II. ütem: Zalavári Információs Centrum megvalósítása" tárgyú közbeszerzési eljárás ellen benyújtott kérelmének a Döntõbizottság helyt ad. Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért a Döntõbizottság 2 000 000 Ft, azaz kettõmillió forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi továbbá a Döntõbizottság az ajánlatkérõt, hogy a határozat kézhezvételétõl számított 15 napon belül fizessen meg a kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. február 24-én megjelent 8. számában nyílt eljárás lefolytatására ajánlati felhívást tett közzé a rendelkezõ részben megjelölt beszerzés tárgyában. A közbeszerzési eljárás lefolytatásával az Országos Vízügyi Beruházási Mérnöki Konzulens és Tervezõ Kft.-t bízta meg.<br>
A felhívás 4. pontja szerint a megvalósítás határideje: 2000. augusztus 31. A felhívás szerint ajánlattevõknek a pénzügyi, gazdasági és mûszaki alkalmasságuk igazolására a következõ dokumentumokat kellett csatolni:<br>
– cégbemutatás,<br>
– számlavezetõ pénzintézet igazolása az ajánlattevõ fizetõképességének megállapítására,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatok és hatósági igazolások,<br>
– az elõzõ 3 év mérlege és eredménykimutatása,<br>
– az ajánlattevõ jelenlegi állapota szerinti eredeti, vagy közjegyzõ által hitelesített cégbejegyzési okmányok,<br>
– cégkivonat, az esetleges változásbejegyzési kérelem, aláírási címpéldány,<br>
– az elmúlt 3 év szakterületi referenciamunkáinak felsorolása évenkénti bontásban, továbbá az egyes referenciák beruházói, a referenciáról tájékoztatást adó személy és telefonszáma megnevezése,<br>
– az ajánlattevõ szakterületi mûszaki, technikai felszereltsége, gépi felszereltség,<br>
– azon mûszaki vezetõk megnevezése és szakmai végzettségük igazolása, akik a teljesítésért, illetve a minõségbiztosításért felelõsek,<br>
– azon alvállalkozók megnevezése, akiket ajánlattevõ a közbeszerzés értékének 15%-át meghaladó mértékben igénybe kíván venni,<br>
– az elismert – bármely nemzeti rendszerben akkreditált – minõségbiztosító intézménytõl származó tanúsítvány.<br>
Az ajánlatok elbírálásának szempontjai – fontossági sorrendben – a következõk:<br>
– referenciamunkák (az alvállalkozókat is beleértve),<br>
– pénzügyi, gazdasági stabilitás,<br>
– mûszaki, technikai felszereltség,<br>
– ajánlati ár, jótállási feltételek,<br>
– 1999. évi teljesítés vállalásának mértéke.<br>
Ajánlatkérõ ajánlati dokumentációt is készített, mely tartalmazta a részletes mûszaki specifikációt, tételes mennyiségi kiírást, jogerõs építési engedélyt, valamint a szerzõdési feltételeket is rögzítõ részletes ajánlati kiírást.<br>
Ajánlattevõk részére egyes mûszaki kérdések tisztázására 1999. március 17-én helyszíni konzultációt tartottak, melynek során a teljesítés határidejét 2000. július 30-ában határozták meg.<br>
Az ajánlatok bontására 1999. április 6-án került sor. A kérelmezõ, a Lacuna Kft., a Profi 2007 Bt., a Horváth-Ép Kft., a Mávépcell Kft., a Zalai Építési Vállalkozó Rt., az Ékköv Önkormányzati Vállalat és a Takép Kft. nyújtottak be ajánlatot.<br>
Ajánlatkérõ elbírálta az ajánlatokat, majd a május 4-i nyilvános eredményhirdetésen nyertesnek a Lacuna Kft. ajánlatát mondta ki, vele a szerzõdést ua. napon megkötötte.<br>
Kérelmezõ nem volt jelen az eredményhirdetésen, így írásban értesült az eljárást lezáró döntésrõl.<br>
Kérelmezõ 1999. május 14-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a Lacuna Kft.-t minõsítette nyertesnek, annak ellenére, hogy az õ ajánlata jobb volt, mint a nyertesé. Kifogásolta, hogy a nyertes ajánlattevõ az ajánlati adatlap 6. pontjában mûszaki változtatásra tett ajánlatot, pedig az ajánlati felhívás 14. pontja alternatív ajánlat tételére nem adott lehetõséget.<br>
Ajánlatkérõ megbízottja a május 25-én kelt észrevételében kérte a jogorvoslati kérelem elutasítását, védekezésül elõadta, hogy a legkedvezõbb ajánlatot hirdette ki nyertesnek.<br>
A kérelmezõ ajánlatának hátrányaként hivatkozik arra, hogy:<br>
– a pénzügyi stabilitását illetõen a hosszú lejáratú kötelezettségei a mérleg szerinti eredményének mintegy kétszeresét teszik ki,<br>
– a nettó 3%-os bankgarancia-vállalást kérelmezõ annak ellenére tette, hogy erre vonatkozó igény nem szerepelt az ajánlati feltételek között,<br>
– a kérelmezõ 1999. évi teljesítésének mértéke nem felelt meg az ajánlatkérõ azon elvárásának, hogy a tél beállta elõtt minél nagyobb készültségi fokon legyen a létesítmény.<br>
Kérelmezõ kifogására közölte, hogy a nyertes ajánlattevõ által benyújtott adatlapban foglaltak nem tekinthetõk alternatív ajánlatnak.<br>
A Zalai Építési Vállalkozó Rt. május 26-i és az Ékköv Önkormányzati Vállalat május 18-i beadványa érdemi észrevételt nem tartalmazott. A Mávépcell Kft. május 21-i észrevételében közölte, hogy egyetért a kérelmezõvel, mert nem látja meggyõzõnek a nyertes ajánlattevõ pénzügyi, mûszaki alkalmasságára vonatkozó ajánlatkérõi indokolást.<br>
Döntõbizottság a kérelmezõ jogorvoslati kérelme, az ajánlatkérõ észrevétele, valamint a közbeszerzési eljárás során keletkezett iratok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott értékelési szempontok egyike szerint a legkedvezõbb ajánlatot tette."<br>
Ajánlatkérõ az ajánlati felhívás alapján a 34. § (1) bekezdés b) pontja szerinti – az összességében legelõnyösebb ajánlat – szempontjai alapján kívánta elbírálni az ajánlatokat.<br>
A Döntõbizottság az egyes értékelési szempontok szerint tételesen megvizsgálta az ajánlatokat és megállapította, hogy a kérelmezõ ajánlata kedvezõbb volt, mint a nyertesé.<br>
Az elsõ elbírálási szempont az ajánlattevõ és alvállalkozói referenciái.<br>
A Strabag Rt., mint a kérelmezõ "anyacége", nagyszámú és volumenû referenciát sorolt fel, ezt a saját maga által végzett, szintén nagy volumenû munkákat igazoló levelekkel is alátámasztotta (15% feletti alvállalkozót nem jelölt meg). A nyertes ajánlattevõ és alvállalkozói – az Ékköv Vállalat és Horváth-Ép Kft. – referenciái számban és volumenben is jóval kisebb mértékûek, mint a kérelmezõé. Ezen értékelési szempontból a kérelmezõ ajánlata volt a jobb.<br>
A pénzügyi-gazdasági stabilitást – mint második értékelési szempontot – illetõen a kérelmezõ nagy értékû – 700 millió Ft – jegyzett tõkét, eredményes gazdálkodást, míg a nyertes ajánlattevõ kis értékû alaptõkét, kis volumenû, nyereséges gazdálkodást igazolt.<br>
Ebbõl az elbírálási szempontból is jobb volt a kérelmezõ ajánlata. A Döntõbizottság nem fogadta el az ajánlatkérõ megbízottjának a kérelmezõ ajánlatával szembeni érvelését, miszerint a kérelmezõnek a mérleg szerinti eredménye mintegy kétszeresét kitevõ kötelezettségvállalása van, mert arra kérelmezõ megfelelõ vagyoni fedezettel rendelkezik.<br>
A harmadik értékelési szempontból is jobb volt a kérelmezõ ajánlata.<br>
Kérelmezõ 150 fõ mûszaki szakembert alkalmaz, kimagaslóan nagy értékû gépparkkal, ISO–9002 minõsítéssel rendelkezik.<br>
A nyertes ajánlattevõ 43 fõ mûszaki szakembert alkalmaz, kis értékû gépparkja van. ISO–9002 minõsítéssel rendelkezik. Alvállalkozói részrõl a mûszaki-technikai felszereltséget nem ismertette.<br>
A negyedik elbírálási szempont az ajánlati ár és jótállási feltételek.<br>
Kérelmezõ 118 776 046 Ft vállalkozói díjért, a nyertes ajánlattevõ 122 633 784 Ft vállalkozói díjért vállalta a létesítmény felépítését.<br>
Kérelmezõ a létesítmény egészére a törvényben elõírt szavatossági idõtartamon túlmenõen további 36 hónap szavatosságot vállalt, valamint 18 hónap garanciát. A jótállási feltételek körében ajánlatkérõnek értékelnie kellett azt is, hogy kérelmezõ a garanciális idõszak egészére a vállalkozói díj 3%-ának megfelelõ bankgaranciát vállalt és a felhívásban elõírtnál magasabb kötbért vállalt.<br>
A nyertes ajánlattevõ csak a víz-, csatorna- és fûtésszerelési munkára vállalt 36 hónap garanciát, a létesítmény további részeire csak 12 hónapot, a kötbérre nézve pedig csak a felhívás szerintit vállalta.<br>
A kérelmezõ ajánlata tehát a negyedik elbírálási szempontból is jobb volt.<br>
Az ötödik elbírálási szempont az "1999. évi teljesítés vállalásának mértéke". Az ajánlati árból kiindulva a teljesítési határidõre vetítetten kérelmezõ 1999. évre 53%-os, a nyertes 75%-os teljesítési mértéket vállalt.<br>
Ajánlatkérõ ebbõl az elbírálási szempontból a nyertes ajánlatát az 1999-es készültségi fokra tekintettel minõsítette jobbnak a kérelmezõ ajánlatánál. Ez az értékelés azonban nem helytálló. Ezen elbírálási szempontot illetõen ugyanis az ajánlatkérõ sem az ajánlati felhívásban, sem az ajánlati dokumentációban nem határozta meg, hogy a kisebb, vagy a nagyobb mértékû teljesítést tekinti-e kedvezõbbnek. Ha a határidõkre vonatkozó általánosan kialakult kritériumot vesszük figyelembe, akkor valóban a nagyobb mértékû teljesítés lenne a kedvezõbb. Ajánlatkérõ azonban azzal az indokkal minõsítette kedvezõtlenebbnek a nyertes ajánlatánál a kérelmezõ ajánlatát, hogy az 1999-es alacsonyabb készültségi fok miatt kétséges, hogy kérelmezõ a vállalt – 2000. május 20-i – határidõre teljesíteni tudná a szerzõdést. A Döntõbizottság rámutat arra, hogy ez az ajánlatkérõi megállapítás már a teljesítés körébe esik és mint ilyen, a közbeszerzési eljárásban nem képezheti vizsgálat tárgyát és ezáltal az értékelés alapjául sem szolgálhat. Ily módon ezen elbírálási szempontból a két ajánlat egyenértékû.<br>
Az ajánlati felhívásban meghatározott 5 értékelési szempont tételes vizsgálata alapján a Döntõbizottság megállapította, hogy 4 értékelési szempontból a kérelmezõ ajánlata volt a jobb, 1 értékelési szempontból pedig – annak megfelelõ definiáltsága hiányában – azonosnak értékelhetõ.<br>
Összességében tehát kérelmezõ ajánlata jobb volt, mint a nyertes ajánlat.<br>
Az ajánlatkérõ a döntését nem az ajánlati felhívás szerinti értékelési szempontok alapján történt értékelés eredményének megfelelõen hozta meg, ezáltal nem a legelõnyösebb ajánlatot benyújtó ajánlattevõt hirdette ki nyertesnek.<br>
Ajánlatkérõ a döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59.  §</a> (1) bekezdésében foglaltaknak. Ezért a Döntõbizottság a Kbt. 76. §-ában foglalt jogkörében eljárva a 88. § (1) bekezdés d), f) és g) pontja szerint rendelkezett.<br>
A Döntõbizottság a kérelmezõ kifogására megvizsgálta a nyertes ajánlatát abból a szempontból, hogy az ajánlati adatlap 6. pontjában foglaltakra tekintettel érvényes-e.<br>
Megállapította, hogy a nyertes ajánlattevõ az ajánlati dokumentációban meghatározott mûszaki tartalomhoz képest a beszerzés tárgyán belül maradva (pl. krómozott korlátok mázolt kivitel helyett, jobb minõségû útalap, látványterv a kertépítéshez) ajánlott fel minõségi többletet, ezért a nyertes ajánlata megfelelt az ajánlati felhívás és dokumentáció elõírásainak, tehát érvényes. <br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1999. június 8.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>