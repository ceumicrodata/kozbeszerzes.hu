<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4172)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.102/9/2000<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a DEOEC közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság Elnöke) által az Euromedic Kft. (1051 Budapest, Vörösmarty tér 1.) által képviselt DEOEC (a továbbiakban: ajánlatkérõ) "intenzív osztály bõvítése és rekonstrukciója, szeptikus mûtõblokk átalakítása és rekonstrukciója, tetõtéri klímagépközpont kialakítása és légtechnikai szerelése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére tekintettel a 70. § (2) bekezdés a) és b) pontját, ezért az ajánlatkérõ közbeszerzési eljárás során hozott valamennyi döntését az ajánlati felhívásig visszamenõleg megsemmisít<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ 2000. március 29-én hirdetmény közzététele nélküli tárgyalásos közbeszerzési eljárást indított "intenzív osztály bõvítése és rekonstrukciója, szeptikus mûtõblokk átalakítása és rekonstrukciója, tetõtéri klímagépközpont kialakítása és légtechnikai szerelése" tárgyában.<br>
Eljárásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontját jelölte meg, majd a tárgyaláson ezt akként módosította, hogy a c) pontra való hivatkozását visszavonta.<br>
Ezen eljárási fajta választásának indokaként elõadta, 1999-ben fõvállalkozói szerzõdést kötött a Hunép Rt.-vel az I. sz. Sebészeti Klinika bõvítési és rekonstrukciós munkáinak elvégzésére. A szerzõdés szerint a rekonstrukció a meglévõ intenzív osztályt és a földszinti mûtõblokkokat is érintette.<br>
Hivatkozott a 21/1998. sz. népjóléti miniszteri rendeletre, amely olyan minimálkövetelményeket ír elõ a gyógyászati helyiségek vonatkozásában, melynek a rekonstrukció folyamán meg kell felelni.<br>
Elõadta azt is, hogy a fenti feltételek biztosításán túlmenõen egy regionális feladatot ellátó új Aneszteziológiai és Intenzív Terápiás Tanszék felállítása is az eredeti rekonstrukciós munkálatok terjedelmének bõvítését jelenti. A munkálatok egy épületen belül, egymásra ható ellátórendszerekkel készülnek, így a bõvített feladatok nem elkülöníthetõk, a jelen közbeszerzési eljárás értéke pedig a fõvállalkozási szerzõdés értékének kb. 30%-át teszi ki.<br>
A Döntõbizottság Elnöke a rendelkezésére bocsátott iratok alapján kétségesnek találta a tárgyalásos közbeszerzési eljárás megalapozottságát, ezért hivatalból jogorvoslati eljárást kezdeményezett az ügyben.<br>
A Döntõbizottság a jogorvoslati eljárást megindította, és arról értesítette a feleket.<br>
A D.102/4/2000. számú határozatával 2000. április 4-én ideiglenes intézkedésként a Döntõbizottság a közbeszerzési eljárást felfüggesztette, mert úgy találta, hogy a közbeszerzés tisztasága megsértésének veszélye fennáll. Ajánlatkérõ a jogorvoslati eljárás során írásban, majd azt a tárgyaláson kiegészítve az alábbi nyilatkozatot tette: A jogorvoslati eljárás megszüntetését kérte, mert álláspontja szerint jelen közbeszerzési eljárásban új beszerzés nem történik az eredeti szerzõdés teljesítéséhez képest, továbbá a jogszabályi követelményeknek való megfeleléshez szükséges a kiegészítõ építési beruházás.<br>
Nyilatkozatában kifejtette, hogy az Egyetemi Tanács, tekintettel a felsõoktatási reform keretében végrehajtott egyetemi integrációra, 1999. április 22-én döntött az új tanszék felállításáról, a korábbi közbeszerzési eljárás ajánlati felhívását pedig 1999. április 27-én bocsátotta az ajánlattevõk rendelkezésére.<br>
Ehhez képest az eredeti ajánlati felhívásban azért nem szerepelt az új tanszéki követelményeknek megfelelõen az intenzív osztály korszerûsítése, illetve kialakítása, mert a tanszékvezetõ kinevezésére csak augusztusban került sor, és tulajdonképpen az õ igényei, elképzelései voltak meghatározóak a tekintetben, hogy a 21/1998. NM rendelet által elõírt normákon túlmenõen milyen módon kerüljön kialakításra az osztály.<br>
Ajánlatkérõ elõadta azt is, hogy tekintettel a fentiekre, amennyiben. az 1999-ben megkötött szerzõdés az ott megkötött formában teljesülne, az ajánlatkérõ érdekei sérülnének, hiszen az ajánlatkérõ jelenlegi igényei nem kerülnének kielégítésre, az OEP pedig nem finanszírozná meg a tanszék tevékenységét.<br>
Ajánlatkérõ kifejtette nyilatkozatában, hogy jelen beszerzést azért nem lehet mûszakilag elválasztani a korábbi szerzõdés teljesítésétõl, mert az ellátórendszerek egy egységet alkotnak, és azok egy része nem alakítható ki a korábbi munkáktól elkülönítetten.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás eseteit a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése alapján a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja szerint az ajánlatkérõ tárgyalásos 	eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy a kiegészítõ építési beruházási munka, illetve szolgáltatás értéke nem haladja meg a közbeszerzés értékének ötven százalékát, és a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A fent idézett törvényhely elõírja, hogy akkor kerülhet sor a tárgyalásos eljárás alkalmazására, ha a kiegészítõ építési beruházási munkának a korábbi nyertes ajánlattevõvel való elvégzése elõre nem látható körülmények folytán vált szükségessé.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja szerinti tárgyalásos eljárás alkalmazásának a törvény helyes értelmezése szerint csak akkor lehet helye, ha egy már lezárult közbeszerzési eljárás eredményeként megkötött szerzõdés teljesítése az eredeti feltételek szerint nem lehetséges, és a teljesítés csak akkor válik lehetõvé, ha további munkát végeznek, illetve szolgáltatást nyújtanak. Ez a többletmunka vagy szolgáltatás olyan, hogy az eredetileg megajánlottól mûszakilag szét nem választható, és olyan, amelynek a teljesítéshez való szükségessége a szerzõdés megkötésekor nem volt elõre látható, nem volt elõre tudható. Az elõre nem látható körülménynek tehát szorosan a mû szerzõdés szerinti teljesítéséhez kell kapcsolódnia. Az a körülmény, hogy idõközben egy magasabb színvonalú beruházásra keletkezik ajánlatkérõi igény – függetlenül attól, hogy ez elõre látható vagy sem – a korábban megrendelt, az eredeti feltételek szerinti teljesítést nem teszi lehetetlenné, mert attól egyáltalán nem függ.<br>
A Döntõbizottság a rendelkezésre bocsátott ajánlatkérõi dokumentumokból és ajánlatkérõ nyilatkozatából kétséget kizáróan megállapította, hogy a tanszék és az annak megfelelõ intenzív osztály felállításának ténye, illetõleg a hivatkozott NM rendelet elõírásai már az alapeljárás ajánlati felhívásának kibocsátásakor adottak voltak. Az a körülmény, hogy a tanszékvezetõ csak késõbb került kinevezésre, és személyes – nem jogszabályi – igényeit csak ekkor tudta meghatározni, semmiképp sem vonható az "elõre nem látható körülmények" kategóriájába.<br>
Mindezek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontját, mivel a hirdetmény közzététele nélküli tárgyalásos eljárásnak nem volt jogalapja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében biztosított jogkörében eljárva észlelte, külön jogsértés megállapítására azonban nem került sor, hogy ajánlatkérõ az ajánlati felhívás és az ahhoz tartozó dokumentáció összeállításakor nem az építési beruházásokra vonatkozó elõírásoknak megfelelõen járt el.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontban biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 26.<br>
<br>
Dr. Bakonyi Dolli s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>