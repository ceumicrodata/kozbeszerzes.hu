<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4094)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.114/10/2000<br>
<br>
Tárgy: az Excellence Rt. jogorvoslati kérelme a Csurgó és Térsége Területfejlesztési Önkormányzati Társulás közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerezések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Excellence Pénzügyi Tanácsadó és Szervezésfejlesztõ Rt. (1137 Budapest, Újpesti rkp. 7. II. 5., továbbiakban: kérelmezõ) jogorvoslati kérelmére a Csurgó és Térsége Településfejlesztési Önkormányzati Társulás (8840 Csurgó, Széchényi tér 2.) kistérségek és települések regionális együttmûködése módszertanának és területének kidolgozása címû programban az "Immateriális javak, stratégiai terv, PR- és marketingtanulmány, képzés, megvalósíthatósági tanulmány" tárgyú közbeszerzési eljárása ellen indult eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdését, ezért ajánlatkérõ döntését a részvételi felhívás közzétételéig visszamenõ hatállyal megsemmisíti.<br>
Kötelezi az ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérô meghívásos gyorsított eljárás lefolytatására részvételi felhívást tett közzé a K. É. 2000. március 8-án megjelent 10. számában, a rendelkezõ részben megjelölt beszerzés tárgyában.<br>
Ezen eljárási forma alkalmazását azzal indokolta, hogy a beszerzés tárgyát képezõ munkát az EU PHARE Kísérleti Program Alap által kiírt pályázat alapján 2000. augusztus 25-ig el kell végezni.<br>
A felhívás 9. pontjában ajánlatkérõ meghatározta a résztvevõk pénzügyi, gazdasági és mûszaki alkalmassága igazolására kért adatok és tények körét. A 10. a) pont szerint a jelentkezõk alkalmasságának elbírálását ajánlatkérõ a következõ szempontok alapján végzi:<br>
"–  a részvételre jelentkezõ szakemberei és vezetõi rendelkeznek a beszerzés tárgyára vonatkozó, hasonló tárgyú munkában való jártassággal,<br>
– alkalmas az, aki rendelkezik a beszerzés tárgyára vonatkozó referenciával,<br>
– a részvételre jelentkezõ pénzügyi és gazdasági helyzete, fizetési kötelezettségének teljesítése, gazdálkodás eredményessége."<br>
A 10. b) pontban ajánlatkérõ kikötötte, hogy alkalmatlannak minõsíti a szerzõdés teljesítésére azt a jelentkezõt:<br>
– aki nem rendelkezik legalább egy, felsõfokú szakirányú végzettségû, legalább 2 éves szakmai gyakorlattal rendelkezõ munkatárssal,<br>
– akinek szakemberei és vezetõi nem rendelkeznek a beszerzés tárgyára vonatkozó hasonló munkában való jártassággal,<br>
– aki nem rendelkezik a beszerzés tárgyára vonatkozó referenciával,<br>
– aki nem jogosult a beszerzés tárgyára vonatkozó tevékenység folytatására a cégkivonat alapján.<br>
A részvételi jelentkezés benyújtásának határidejéig, március 20-ig négy jelentkezés érkezett ajánlatkérõhöz: a kérelmezõ, a DHV Mo. Kft., a Pannon Remark Kft. és a Vitolla Bt. jelentkezése.<br>
Ajánlatkérõ március 24-ével bezárólag elbírálta a jelentkezéseket, és elkészítette a "Tájékoztató az eljárás eredményérõl" dokumentumot. A tájékoztató szerint ajánlatkérõ csak a DHV Mo. Kft.-t minõsítette alkalmasnak, a Pannon Remark Kft.-t és a Vitolla Bt.-t a felhívás 9.1., 9.2. és 10. pontjában foglaltakra alapítottan minõsítette alkalmatlannak, kérelmezõt pedig a felhívás 10. a) pontjára hivatkozva azzal az indokkal, hogy "a gazdálkodása eredményességét nem mutatta be".<br>
Kérelmezõ április 11-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérô õt alkalmatlannak minõsítette a szerzõdés teljesítésére, annak ellenére, hogy a felhívás 10. a) pontja szerinti valamennyi alkalmassági kritériumnak megfelel, ezt a felhívásban elõírtak szerint a jelentkezésében dokumentumokkal tanúsította.<br>
Kérelmezõ ezen túlmenõen több vonatkozásban feltételezte az ajánlatkérõ eljárásának jogszerûtlenségét. Kérte a Döntõbizottságot, vizsgálja meg a közbeszerzési eljárást a tekintetben, hogy ajánlatkérõ rendelkezett-e pénzügyi fedezettel, az eljárásba bevont személyek rendelkeznek-e megfelelô szakértelemmel, az eljárás elõkészítésében ajánlatkérõ nevében nem járt-e el valamelyik jelentkezõ, valamint készített-e a beszerzés tárgyának meghatározására ajánlatkérô megfelelô mûszaki leírást. Álláspontja szerint ajánlatkérõ az eljárás elsõ, részvételi szakaszát úgy kezelte, mintha az az ajánlati szakasz lett volna, ezen álláspontját igazolandó hivatkozott az ajánlatkérõ március 29-én kelt, részére fax útján 14,59 órakor továbbított értesítésére, miszerint "az Önök pályázata a nyertes ajánlatot követõ legkedvezõbb ajánlat volt".<br>
Kérte ideiglenes intézkedésként a szerzõdéskötés megtiltását, és ajánlatkérõ kötelezését arra, hogy õt az eljárásba vonja be, jogkövetkezményként pedig a jogsértés megállapítását, és ajánlatkérõnek a kérelmezõ alkalmatlanságát kimondó döntése megsemmisítését.<br>
Ajánlatkérõ az április 20-án kelt beadványában kérte a jogorvoslati kérelem elutasítását. Fenntartotta a kérelmezõ alkalmatlanságára vonatkozó döntését és annak indokát. Közölte, hogy kérelmezõt kizárólag a gazdálkodása eredményességének bemutatása hiánya miatt tekinti alkalmatlannak a szerzõdés teljesítésére.<br>
Elõadta, hogy a közbeszerzési eljárásba bevont személyek megfelelõ szakértelemmel rendelkeznek, a "legalább 3 tagú bizottság tagjai között van szakvizsgával rendelkezõ, valamint a közbeszerzés tárgyára vonatkozó szakember is", a bizottság tagjai összeférhetetlenségi nyilatkozatot tettek. A jogorvoslati eljárásban kérdésre elõadta, hogy azért indította meg a közbeszerzési eljárást, hogy a jelentkezések birtokában megállapítsa, kik alkalmasak a beszerzés tárgya szerinti feladat elvégzésére. Ezt követõen biztosították volna a társulásban részt vevõ városok és kistérségi települések a beszerzéshez szükséges pénzügyi fedezetet. Az eljárás továbbfolytatását attól tették függõvé, hogy lesz-e elegendõ pénzeszközük, jelenleg komoly fizetési problémáik vannak. Az eljárás második szakaszához szükséges dokumentumokat még nem készítette el, az alkalmasnak minõsített jelentkezõt tárgyalásra még nem hívta meg.<br>
A Döntõbizottság a felek írásos és a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése elõírja, hogy ajánlatkérõ a közbeszerzési eljárás lefolytatására irányuló ajánlati vagy részvételi felhívását csak akkor teheti közzé, ha rendelkezik a beszerzéshez szükséges pénzügyi fedezettel. Ez alatt azt kell érteni, hogy ajánlatkérõnek olyan mértékû pénzügyi fedezettel kell rendelkeznie a felhívás közzétételekor, amennyi elegendõ a beszerzés tárgya szerinti szolgáltatásért járó ellenszolgáltatás megfizetéséhez. Ajánlatkérõ által a tárgyaláson elõadottakból megállapítható, hogy ajánlatkérõ a felhívás közzétételekor csak az eljárás elsõ, részvételi szakaszának közzétételéhez és e szakasz lefolytatásához elegendõ pénzeszközzel rendelkezett.<br>
A Döntõbizottság megállapította, hogy ajánlatkérô a részvételi felhívását a Kbt.-ben elõírt alapvetõ feltétel – a pénzügyi fedezet rendelkezésre állása – hiányában tette közzé, ezáltal ajánlatkérõ megsértette a Kbt. 32. § (2) bekezdését. Ezen jogsértés csak a közbeszerzési eljárásnak a részvételi felhívás közzétételére visszamenõ hatállyal történõ megsemmisítése útján orvosolható.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja lehetõséget ad az ajánlatkérõ részére, hogy a közbeszerzés realizálásához nem elegendõ pénzügyi fedezet hiányában az eljárást eredménytelennek nyilvánítsa. Ajánlatkérõ az eljárás elsõ, részvételi szakaszának eredménye kihirdetése – egy jelentkezõnek a szerzõdés teljesítésére való alkalmassá minõsítése – helyett akkor járt volna el jogszerûen, ha az eljárást a szerzõdés megkötésére való képtelenné válása címén eredménytelennek minõsíti.<br>
A kérelmezõ kérte annak vizsgálatát is, hogy ajánlatkérõ készített-e a beszerzés tárgyának meghatározásához mûszaki leírást, az eljárásba bevont személyek rendelkeztek-e megfelelõ szakértelemmel, illetve a részvételi jelentkezõk közül nem volt-e olyan, aki részt vett a közbeszerzési eljárás elõkészítésében.<br>
A Döntõbizottság eltekintett ezen kérdések vizsgálatától, mert a közbeszerzési eljárást a fenti indokok szerint annak megindítására visszamenõ hatállyal kellett megsemmisítenie, ily módon nincs jelentõsége annak, hogy ajánlatkérõ a megsemmisített eljárásban esetlegesen még milyen jogsértéseket követett el.<br>
A jogorvoslati kérelem elsõdlegesen annak megállapítására irányult, hogy ajánlatkérõnek a kérelmezõ alkalmatlanságát kimondó döntése nem volt helytálló. A közbeszerzési eljárás megsemmisítésére tekintettel ez a kérelem okafogyottá vált, ugyanis egy megsemmisített eljárásba kérelmezõt már úgy sem lehetne bevonni.<br>
A Döntõbizottság mindemellett az ajánlatkérõ újabb eljárására vonatkozó iránymutatásként megjegyzi, hogy ajánlatkérô nem minôsíthette volna minden további vizsgálat nélkül kérelmezõt alkalmatlannak a szerzõdés teljesítésére, miután az alkalmatlanná minõsítés indokaként hivatkozott 10. a) pont negyedik bekezdésében szereplô gazdálkodás eredményessége" szövegrész az alkalmasság és nem az alkalmatlanná minõsítés szempontjai között van meghatározva. Ily módon azon a jogcímen, hogy kérelmezõ "a gazdálkodás eredményességét nem mutatta be", csak akkor állapítható meg az alkalmatlanság, ha ajánlatkérõ elõírja a gazdálkodás eredményessége bemutatásának módját is (pl. mérleg és/vagy eredménykimutatás), és ezen, konkrétan elõírt ismertetési mód szerint benyújtott részvételi jelentkezésbõl kérelmezõ gazdálkodásának eredménytelensége lett volna megállapítható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 12.<br>
<br>
Dr. Csitkei Mária s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>