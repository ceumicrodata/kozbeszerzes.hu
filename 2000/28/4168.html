<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4168)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.163/9/2000<br>
Tárgy: Számítástechnikai és Ügyvitelszervezõ Rt. jogorvoslati kérelme a Központi Statisztikai Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Számítástechnikai és Ügyviteltervezõ Rt. (1145 Budapest, Szugló u. 9–5., képviseli dr. Szatmári Sándor ügyvéd, 1145 Budapest, Szugló u. 9–5., továbbiakban: kérelmezõ) jogorvoslati kérelmének, melyet a Központi Statisztikai Hivatal (1025 Budapest, Keleti K. u. 5–7., képviseli dr. Patay Géza ügyvéd, 1026 Budapest, Pasaréti út 72., továbbiakban: ajánlatkérõ) "2001. népszámlálás adatbeviteli rendszer kialakítása, megvalósítása és mûködtetése" tárgyú közbeszerzési eljárása ellen nyújtott be, a Döntõbizottság helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdésének a) pontjára figyelemmel a Kbt. 24. § (2) bekezdésében foglaltakat, ezért megsemmisíti ajánlatkérõ kérelmezõ kizárását kimondó, és az ezt követõ valamennyi döntését, és ajánlatkérõt 1 000 000 Ft, azaz egymillió forint bírság megfizetésére kötelezi. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032-01720361-00000000 számú számlájára köteles befizetni.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 2000. március 16-án megjelent 11. számában részvételi felhívást tett közzé tárgyalásos eljárás lefolytatására a "2001. évi népszámlálásról szóló, 1999. évi CVIII. törvény rendelkezései szerint a természetes személyek és a lakások tekintetében 2001. február 1-jei eszmei idõponttal sorra kerülõ általános összeírás (népszámlálás) OCR technikájú adatbeviteli rendszerének kialakítása, megvalósítása és mûködtetése a dokumentációban foglalt részletes feltételek szerint" tárgyban.<br>
A tárgyalásos eljárás jogcímét a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában jelölte meg.<br>
Többváltozatú ajánlat tétele megengedett volt, részajánlatot azonban nem lehetet tenni.<br>
Ajánlatkérõ a részvételi felhívás 8. pontjában meghatározta a résztvevõk pénzügyi, gazdasági és mûszaki alkalmasságának igazolására kért adatokat és tényeket, a 9. pontban pedig rendelkezett az alkalmasság elbírálásának, illetve a szerzõdés teljesítésére alkalmatlanná minõsítés szempontjairól is.<br>
Az ajánlatok elbírálásának szempontja az összességében legelõnyösebb ajánlat volt. Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A §</a> (1) bekezdésének eleget téve, a meghívni kívánt ajánlattevõk keretszámát négyben határozta meg, illetve megjelölte az általa már kiválasztott ajánlatkérõket is: a Bull Kft.-t, a Szenzor Kft.-t és az Idom 2000 Kft.-t. Ajánlatkérõ a részvételi felhívás 13. pontjának harmadik francia bekezdésében nyilatkozatot kért a részvételre jelentkezõktõl arról, hogy a Kbt. 46. § (1) bekezdésének a) és c) pontjában foglalt kizáró okok sem a jelentkezõ, sem pedig a közbeszerzés értékének tíz százalékát meghaladó mértékben igénybe venni kívánt alvállalkozó tekintetében nem állnak fenn.<br>
Ajánlatkérõ részvételi dokumentációt is kibocsátott, amely a közbeszerzési eljárás tárgyára vonatkozó részletes leírás keretében tartalmazta a jelentkezõk számára fontos technikai információkat.<br>
A részvételi jelentkezés határidejére, 2000. április 11-re a kérelmezõ, a Bull Kft., a Drebis IT Kft., a Montana Rt., a Synergon Rt., a Szenzor Kft. és az Unisys Kft. adta be részvételi jelentkezését.<br>
Ajánlatkérõ a jelentkezéseket megvizsgálta, majd a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti igazolások vagy nyilatkozatok és egyéb formai hiányosságok pótlására 2000. április 25-ig biztosított lehetõséget. Hiánypótlási felhívásában ajánlatkérõ tételesen megjelölte az egyes részvételi jelentkezések hiányosságait.<br>
2000. április 26-án ajánlatkérõ a részvételi jelentkezésekkel kapcsolatosan az alábbi eredményt hirdette ki:<br>
– a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése a) pontja alapján kizárta a közbeszerzési eljárásból kérelmezõt,<br>
– a szerzõdés teljesítésére alkalmatlannak minõsítette az Unisys Magyarország Kft.-t,<br>
– az ajánlati szakban meghívni kívánta következõ ajánlattevõket: Bull Kft., Montana Rt., Synergon Informatika Rt., Szenzor Kft.<br>
Kérelmezõ május 11-én jogorvoslati kérelmet nyújtott be, amelyben kérte, hogy a Döntõbizottság ideiglenes intézkedésként függessze fel az eljárást, semmisítse meg az ajánlatkérõnek az eljárás során hozott kizáró döntését, és ajánlatkérõ vonja be az õ ajánlatát az elbírálás alá.<br>
Részletes indokolásul az alábbiakat adta elõ:<br>
Ajánlatkérõ a közbeszerzési törvény 53. § (1) bekezdés a) pontja alapján zárta ki õt az eljárásból.<br>
Az indoklás a továbbiakban azt tartalmazta, hogy kérelmezõ nem a jogszabályi szöveg pontos megismétlésével hivatkozott a 46. § (1) bekezdés c) pontjára nyilatkozatában.<br>
A kizárás jogellenes, mert õ két nyilatkozatában is eleget tett nyilatkozattételi kötelezettségének a 46. § (1) bekezdés c) pontjára való hivatkozással. Elõször a részvételi pályázat 1. sz. nyilatkozatában, amikor kijelentette: "A Számítástechnikai és Ügyvitelszervezõ Rt. nevében nyilatkozzuk, hogy társaságunk nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjai, illetve a (2) bekezdés hatálya alá..." A mondat második felében pedig a Kbt. 46. § (1) bekezdés c) pontjában elõírt összeférhetetlenségi és egyéb kizáró okoknál szigorúbb rendelkezéseket nevesített példálózó jelleggel 1-tõl 6 pontig. A felsorolt pontok teljességgel lefedik a hatályos Kbt. 46. § (1) bekezdés c) pontjában foglaltakat, de semmiképpen nem szûkítik le a törvényi rendelkezést, mindösszesen példálózóan nevesít olyan okokat, melyek személyében nem állanak fenn.<br>
Ezt követõen a hiánypótlási felhívásra új nyilatkozatot tett kérelmezõ, melyben ismételten kijelenti, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontjában szabályozott összeférhetetlenségi ok az ajánlattevõ személyében nem áll fenn.<br>
A közbeszerzési jog, összhangban a magyar közigazgatási és polgári jog szabályaival, egyetlen esetben sem írja elõ, hogy ajánlattevõ nyilatkozatának megtételekor a hivatkozott jogszabály rendelkezéseit szó szerint vegye át. Nyilatkozatának érvényességéhez elegendõ a jogszabályi szakaszra való utalás. A nyilatkozatokat a magyar jogban tartalmuk alapján kell megítélni, és nem válnak attól érvénytelenné, ha nem szó szerint idézik a hatályos jogszabály szövegét.<br>
Ajánlatkérõ a kizárás indokaként azt is megjelölte, hogy õ az 1999. szeptember 1-je elõtt hatályos Kbt. szerint tette meg nyilatkozatát. Kérelmezõ álláspontja szerint azonban a módosítás elõtti Kbt. szigorúbb kizáró okokat tartalmazott, mint a jelenleg hatályos szabályok, így amennyiben õ nyilatkozatában magára nézve a törvény és a kiírás szövegénél kötelezõen elõírtnál szigorúbb kizáró okok meglétét cáfolja, természetesen az megfelelõ kell hogy legyen a hatályos elõírásoknak is, és a nyilatkozatának érvénytelenségét nem eredményezheti.<br>
Ajánlatkérõ érdemi észrevételében kérte a megalapozatlan kérelem elutasítását. Kérelmezõ részvételi jelentkezéséhez csatolt 1. sz. nyilatkozatával kapcsolatban elõadta, hogy annak megszövegezése nem egyértelmû. Bár a kérelmezõ a nyilatkozat második bekezdésében kijelentette, hogy nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontjában foglaltak hatálya alá, ezen kijelentésének elfogadhatóságát a 2. és 3. pontokban írtakkal kétségessé tette.<br>
A 3. pont elsõ fordulata azt tartalmazza, hogy "Részvénytársaságunkat a közbeszerzési eljárásból hamis ajánlattétel miatt nem zárták ki." A fentiekben vastagon kiemelt határozott névelõ a magyar nyelv szabályai szerint olyan értelmet ad, hogy az ajánlatkérõ által megindított jelen közbeszerzési eljárásból nem zárták ki a kérelmezõt. Ez ugyan igaz, de a Kbt. nem ilyen tartalmú nyilatkozatot ír elõ.<br>
A 3. pontban írtak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontját illetõen lényegében azt tartalmazzák, hogy a részvételi jelentkezõt közbeszerzési eljárásban hamis ajánlattétel miatt nem zárták ki. A nyilatkozat ezen része ajánlatkérõ álláspontja szerint azért hiányos (szûkítõ jellegû), mivel egy közbeszerzési eljárásban hamis adatok szolgáltatására nem csupán az ajánlattételkor, hanem a késõbbiekben is sor kerülhet, különös tekintettel pl. a tárgyalásos közbeszerzési eljárásra. Kérelmezõ nyilatkozatának 2. és 3. pontja egyfelõl nem fedi le a Kbt. 46. § (1) bekezdés c) pontjában foglaltakat, másfelõl attól eltérõ, a Kbt. 1999. szeptember 1-jét megelõzõen hatályban volt rendelkezéseire emlékeztetõ elemeket tartalmaz.<br>
Kérelmezõ hiánypótlásával kapcsolatosan elõadta, azzal, hogy jogorvoslati kérelem elõterjesztése helyett hiánypótlást nyújtott be, amely szövegszerûen azt tartalmazta, hogy "A SZÜV Rt. által benyújtott részvételi pályázat 1. sz. nyilatkozata 3. pontjában szereplõ szöveget az alábbiak szerint helyesbítjük", maga is elismerte az ajánlatkérõ hiánypótlási felhívásának megalapozottságát és jogszerûségét, ezáltal azt is, hogy részvételi jelentkezésében nem tett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerint elfogadható nyilatkozatot.<br>
A hiánypótlás során a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ának (1) bekezdés c) pontjában foglalt kizáró ok fennállása tekintetében az alábbi nyilatkozatot tette:<br>
"Kijelentjük, hogy a többszörösen módosított 1995. évi XL. tv. 46. § (1) bekezdés c) pontjában meghatározott kizáró ok társaságunkkal szemben nem áll fenn, azaz társaságunk üzletvitele körében – öt évnél nem régebben meghozott – jogerõs bírósági ítéletben, illetõleg jogerõs versenyfelügyeleti határozatban megállapított jogszabálysértést nem követett el."<br>
A hiánypótlás szerinti kérdéses nyilatkozat második tagmondata lerontja, elfogadhatatlanná teszi az elsõ tagmondat szerinti nyilatkozatot. A második tagmondat szövegétõl ugyanis hiányzik a hatályos <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésének c) pontja szerinti hamis adatszolgáltatáson alapuló kizárással kapcsolatos nemleges nyilatkozat.<br>
A <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-je elõtt hatályban volt szövege szerint a hamis adatszolgáltatással kapcsolatban nem a 46. § (1) bekezdésének c), hanem d) pontja tartalmazott rendelkezést. Ezt azonban a Kbt. elmúlt évi módosítása beemelte a 46. § (1) bekezdésének c) pontjába.<br>
Így tehát azzal, hogy a kérelmezõ a Kbt. régi, hatályon kívül helyezett szövegét idézte hiánypótlási nyilatkozatában, figyelmen kívül hagyta e lényeges változást. A Döntõbizottság 2000. május 18-án kelt D.163/5/2000. számú határozatában ideiglenes intézkedésként a közbeszerzési eljárás felfüggesztését rendelte el. Ajánlatkérõ ezen eljárást felfüggesztõ határozat kapcsán 2000. május 30-án kérelmet terjesztett elõ, amelyben kérte, hogy a Döntõbizottság az államigazgatási eljárás általános szabályairól szóló 1957. évi IV. törvény (a továbbiakban: Áe.) 61. §-a alapján vonja vissza határozatát.<br>
Kérelmének indoklásául elõadta, hogy a szerzõdés megkötésének eredetileg tervezett idõpontja 2000. július 14. napja volt. Ezen határidõ betartását lehetetleníti el az eljárás felfüggesztése. Álláspontja szerint a közbeszerzés tisztasága megsértésének veszélye nem áll fenn, hiszen a 2000. június 5-i ajánlattételi határidõig semmiféle eljárási cselekményre nem került volna sor. Az ajánlattételi határidõnek a felfüggesztés idõtartamával való meghosszabbodása nehéz helyzetet teremt, egyrészrõl az ajánlattevõk által feltett kérdésekre sem válaszolhattak, másrészrõl azért, mert a közbeszerzési eljárás során igénybe venni kívánt szakértõkkel történõ idõpont-egyeztetés is kezelhetetlen.<br>
Ajánlatkérõ a 2000. május 31-én megtartott tárgyaláson indítványozta, hogy a Döntõbizottság hivatalból vizsgálja meg a kérelmezõ részvételi jelentkezésével kapcsolatos hamis adatszolgáltatást. Indoklásul elõadta, hogy kérelmezõ részvételi jelentkezésében az APEH-ot olyan referenciahelyként jelölte meg, ahol OCR technológiát alkalmazott. Az APEH ajánlatkérõ telefonon történt tájékozódására azonban úgy nyilatkozott, hogy náluk nem ezen technológia került alkalmazásra.<br>
A Döntõbizottságnak azon kérdésben kellett állást foglalnia, hogy kérelmezõ <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdésének a) pontja szerinti kizárása az eljárásból arra való hivatkozással, hogy a Kbt. 46. § (1) bekezdésének c) pontjára vonatkozóan nem megfelelõ nyilatkozatot csatolt be, jogszerû volt-e.<br>
A Döntõbizottság a rendelkezésre álló iratok és a felek nyilatkozatai alapján megállapította, hogy a jogorvoslati kérelem megalapozott.<br>
Kérelmezõ részvételi jelentkezésében a részvételi felhívás 13. pontjának 3. francia bekezdésében foglaltak alapján a következõ nyilatkozatot tette:<br>
"A Számítástechnikai és Ügyvitelszervezõ Rt. nevében kinyilatkozzuk, hogy társaságunk nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontja, illetve a (2) bekezdés hatálya alá, azaz:<br>
<br>
1. Részvénytársaságunk nem áll végelszámolás alatt, illetve nincs ellene folyamatban lévõ csõd- vagy felszámolási eljárás.<br>
<br>
2. Részvénytársaságunkat üzletviteli körben elkövetett jogszabálysértésért sem bírósági, sem versenyfelügyeleti határozatban nem marasztalták el.<br>
<br>
3. Részvénytársaságunkat a közbeszerzési eljárásból hamis ajánlattétel miatt nem zárták ki, valamint a közbeszerzési eljárásban vállalt szerzõdéses kötelezettségét nem szegte meg, így emiatt ellene sem államigazgatási, sem bírósági elmarasztaló határozat nem született.<br>
<br>
4. A pályázati felhívást és dokumentációt részletesen áttanulmányozva, az azokban foglalt feltételeket elfogadva nyújtjuk be ajánlatunkat.<br>
<br>
5. Részvénytársaságunknak lejárt adó-, vám-, illeték- vagy társadalombiztosítási járuléktartozása, illetve elkülönített állami pénzalappal szembeni kötelezettsége nincsen.<br>
Errõl a hatósági igazolások másolatait csatoljuk, melyek eredeti példányát kérésükre rendelkezésükre bocsátjuk.<br>
<br>
6. Kijelentjük, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdés alapján csak a Munkaerõ-piaci Alap irányában áll fenn jogszabály alapján fizetési kötelezettségünk. A kötelezettség teljesítésérõl a szükséges igazolást mellékeljük.<br>
A 2–3. pontban foglaltak a nyilatkozat keltétõl számított öt éven belüli idõszakra vonatkoznak."<br>
Kérelmezõ nyilatkozatának elsõ bekezdésében kijelentette, hogy társasága nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontja, illetve a (2) bekezdés hatálya alá. Ezen kijelentést követõen kérelmezõ további két pontban részletezte nyilatkozatát, amelyek közül a 3. pontban rögzítettek vonatkoznak az ajánlatkérõ által kifogásoltakra. Ezen 3. pontban kérelmezõ azt nyilatkozta, hogy társaságukat a közbeszerzési eljárásból hamis ajánlattétel miatt nem zárták ki, valamint a közbeszerzési eljárásban vállalt szerzõdéses kötelezettségét nem szegte meg, így emiatt ellene sem államigazgatási, sem bírósági elmarasztaló határozat nem született.<br>
Kérelmezõ fent részletezett nyilatkozatát megvizsgálva a Döntõbizottság megállapította, hogy az tartalma szerint megfelel a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontjában rögzítettek szerint megkívánt nyilatkozatnak.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja ugyanis az alábbiakat tartalmazza: a közbeszerzési eljárásban nem lehet ajánlattevõ vagy alvállalkozó, aki korábbi – három évnél nem régebben lezárult – közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott, és ezért az eljárásból kizárták, illetõleg a hamis adat szolgáltatását a bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította. Kérelmezõ egyértelmûen nyilatkozott arról, hogy nem tartozik a Kbt. 46. § (1) bekezdés a) és c) pontja, illetve a (2) bekezdés hatálya alá.<br>
Ezen általános nyilatkozatot követõ felsorolás 3. pontjában kérelmezõ valóban nem szó szerint idézte a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában rögzítetteket, így a 3. pontban arról tett kijelentést, hogy "hamis ajánlattétel" miatt nem zárták ki a közbeszerzési eljárásból. Figyelembe véve a Kbt. 46. § (1) bekezdés c) pontjában rögzítetteket, a kérelmezõ által a 3. pontban tett kijelentést megvizsgálva valóban nem ismétli meg azt, azonban a Kbt. nem is írja elõ ajánlattevõk számára, hogy nyilatkozatuk megtételekor a Kbt. szövegét szó szerint kellene idézni. Tartalma szerint vizsgálva, kérelmezõ az általános kijelentésében foglaltak vonatkozásában a 3. pontban nem tesz azzal ellentétes nyilatkozatot, hanem a Kbt. 46. § (1) bekezdés c) pontjában rögzítetteken belül ismételten megerõsíti, hogy hamis ajánlattétel miatt nem zárták ki közbeszerzési eljárásból. Az ajánlatkérõ által kifogásolt "a" szócska, amely a közbeszerzési eljárásból elõtt szerepel – a nyilatkozatot tartalma szerint vizsgálva –, nem értelmezhetõ úgy, hogy kérelmezõ a jelen közbeszerzési eljárás kapcsán nyilatkozna arról, hogy annak során nem zárták ki hamis ajánlattétel miatt.<br>
A Döntõbizottság álláspontja szerint ezen nyilatkozat alapján nem lett volna szükség arra, hogy ajánlatkérõ hiánypótlásra hívja fel kérelmezõt a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja vonatkozásában.<br>
Kérelmezõ a hiánypótlási felhívásnak eleget téve, az alábbi nyilatkozatot tette: "Kijelentjük, hogy a többszörösen módosított 1995. évi X. tv. 46. § (1) bekezdés c) pontjában meghatározott kizáró ok társaságunkkal szemben nem áll fenn, azaz társaságunk üzletvitele körében – öt évnél nem régebben meghozott – jogerõs bírósági ítéletben, illetõleg jogerõs versenyfelügyeleti határozatban megállapított jogszabálysértést nem követett el."<br>
Ezen jognyilatkozat ismét nem idézi szöveghûen a Kbt.-t, azonban tartalmánál fogva, megállapíthatóan nyilatkozik kérelmezõ arról, hogy a Kbt. 46. § (1) bekezdés c) pontja szerinti kizáró ok nem áll fenn társaságával szemben.<br>
Kérelmezõ hiánypótlásként benyújtott nyilatkozatával kapcsolatosan ajánlatkérõ az alábbi megállapításokat tette:<br>
"2000. április 18-án hiánypótlási felhívást küldtünk Önöknek, melyben felhívtuk szíves figyelmüket egyebek mellett arra is, hogy részvételi jelentkezésükben nem elfogadható a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerinti nyilatkozatuk (részvételi jelentkezés 4. oldal utáni irat 3. pontja), ugyanis nem megfelelõen idézi a Kbt.-t, bár az 1–6. pontot felvezetõ mondat utal a törvény idevonatkozó rendelkezéseire.<br>
Sajnálattal tájékoztatjuk, hogy az ajánlatkérõ a benyújtott részvételi jelentkezésük alapján a SZÜV Számítástechnikai és Ügyvitelszervezõ Rt.-t a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdésének a) pontja alapján az eljárás további szakaszából kizárta. A Kbt. hivatkozott rendelkezése szerint az ajánlatkérõnek ki kell zárnia az eljárásból azt a részvételi jelentkezõt, aki jelentkezését a 46. §-ban foglaltak ellenére nyújtotta be."<br>
A Döntõbizottság álláspontja szerint kérelmezõ nyilatkozott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében foglaltak vonatkozásában, így kizárása jogszerûtlen volt.<br>
A Döntõbizottság megvizsgálta ajánlatkérõ által érvényesnek minõsített részvételi jelentkezéseket is a kérdéses <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdés szerinti nyilatkozatok vonatkozásában. A Montana Rt. részvételi jelentkezésének 51. oldalán a következõ nyilatkozatot tette: <br>
"A 46. § (1) bekezdésének c) pontja alapján nyilatkozunk, hogy közbeszerzési eljárásban társaságunk hamis adatokat nem szolgáltatott, ezen okból közbeszerzési eljárásból társaságunkat nem zárták ki."<br>
A Döntõbizottság megállapította, hogy ezen nyilatkozat, hasonlóan kérelmezõ nyilatkozatához, ugyancsak eltér a Kbt. idézett jogszabályhelyében rögzítettektõl, azonban tartalmánál fogva ez is megfelel a követelményeknek. Ezen nyilatkozatot ajánlatkérõ is elfogadta, nem kifogásolva azt, hogy nem idézi megfelelõen a Kbt.-t.<br>
A Döntõbizottság megvizsgálta a 2000. május 31-én megtartott tárgyaláson a hamis adatszolgáltatás vonatkozásában ajánlatkérõ által elõadottakat.<br>
Ajánlatkérõ álláspontja szerint kérelmezõ hamis adatot szolgáltatott azzal, hogy részvételi jelentkezésében, az ajánlati felhívás 8. pontjának utolsó francia fordulatában, valamint a 9. a) és b) alpontjainak második francia bekezdésében foglaltak kapcsán olyan referenciahelyeket jelölt meg, ahol nem OCR technológiát alkalmazott.<br>
Kérelmezõ ezen állítással kapcsolatosan elõadta, hogy a részvételi jelentkezése 5. fejezetének elsõ mondatából egyértelmûen megállapítható az, hogy õk a saját fejlesztésû OPAL rendszert kívánják alkalmazni, amely rendszer megvalósítja az ajánlatkérõ által feltételként kiírt OCR-technológiát. A referenciahelyek bemutatásával a részvételi felhívás 9. a) pontjának 1. francia bekezdésében rögzítetteknek kívántak eleget tenni és általános referenciákat bemutatni.<br>
A Döntõbizottság megállapította, hogy kérelmezõ részvételi jelentkezésének a referenciákkal kapcsolatos részében hamis adatot nem szolgáltatott.<br>
Helytálló kérelmezõ azon álláspontja, miszerint a részvételi jelentkezés 5. fejezetében rögzítette, hogy a KSH népszámlálási adatok feldolgozása során a saját fejlesztésû Optikai Archiváló és Lekérdezõ Rendszert (OPAL) kívánja alkalmazni. Ezen rendszert részletesen ismerteti az 5.1. pontban, a 4. fejezetben a referenciák kerültek ismertetésre, ezen belül kérelmezõ a 4.1. pontban az APEH-nál végzett adatrögzítési és -feldolgozási tevékenységet részletezte. Ezen 4.1. alpontban nincs olyan utalás, amely arra vonatkozna, hogy az APEH-nál OCR-technológia került volna alkalmazásra.<br>
Ajánlatkérõnek a D.163/5/2000. számú határozat visszavonására vonatkozó kérelmével kapcsolatosan a Döntõbizottság álláspontja az volt, hogy a közbeszerzési eljárás felfüggesztését tartalmazó ideiglenes intézkedés jogszabályi feltételei fennálltak, amint azt a Döntõbizottság a határozat indokolásában is kifejtette.<br>
Fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c) pontja alapján ajánlatkérõnek a közbeszerzési eljárás folyamán hozott döntéseit megsemmisítette, és a 88. § (1) bekezdésének f) pontja alapján bírságot szabott ki.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. június 9.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>