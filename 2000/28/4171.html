<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4171)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.156/6/2000<br>
<br>
Tárgy: a Contur Bau Kft. jogorvoslati kérelme Ipolytarnóc Község Önkormányzatának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ifj. dr. Petrik Ferenc ügyvéd (1012 Budapest, Mikó u. 14.) által képviselt Contur Bau Kft. (1149 Budapest, Mogyoródi út 32., a továbbiakban: kérelmezõ) által az Ipolytarnóc Község Önkormányzatának (3138 Ipolytarnóc, Felszabadulás u. 5., a továbbiakban: ajánlatkérõ) "közös szennyvízcsatorna-hálózat és szennyvíztisztító telep építése" tárgyú közbeszerzési eljárása ellen elõterjesztett jogorvoslati kérelmet elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. február 2-án tette közzé a K. É.-ben részvételi felhívását nyílt elõminõsítéses eljárásban való részvételre, közös szennyvízcsatorna-hálózat és szennyvíztisztító telep építése tárgyában.<br>
A jelentkezési határidõre, 2000. február 28-ra 14 ajánlattevõ adta be jelentkezését, akiket az ajánlatkérõ kivétel nélkül alkalmasnak talált, és ajánlattételre az elõminõsítési szakaszt lezáró eredményhirdetést követõen fel is hívott.<br>
Az ajánlati felhívás szerint ajánlatkérõ az összességében legelõnyösebb ajánlatot kívánta kiválasztani az alábbi részszempontok alapján:<br>
– ajánlattevõ által nyújtott biztosítékok	súlyszám 5,<br>
– jogszabályi kötelezettségen felüli többletszavatosság és jótállási kötelezettség vállalása	súlyszám 4,<br>
– a kért teljesítési határidõhöz képest korábbi teljesítés	súlyszám 3,<br>
– nyilatkozat a vállalt kötbér mértékérõl	súlyszám 2,<br>
– ajánlati ár	súlyszám 1.<br>
Adható pontszám: 1–10.<br>
A 2000. április 17-i ajánlattételi határidõre a következõ 9 cég nyújtotta be ajánlatát: Purator Kft., Csõszer Rt., Sade Kft., Alterra Kft., Contur Bau Kft., Penta Kft., Stabil Konzorcium, Kelet Speech Kft. és az Ipoly Konzorcium.<br>
Az ajánlatok értékelése után ajánlatkérõ 2000. április 21-én eredményt hirdetett, ahol nyertesként az Ipoly Konzorcium, második helyezettként pedig a Purator Kft. került megjelölésre.<br>
A szerzõdést a nyertessel 2000. május 9-én megkötötték.<br>
A Contur Bau Kft. 2000. május 8-án nyújtotta be jogorvoslati kérelmét, melyben kérte a Döntõbizottságtól a jogsértés megállapítását és bírság kiszabását ajánlatkérõvel szemben.<br>
Kérelmezõ jogorvoslati kérelmének indokolásában elõadta, hogy álláspontja szerint ajánlatkérõ érvénytelen ajánlatot bírált el, és hirdetett ki nyertesnek, mivel a nyertes Ipoly Konzorciumnak tagja az az Erro '96 Kft., melynek a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés szerinti összeférhetetlenségét a Döntõbizottság a D.68/18/1999. sz. ugyanezen beszerzési tárgyra vonatkozó határozatában már kimondta. Erre tekintettel az Erro '96 Kft. jelen közbeszerzési eljárásban konzorciumi tagként sem vehetett volna részt.<br>
Sérelmezte a kérelmezõ az ajánlatkérõ által az ajánlati felhívásban meghatározott elbírálási szempontokat, illetõleg azok súlyszámait is.<br>
Álláspontja szerint a megadott szempontrendszer alkalmatlan az ajánlatok valóságos tartalmának összehasonlítására, ezért ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglalt rendelkezést.<br>
Ajánlatkérõ, és azzal egybehangzó nyilatkozatával az Ipoly Konzorcium érdemi észrevételében a jogorvoslati kérelem elutasítását kérte. Nyilatkozataikban elõadták, hogy a Döntõbizottság D.68/18/1999. sz. határozata az Erro '96 Kft. összeférhetetlensége vonatkozásában semmilyen rendelkezést nem tartalmaz, és az Erro '96 Kft. vonatkozásában – tekintettel a Kbt. módosított szabályaira – jelenleg sem áll fenn összeférhetetlenség.<br>
A kérelem bírálati szempontokra vonatkozó részét pedig annak elkésettsége miatt kérték elutasítani.<br>
I. A Döntõbizottság megállapította, hogy a jogorvoslati kérelem alaptalan az alábbiakat tekintve:<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik,<br>
d) az a)–c) pont szerinti személy hozzátartozója.<br>
A Döntõbizottság a D.68/1999. sz. jogorvoslati eljárás során megállapította, hogy az eljárás elõkészítésben lebonyolítóként a KOMBAUTERV Kft. vett részt, akivel az Erro '96 Kft. a tulajdoni kapcsolatot 1997. november 17-én megszüntette, a lebonyolítási szerzõdést pedig ezt követõen, 1997. november 27-én kötötték meg, tehát az ajánlatkérõvel az Erro '96 Kft. nem került jogviszonyba a közbeszerzési eljárás elõkészítése során, ezért nem is tartozik a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének hatálya alá.<br>
A Döntõbizottság a D.68/18/1999. sz. határozatában az Erro '96 Kft. összeférhetetlenségét nem mondta ki, kérelmezõ hivatkozása tehát téves volt.<br>
Tekintettel a fentiekre és arra, hogy a tulajdonosi viszonyokban változás nem következett be, a Döntõbizottság megállapítja, hogy a jogorvoslati kérelem e részében megalapozatlan.<br>
II. A jogorvoslati kérelem a továbbiakban a jogvesztõ határidõn túl érkezett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ugyanezen szakasz (8) bekezdés a) pontja kimondja, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A sérelmezett felhívási elõírás az ajánlati felhívásban jelent meg, amelynek megküldésére a részvételi szakasz eredményhirdetésekor, 2000. március 3-án került sor, kérelmezõ tehát már ekkor tudomást szerezhetett annak tartalmáról. A jogsértõ esemény bekövetkezése legkésõbbi idõpontjának a fenti törvényhely figyelembevételével az ajánlattételi határidõt, azaz 2000. április 17-ét kell tekinteni.<br>
Mivel kérelmezõ jogorvoslati kérelmét a kifogásolt bírálati szempontok vonatkozásában is csak 2000. május 5-én terjesztette elõ, így kérelme e részében elkésettnek tekintendõ, és mint ilyet – a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján – a Döntõbizottság érdemi vizsgálat nélkül elutasítja.<br>
Mindezek alapján a Döntõbizottság a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 6.<br>
<br>
Dr. Bakonyi Dolli s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>