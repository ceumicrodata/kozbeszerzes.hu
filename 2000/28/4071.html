<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4071)
</b></h2><FONT size=3><i><u></i></u><br>
1024 Budapest, Margit krt. 5.<br>
Telefon: 356-1337<br>
Fax: 355-5082<br>
Ikt. sz.: D.122/12/2000<br>
<br>
Tárgy: Krico Kereskedelmi és Informatikai Kft. jogorvoslati kérelme a Petz Aladár Megyei Oktató Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Dobozi Ferenc ügyvéd (1775 Budapest, Pf. 26.) által képviselt Krico Kereskedelmi és Informatikai Kft. (1105 Budapest, Mádi u. 61., a továbbiakban: kérelmezõ) kérelmezõnek a Petz Aladár Megyei Oktató Kórház (9024 Gyõr, Vasvári P. u. 2., a továbbiakban: ajánlatkérõ) "az intézet 12 havi fertõtlenítõ- és tisztítószereinek beszerzése" tárgyú közbeszerzési eljárása ellen megindított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését, ezért az eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 2000. február 16-i számában jelentette meg nyílt eljárás megindítására szóló ajánlati felhívását részajánlattétel és többváltozatú ajánlattétel megengedése mellett.<br>
Az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket.<br>
"A pénzügyi alkalmasság igazolására kért adatok:<br>
aa) 30 napnál nem régebbi banki igazolás az ajánlattevõ fizetõképességének megállapítására, mely tartalmazza:<br>
– mióta vezeti bankszámláját az adott pénzintézet és<br>
– az ajánlattevõ fizetési köztelezettségei teljesítésének minõsítését.<br>
ab) Két évre visszamenõleg a cég mérlege (egyszerûsített mérleg, beszámoló vagy konszolidált mérleg).<br>
ac) A megajánlott termékre vonatkozóan az elõzõ három év forgalma, elkülönítve ebbõl a közbeszerzési eljárás keretében bonyolított forgalmat.<br>
A gazdasági alkalmasság igazolására kért adatok:<br>
ad) 60 napnál nem régebbi cégkivonat (egyéni vállalkozó esetén vállalkozói igazolvány másolata).<br>
ae) Aláírási címpéldány (hitelesített másolata).<br>
af) Az ajánlattevõ írásbeli nyilatkozata arról, hogy vele szemben, illetve a 10%-nál nagyobb mértékben bevonni kívánt alvállalkozóival szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjában, valamint a (2) és (6) bekezdésben foglalt kizáró okok.<br>
ag) Hatósági igazolás arról, hogy sem az ajánlattevõ, sem a 10%-nál nagyobb mértékben bevonni kívánt alvállalkozói nem esnek a 46. § (1) bekezdés b) pontja hatálya alá.<br>
A mûszaki alkalmasság igazolására kért adatok:<br>
ah) Az elõzõ három év kórházi referenciái.<br>
ai) A termék leírását és mintapéldány csatolását kérjük."<br>
A 11. b) pont szerint az ajánlattevõnek a szerzõdés teljesítésére alkalmatlanná minõsítésének szempontja a beszerzés tárgyával összefüggõ referencia hiánya volt.<br>
Az ajánlatkérõ az összességében legelõnyösebb ajánlatot kívánta nyertessé nyilvánítani az alábbi részszempontok 1-10-ig történõ pontozása mellett (zárójelben a súlyszámok):<br>
<br>
1. A megajánlott termék anyagösszetétele, korszerûsége, bõrbarát kivitele	(8)<br>
<br>
2. A termék ára, árstabilitás	(6)<br>
<br>
3. Szállítási és fizetési feltételek	(3)<br>
Ajánlatkérõ dokumentációt is kibocsátott, amelyben ismertette az ajánlatok benyújtásának tartalmi és formai kellékeit [megismételve az ajánlati felívás 11. a), b) pontjaiban írtakat is], az értékelés és bírálat módszerét, a mûszaki specifikációt és a részletes szerzõdési feltételeket.<br>
Ajánlatkérõ a kérelmezõ kérdésére 2000. március 23-án kelt válaszában megadta a megrendelésre kerülõ áruk neveit és mennyiségeit.<br>
Az ajánlattételi határidõre 15 cég nyújtott be ajánlatot: a kérelmezõ, az Allegro Kft., az Eldercom Kft., a Renovál Kft., a Mariko Kft., a Medstar Kft., a Beltex Kft., a B. Braun Medical Kft., a Henkel-Ecolab Kft., a Beiersdorf Kft., az Unilever Kft., a Johnson & Johnson Kft., az Omker Rt., az Unitas Kft. és a TIG Tartalékgazdálkodási Kft.<br>
Az ajánlatok 2000. március 28-i bontását követõen – amelyen az eredményhirdetés idõpontját 2000. április 13-án 9.00 órában jelölte meg ajánlatkérõ – az ajánlattevõket két alkalommal hiánypótlásra hívta fel, 2000. április 12-én 12.00 óráig adva határidõt a válaszok postai úton, míg 2000. április 10-én 12.00 óráig faxon való megérkezésére.<br>
Ajánlatkérõ a kérelmezõt a hiánypótlás során arra szólította fel, hogy nyilatkozzon arról, miért cégbejegyzési kérelmét és nem cégkivonatát csatolta; a szerzõdéses feltételeket elfogadja-e.<br>
Kérelmezõ 2000. április 10-i válasza szerint a cég jogelõdje a Datagent Gmk., az átalakulásra 1995. július 1-jén került sor. A szükséges dokumentumok hiányos benyújtása miatt azonban a cégbejegyzési eljárás elhúzódott, a bejegyzés néhány napon belül várható. Jelezte, hogy a szerzõdéses feltételeket elfogadja.<br>
Ajánlatkérõ az ajánlatok elbírálását követõen, 2000. április 13-án 9.00 órakor tartotta meg az eredményhirdetést. Ezen a kérelmezõ és a Renovál Kft. kivételével minden ajánlattevõt alkalmassá minõsített, az eljárás nyerteseiként az Unilever Kft.-t, az Allegro Kft.-t, az Eldercom Kft.-t, az Unitas Kft.-t, az Omker Rt.-t, a Mariko Kft.-t, a Henkel Kft.-t és a Johnson & Johnson Kft.-t jelölte meg.<br>
Az elkészült jegyzõkönyvet ajánlatkérõ még aznap megküldte faxon a meg nem jelent ajánlattevõknek, így kérelmezõnek is. A postán megküldött, az eljárásról szóló összegzés szerint kérelmezõ alkalmatlan a szerzõdés teljesítésére a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés alapján, miután nem az elõírt cégkivonatot csatolta, hanem cégbejegyzési kérelmének cégbírósági átvételét igazoló dokumentumot.<br>
A Renovál Kft. ajánlatát pedig nem a cég képviselõje nyújtotta be, a cég nem teljeskörûen csatolta továbbá a gazdasági alkalmasság elbírálásához szükséges iratokat. A cég csatolt címpéldánya nem eredeti vagy hitelesített; az ajánlatot a címpéldánnyal ellentétben a kereskedelmi igazgató írta alá; nem csatolt szabályszerû igazolást a hiánypótlási határidõn belül az adóhatósággal, az Egészségbiztosítási Alappal és a vámhatósággal szembeni fizetési kötelezettsége teljesítésérõl szóló igazolásokat.<br>
Az Unilever Kft. 2000. április 17-én kelt levelében kifogásolta a pontszámítás módját. Ajánlatkérõ 2000. április 26-án kelt válaszában korrigálta számítási hibáját, és az egyik szállítási tétel vonatkozásában módosította az eljárás eredményét, az Unilever Kft. hirdette ki nyertesnek az Unitas Kft. helyett. Ugyanezen a napon 19 óra 30 perckor kérelmezõ faxon tájékoztatta arról ajánlatkérõt, hogy a cég bejegyzése megtörtént, a bejegyzõ végzés másolatát is megküldte.<br>
A végzés szerint a létesítõ okirat 1995. június 29-én kelt, a bejegyzésre pedig 2000. április 4-én került sor. Jogelõdként a Datagent Számítástechnikai Gmk. került feltüntetésre.<br>
Kérelmezõ 2000. április 20-án benyújtott, a tárgyaláson pontosított jogorvoslati kérelmében kérte, hogy a Döntõbizottság kötelezze ajánlatkérõt a törvény szabályainak megfelelõ eljárásra, azaz arra, hogy vonja be eljárásába kérelmezõt, ideiglenes intézkedésként pedig ajánlatkérõ felszólítását kérelmezõnek az eljárásba történõ bevonására.<br>
Álláspontja szerint ajánlatkérõ jogellenesen minõsítette alkalmatlanná õt a szerzõdés teljesítésére, miután az alkalmatlanná minõsítés indokául csak a referencia hiányát jelölte meg, a cégkivonat hiányát nem. Emellett ajánlatkérõ hiánypótlási felhívásában csupán magyarázatot kért a cégkivonat hiányára, amelyet egyébként kérelmezõ az eljárás befejezése elõtt becsatolt. A gazdasági társaságokról szóló törvény alapján továbbá az átalakuló cégek az átalakulás ideje alatt tevékenységüket minden korlátozás nélkül folytathatják. Ajánlatkérõ kérte a megalapozatlan jogorvoslati kérelem elutasítását. Jogosan minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek a kérelmezõ ajánlatát, miután az ajánlattételnek feltétele volt a cégkivonat csatolása. A cégbejegyzés megtörténtérõl kérelmezõ csak az eredményhirdetést követõen értesítette õt. Az eljárásról szóló összegzésben tévesen szerepeltette az alkalmatlansági terminus technikust a szerzõdés teljesítésére, a kérelmezõ valójában érvénytelen ajánlatot nyújtott be. Az egyéb érdekeltek közül az Unitas Kft. egyetértett a kérelmezõvel.<br>
A Döntõbizottság 2000. április 28-án kelt, 5. alszámú ideiglenes intézkedésével – tekintettel arra, hogy a bírálati szakasz már lezárult, továbbá az ajánlatkérõnek az ajánlattevõket közvetlenül érintõ eljárási kötelezettsége már nem volt – a szerzõdés megkötését megtiltotta.<br>
A jogorvoslati kérelem megalapozott.<br>
A Döntõbizottság a tényállást a rendelkezésre álló iratok, dokumentumok és a tárgyaláson tett nyilatkozatok alapján állapította meg. Az iratokból (cégbejegyzési kérelem) megállapíthatóan a kérelmezõi gazdasági társaság társasági szerzõdése – a kérelmezõi nyilatkozattal szemben – 1995. június 29 én kelt.<br>
A Döntõbizottságnak eljárása során abban a kérdésben kellett állást foglalnia, hogy ajánlatkérõ jogszerûen járt-e el akkor, amikor nem engedte meg, hogy az eljárás további szakaszában részt vegyen a kérelmezõ, tekintettel arra, hogy – az alkalmasság igazolása során – kérelmezõ cégbejegyzési kérelmét és nem cégkivonatát csatolta, miután bejegyzésére még nem került sor; továbbá ez utóbbi ténynek van-e jogi relevanciája.<br>
A vizsgálat során szem elõtt kellett tartani azt is, hogy ajánlatkérõ az alkalmatlanná minõsítés szempontjai között nem tüntette fel a cégkivonat hiányát. Kérdésként merült fel tehát, hogy az alkalmatlanná minõsítési szempont hiányában is dönthet-e úgy az ajánlatkérõ, hogy nem engedi meg a kérelmezõ további eljárásban való részvételét.<br>
A jogi álláspont kialakítása során azt is vizsgálni kellett, hogy amennyiben kérelmezõ nem tett eleget az alkalmassági követelményeknek, ajánlatkérõnek õt a szerzõdés teljesítésére alkalmatlanná kellett nyilvánítania, avagy ajánlatát érvénytelenné minõsíteni.<br>
I. Tekintettel arra, hogy jelen közbeszerzési eljárás ajánlatkérõje nyílt eljárást indított, a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. sz.</a> mellékletét kellett kitöltenie az eljárás megindításáról.<br>
Ajánlatkérõ így a cégkivonat csatolásának szükségességét vagy a melléklet 11. a) pontjában követelhette meg – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja alapján – a fizetõképesség megállapítására alkalmas dokumentumként a pénzügyi és gazdasági alkalmasság igazolása körében; avagy a melléklet 16. pontjában az egyéb információk között, érvényességi kellékként.<br>
Miután ajánlatkérõ ezen elõírását az alkalmassági szempontok között szerepeltette, a kérelmezõi magatartást az erre vonatkozó speciális, alkalmassági rendelkezések szerint kell megítélni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének általános rendelkezései szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
E szabály megsértéséhez azonban jogkövetkezményként fûzõdhet az ajánlat érvénytelenné nyilvánítása [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése], avagy az ajánlattevõnek a szerzõdés teljesítésére való alkalmatlanná nyilvánítása (Kbt. 44. §).<br>
A jogalkotó az érvénytelenségi okok közül ugyanis kiemelte, és elkülönülten, speciálisan szabályozta a szerzõdésteljesítésre való alkalmasság/alkalmatlanság eseteit.<br>
Ezen elkülönült szabályozás megjelenik, hangsúlyozódik is pl. az eljárásról szóló – a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti – összegzésben:<br>
Ennek 2. a) pontja szerint elkülönítetten kell felsorolni az érvényes ajánlatot tevõ, a ki nem zárt és az alkalmasnak talált ajánlattevõket; 3. pontján belül pedig külön kell felsorolni az érvénytelen ajánlatot tevõ, a kizárt, ill. az alkalmatlan ajánlattevõk nevét és az érvénytelenség, a kizárás vagy az alkalmatlanság indokait.<br>
Megállapítható tehát, hogy amennyiben egy ajánlattevõ nem tesz eleget az alkalmassági követelményeknek, alkalmatlanná kell nyilvánítani, nem pedig ajánlatát érvénytelenné.<br>
II. Az alkalmasság/alkalmatlanná nyilvánítással kapcsolatban a Kbt. a következõ rendelkezéseket tartalmazza:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja szerint az ajánlattevõnek, illetve az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal.<br>
Az ajánlati felhívásban pedig meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére. [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése.]<br>
Az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti. [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése.]<br>
III. A Döntõbizottság álláspontja szerint – a Kbt. fenti, 44. § (4) bekezdés rendelkezéseire tekintettel – ajánlatkérõnek érdemben kellett volna megvizsgálnia az alkalmasság körében a kérelmezõ – pénzügyi alkalmassága igazolására becsatolt – cégbejegyzési kérelmét, miután a cégkivonat hiányát nem tüntette fel alkalmatlansági körülményként.<br>
A közbeszerzési eljárásban az ajánlattevõk pénzügyi, gazdasági, mûszaki alkalmassága igazolása során a nyilatkozatok, illetve dokumentumok benyújtásának célja, hogy azok tartalmának érdemi vizsgálatával, elemzésével megállapítható legyen az ajánlatkérõ pénzügyi gazdasági, mûszaki teljesítõképessége, helyzete, eddigi tevékenységének minõsége, adatai, és ez alapján megfelelõ következtetéseket lehessen levonni arra vonatkozóan, hogy az egyes ajánlattevõk képesek lesznek-e a szerzõdés feltételeinek teljesítésére. Az ajánlatkérõnek ezen eljárása során – ugyanúgy, mint a közbeszerzési eljárás egész folyamata alatt – természetesen biztosítania kell az ajánlattevõk esélyegyenlõségét.<br>
Tekintettel arra, hogy kérelmezõ objektív helyzete folytán, neki fel nem róható okból nem tudta csatolni cégkivonatát, csak cégbejegyzési kérelmét, ajánlatkérõnek a csatolt dokumentum alapján, az alkalmasság vizsgálata során azt kellett volna megvizsgálnia, hogy:<br>
<br>
1. kérelmezõ cégbejegyzési kérelme alapján folytathat-e üzletszerû gazdasági tevékenységet, valamint<br>
<br>
2. a cégbejegyzési kérelemben foglalt adatok alapján megállapítható-e az ajánlatkérõ által megkövetelt, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja szerinti kérelmezõi fizetõképesség.<br>
<br>
1. A gazdasági társaságokról szóló hatályos 1997. évi CXLIV. törvény 300. § (2) bekezdése szerint azok a gazdasági társaságok, amelyek más gazdasági társasággá történõ átalakulásukat e törvény hatálybalépésekor már elhatározták, azt az 1998. évi VI. törvény rendelkezéseinek megfelelõen fejezhetik be.<br>
Tekintettel a kérelmezõi társaság átalakulási idõpontjára (1995. június 29.) a gazdasági társaságokról szóló, többször módosított 1988. évi VI. törvény (továbbiakban: GT) 1995. június 29-én hatályos rendelkezéseit szükséges alkalmazni.<br>
Ennek 331. § (2) bekezdése szerint, ha a törvénynek a gazdasági társaságok átalakulásáról szóló fejezete másként nem rendelkezik, az átalakulás során az egyes gazdasági társaságok alapítására vonatkozó szabályait kell alkalmazni.<br>
Az átalakulás során létrejövõ gazdasági társaság az átalakult gazdasági társaság általános jogutódja. [GT. 338. § (1) bekezdése].<br>
A GT. 331. § (2) bekezdése alapján alkalmazandó GT 24. § (1) bekezdése szerint a gazdasági társaság a cégjegyzékbe való bejegyzéssel – a társasági szerzõdés megkötésének idõpontjára visszamenõleg – jön létre.<br>
A GT. 25. §-a pedig megengedi, hogy a társaság tevékenységét a cégbejegyzés elõtt megkezdje, akkor, amikor a cégbejegyzés megtörténte elõtti gazdasági tevékenységért való felelõsséget, a jogokat, kötelezettségeket szabályozza.<br>
Megállapítható tehát, hogy a kérelmezõ cégbejegyzési kérelme alapján jogosult volt üzletszerû gazdasági tevékenység folytatására.<br>
<br>
2. A cégbejegyzési kérelem adattartalma – a fizetõképesség megállapíthatósága szempontjából – nem tér el a cégkivonat tartalmától, tartalmazza a cég általános adatait, a létesítõ okirat keltét, a tevékenységi kört, a cég vagyonát.<br>
Tekintettel arra, hogy kérelmezõ ezen adatközlési kötelezettségének eleget tett, valamint ajánlatkérõ – az ezen adattartalom alapján megállapítandó – fizetõképességgel kapcsolatban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján nem állapított meg alkalmatlanná nyilvánítási feltételt, kérelmezõ alkalmas e szempontból a szerzõdés teljesítésére.<br>
Kérelmezõ továbbá eleget tett a pénzügyi, gazdasági, mûszaki alkalmasság igazolására kért egyéb nyilatkozat, ill. dokumentum benyújtási kötelezettségének is, így a szerzõdés megkötésére alkalmasnak minõsül. Kérelmezõ az érvényességi követelményeknek is eleget tett, csatolta továbbá a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolásokat is, így az eljárás további szakaszában részt vehetett, ajánlatkérõnek ajánlatát a Kbt. 55. § (6) bekezdése alapján érdemben el kellett volna bírálnia.<br>
Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését, amikor megállapította, hogy kérelmezõ ajánlata nem felel meg az ajánlati felhívásban meghatározott feltételeknek, és ezért érvénytelenné nyilvánította, nem megengedve az eljárás további szakaszában való részvételt.<br>
A Döntõbizottság fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogsértés tényét, c) pontja alapján pedig megsemmisítette az ajánlatkérõ eljárást lezáró döntését.<br>
Tekintettel arra, hogy ajánlatkérõ az ajánlatokat már elbírálta, továbbá már nem folytatott olyan eljárási cselekményeket, amelybe a kérelmezõt be lehetett volna vonni, ezért a Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja szerinti jogkövetkezményt kellett alkalmaznia.<br>
A Döntõbizottság eljárása során megállapította, hogy az ajánlatkérõ – a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján – jogosan nyilvánította érvénytelenné a Renovál Kft. ajánlatát. A cég ajánlatát ugyanis a cégjegyzési joggal nem rendelkezõ kereskedelmi igazgató írta alá, az ajánlat pedig nem tartalmazta a dokumentáció 2.10.2. pontjában elõírt meghatalmazást; továbbá a csatolt aláírási címpéldány az ajánlati felhívás 11. pontjában írtakkal ellentétben nem hitelesített.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
<br>
Budapest, 2000. május 29.<br>
<br>
Dr. Magasi Ildikó s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>