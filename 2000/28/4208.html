<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4208)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.143/7/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a TIG Tartalékgazdálkodási Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a TIG Tartalékgazdálkodási Kht. (1053 Budapest, Vámház krt. 2., továbbiakban: ajánlatkérõ) "vegyvédelmi ruházat és gázálarc, valamint szûrõbetét" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B </a>§ (1) bekezdésében foglaltakat, és a Kbt. 88. § (1) bekezdés b) pontja alapján felhívja ajánlatkérõt a törvény szabályainak megfelelõ eljárásra.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, érdemi észrevételek, illetve a tárgyaláson tett nyilatkozatok alapján az alábbi tényállást állapította meg:<br>
Ajánlatkérõ 2000. április 27-én hirdetmény közzététele nélküli tárgyalásos közbeszerzési eljárást indított 5000 db Szaratoga vegyvédelmi ruházat, 8000 db Arfa típusú gázálarc és 5000 db szûrõbetét beszerzése tárgyában.<br>
Ajánlattételre a gázálarc és a szûrõbetét szállítására a Respirátor Rt.-t hívta fel, a vegyvédelmi ruha vonatkozásában pedig az NBC Technika Vegyvédelmi Kft.-t.<br>
Ajánlatkérõ ajánlati felhívását a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú melléklete alapján készítette el. Az eljárás alkalmazása feltételének indoklásaként a Kbt. megfelelõ szakaszára történõ hivatkozás nélkül a felhívás 2. b) pontjában ajánlatkérõ az alábbiakat rögzítette:<br>
"a GTTB elnökének 2000. évi határozata alapján a Gazdaságbiztonsági Tartalékba korábban készletre vételezett egyéni vegyvédelmi felszerelés nagyságát fejleszteni kell, melynek bõvítése során a korábbi nyertes ajánlattevõnek másikkal történõ helyettesítése azzal a követelménnyel járna, hogy a HTI által meghatározott minõségi követelményektõl eltérõ, nem illeszkedõ mûszaki-technikai jellemzõjû termékeket kellene beszerezni.<br>
Ajánlatkérõ meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket felhívásának 8. pontjában.<br>
A 13. pontban ajánlatkérõ egyéb információként közölte ajánlattevõkkel, hogy az ajánlatban szereplõ ár vonatkozásában, ha az eltér az elõzõ szerzõdéses ártól, a változás indoklását fel kell tüntetni, illetve itt rendelkezett az ellenszolgáltatás teljesítésének határidejérõl és módjáról, a szállítások kezdetérõl, az ajánlatok beadási határidejérõl és példányszámáról.<br>
Az ajánlati felhívás nem tartalmazta a részvételi jelentkezõk alkalmassága elbírálásának szempontjait, az ajánlatok elbírálásának szempontját, illetve a többváltozatú ajánlattételre vonatkozó rendelkezést.<br>
A Döntõbizottság Elnöke ajánlatkérõnek 2000. április 27-én érkezett levele és ajánlati felhívása alapján 2000. május 2-án hivatalból jogorvoslati eljárást kezdeményezett ajánlatkérõ közbeszerzési eljárása ellen. Álláspontja szerint a rendelkezésre bocsátott iratokból nem állapítható meg a tárgyalásos eljárás típusa és annak jogalapja sem.<br>
A felhívás hiányos, hiszen nem tartalmazza a 9. számú melléklet 9. b)–c) és 11. pontban foglaltakat, valamint a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltakat.<br>
A Döntõbizottság Elnöke indítványozta, hogy az eljáró tanács vizsgálja meg a közbeszerzési eljárás jogalapját, és az ajánlati felhívás jogszerûségét.<br>
Ajánlatkérõ érdemi észrevételében az alábbiakat adta elõ:<br>
Társaságukat 1995. január 1. napjával alapította az akkor Ipari és Kereskedelmi Minisztérium. Jelenleg a tulajdonosi jogokat a Földmûvelésügyi és Vidékfejlesztési Minisztérium gyakorolja a társaság felett. Az alapító tulajdonos és a társaság között létrejött közhasznú szerzõdés szerint a Tartalékgazdálkodási Kht. alapfeladata az ipari, a mezõgazdasági, az élelmiszer-ipari termékekbõl, az energiahordozókból és a közfogyasztási cikkekbõl álló Gazdaságbiztonsági Tartalék beszerzése, értékesítése, tárolása, állagmegóvása, nyilvántartása és ellenõrzése.<br>
A közhasznú szerzõdés elõírja azt is, hogy a Gazdaságbiztonsági Tartalékon belül elõírt védelmi célú hányadot a TIG Kht.-nak kell kezelni úgy, hogy egy bármikor elrendelésre kerülõ minõsített idõszak esetén a szükséges ellátási kötelezettség teljesíthetõ legyen.<br>
A Gazdaságbiztonsági Tartalékról rendelkezõ, többször módosított 84/1994. (V. 27.) sz. Kormányrendelet elõírja, hogy a Gazdaságbiztonsági Tartalékkal kapcsolatos döntések elõkészítését a Gazdaságbiztonsági Tartalékolási Tárcaközi Bizottság (GTTB) végzi.<br>
A GTTB 1/2000. sz., 2000. április 12-én kelt határozatával ajánlatkérõt arra kötelezte, hogy a Honvédelmi Minisztérium, illetve a Belügyminisztérium részére készletezett vegyvédelmi ruházat és gázálarc, valamint szûrõbetét 1999. évre elõírt tartalék mennyiségét 5000-5000 darabbal bõvítse.<br>
A Magyar Honvédség Vegyivédelmi Technikai Szolgálatfõnökség, mint a védõkészlet fõanyagnem-felelõse korábban a 93 M egyéni vegyivédelmi védõfelszerelést rendszeresítette, amelynek részei a 93 M egyéni vegyivédelmi védõkészlet (fantázia neve SARATOGA vegyivédelmi ruházat), a 93 M gázálarc készlet (fantázia neve ARFA gázálarc), valamint a 93 M tartalék szûrõbetét (fantázia neve SZÛRÕBETÉT).<br>
A Szolgálatfõnökség 41/208/2000. számú levelében rögzítette, hogy számára kizárólag ezen 93 M egyéni vegyivédelmi védõfelszerelés fogadható el.<br>
A nevezett termékek kizárólagos forgalmazói a RESPIRÁTOR Rt., valamint a NBC Technikai Vegyivédelmi Kft. A termékek jellegébõl adódóan más gyártó nem készült fel ezen termékek béke és minõsített idõszaki gyártására, helyettesítõ termék nem ismert.<br>
1999. évben ajánlatkérõ a jelen közbeszerzési eljárás tárgyát is képezõ vegyvédelmi cikkeket hirdetmény közzététele nélküli tárgyalásos közbeszerzési eljárás keretén belül szerezte be ugyanattól a két ajánlattevõtõl, akiket a jelen eljárás keretében is fel kívánt kérni ajánlattételre.<br>
Mindezen elõzmények tudatában választotta a Tartalékgazdálkodási Kht. 2000. évben is a közbeszerzés módjával kapcsolatban a hirdetmény közzététele nélküli tárgyalásos eljárást.<br>
A hirdetmény közzététele nélküli tárgyalásos eljárás jogalapjaként ajánlatkérõ a közbeszerzési törvény 70. § (3) bekezdés b) pontját jelölte meg. A jogszabályi hivatkozás a Közbeszerzési Döntõbizottsághoz felterjesztett ajánlatkérésben valóban nem szerepelt az ajánlatkérés 2. b) pontjában (a választott eljárás indokolása), azonban egyértelmû utalás történt a hivatkozott paragrafusra.<br>
Ajánlatkérõ álláspontja szerint az elõadatottak alapján a hirdetmény közzététele nélküli tárgyalásos közbeszerzési eljárás jogalapja megállapítható. Az ajánlati felhívás hiányosságai vonatkozásában az alábbiakat adta elõ: vitathatatlan, hogy a 9. b)–c) pontok nem kerültek kitöltésre, az ajánlat elbírálási szempontjai azonban szerepeltek a 23. pontban, ahol is az ajánlatkérõ kikötötte: "az ajánlatban szereplõ ár vonatkozásában, ha az eltér az elõzõ szerzõdéses ártól, a változás indoklását fel kell tüntetni".<br>
Egyéb ajánlati elbírálási szempontot a beszerzés speciális jellege miatt kikötni nem tudott.<br>
A 9. számú melléklet 11. pontjában azt a tény kellett volna meghatározni az ajánlatkérõnek, hogy többváltozatú ajánlatot elfogad-e. A kikötésre ugyancsak azért nem került sor, mert a beszerzés speciális jellege kizárja a többváltozatú ajánlattétel lehetõségét.<br>
A törvény 34. § (3) bekezdésében foglaltakat a 71/B § (1) bekezdése szerint csak abban az esetben kell kitölteni, ha az ajánlatkérõ az összességében legelõnyösebb ajánlatot kívánja választani. A jelen eljárás során egyértelmû, hogy nem errõl van szó, ezért nem került sor az ajánlatkérésben a 34. § (3) bekezdésében foglaltak kitöltésére.<br>
Ajánlatkérõ mind érdemi észrevételében, mind a 2000. május 29-én tartott tárgyaláson azt nyilatkozta, hogy élve a Kbt.-ben biztosított lehetõséggel, az ajánlati felhívást a Kbt. elõírásainak megfelelõen ki fogja egészíteni.<br>
Az ajánlattételre felhívott NBC Technikai Vegyvédelmi Kft. és a RESPIRÁTOR Rt. az ajánlati felhívással kapcsolatban kifogást nem emelt.<br>
A Döntõbizottságnak abban kellett állást foglalnia, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában elõírt feltételek jelen közbeszerzés esetében fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen egy alkalommal, a korábbi nyertes ajánlattevõvel kötött szerzõdés idõtartama azonban nem haladhatja meg a három évet.<br>
A Döntõbizottság megállapította, hogy a Magyar Honvédség Vegyivédelmi Technikai Szolgálatfõnökség, mint a védõkészlet fõanyagnem-felelõse a 93 M egyéni vegyivédelmi védõfelszerelést rendszeresítette, amelynek részei a jelen közbeszerzés tárgyát képezõ felszerelési tárgyak is.<br>
A Gazdaságbiztonsági Tartalékolási Tárcaközi Bizottság 1/2000. számú határozatával a korábban megkötött közhasznú szerzõdés alapján kötelezte ajánlatkérõt arra, hogy a Honvédelmi Minisztérium és a Belügyminisztérium részére készletezett vegyvédelmi ruházat és gázálarc, valamint szûrõbetét tartalék mennyiségét bõvítse.<br>
Tekintettel arra, hogy a jelen közbeszerzési eljárás során a már meglévõ vegyivédelmi védõfelszerelés tartalék kibõvítése történik, így megalapozottan megállapítható, hogy az eszközök jellegébõl adódóan más termékkel történõ helyettesítése nem oldható meg.<br>
A fentiek alapján a Döntõbizottság álláspontja szerint az ajánlatkérõ által egyértelmûsített eljárási fajta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerinti hirdetmény közzététele nélküli tárgyalásos eljárás a jelen közbeszerzési eljárás során jogszerûen alkalmazható.<br>
Az ajánlati felhívás hiányosságával kapcsolatosan a Döntõbizottság a következõket állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése elõírja, hogy hirdetmény közzététele nélküli tárgyalásos eljárás ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú mellékletének 9. a)–c) pontjai szerint a részvételre jelentkezõk alkalmassága elbírálásának szempontjai, a részvételre jelentkezõknek a szerzõdés teljesítésére alkalmatlanná minõsítésének szempontjai, az ajánlatok elbírálásának szempontja, illetve a 11. pont szerint annak meghatározása, hogy lehet-e többváltozatú ajánlatot tenni, az ajánlati felhívás kötelezõ tartalmi elemei kell hogy legyenek.<br>
A Döntõbizottság megállapította, hogy ajánlatkérõ ajánlati felhívása a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú mellékletének 9. a)–c) és 11. pontjaiban rögzítetteket nem tartalmazta.<br>
A Döntõbizottság ajánlatkérõ álláspontját elfogadta a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdésének utolsó fordulata szerint az ajánlati felhívásnak a 34. § (3) bekezdésében foglaltakat akkor kell tartalmaznia, ha az ajánlatkérõ az összességében legelõnyösebb ajánlatot kívánja kiválasztani. Tekintettel arra, hogy a beszerzés tárgyát képezõ vegyivédelmi eszközök szállítására csak a kiválasztott ajánlattevõ képes, így ha az ajánlatkérõ szabályszerûen meghatározza az ajánlatok elbírálásának szempontjait, az a Kbt. 34. § (1) bekezdés a) pontja szerinti legalacsonyabb összegû ellenszolgáltatás lett volna. Ezt támasztja alá ajánlatkérõ ajánlati felhívása 13. pontjának elsõ francia bekezdése is, miszerint az ajánlatban szereplõ ár vonatkozásában, ha az eltér az elõzõ szerzõdéses ártól, a változás indoklását fel kell tüntetni.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Döntõbizottság a Kbt. 88. § (1) bekezdés b) pontja alapján megállapította a jogsértést, azonban annak csekély voltára, illetve arra való tekintettel, hogy ajánlatkérõ az ajánlati felhívás hiányosságait maga is elismerve annak kiegészítését vállalta, a Döntõbizottság a bírság kiszabásától eltekintett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 5.<br>
<br>
Dr. Kozmáné dr. Gocs Éva s. k.	Hámori András s. k<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>