<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4096)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-337<br>
Fax: 355-5082<br>
Ikt. sz.: D.139/7/2000<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Semmelweis Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Döntõbizottság Elnöke) a Semmelweis Egyetem (1085 Budapest, Üllõi út 26., képviseli: dr. Salamonné dr. Bódis Enikõ ügyvéd, 1012 Budapest, Vérmezõ u. 14., a továbbiakban: ajánlatkérõ) "az egyetem épületállományának felmérése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Döntõbizottság a rendelkezésre álló iratok, a felek tárgyaláson tett nyilatkozatai alapján az alábbi tényállást állapította meg:<br>
Az Oktatási Minisztérium 1999. december 17-én kelt levelében tájékoztatta ajánlatkérõt, hogy az intézmény fejlesztési tervét (IDP) "feltételes A" kategóriára minõsítette a Felsõoktatási és Tudományos Tanács (FTT) 1999. november 10-én kelt minõsítési javaslatának és a Világbank véleményének figyelembevételével. A feltételes A minõsítés alapján elkezdhetik a beruházási terv elkészítését, de az IDP végleges elfogadásának és a CIP bírálatra bocsátásának feltétele, hogy az értékelésben szereplõ kérdések és felvetések maradéktalanul megválaszolásra kerüljenek.<br>
Az Intézmény Fejlesztési Terv beadási határideje 2000. január 31-rõl 2000. április 15-re, illetve 2000. május 31-rõl 2000. június 15-re módosul. A módosítás oka, hogy az Intézmény Fejlesztési Tervek elkészítését támogató új kézikönyvet az Oktatási Minisztérium még nem adta ki, mivel az intézmény fejlesztési tervekhez közvetlenül csatlakozó beruházási tervek értékelésének elsõ köre csak a napokban fejezõdött be, és közös érdek, hogy az átdolgozott kézikönyv a legfrissebb információk és legújabb elõírások szerint készüljön el. Az új kézikönyv 2000. január 31-ig bezárólag kerül kiadásra. Az IDP-kiegészítés elkészítésekor az új kézikönyvben szereplõ prioritásokat figyelembe kell venni.<br>
Az Oktatási Minisztérium 2000. február 14-én kelt levelében tájékoztatta ajánlatkérôt, hogy elkészült az új kézikönyv és a módszertani segédlet, amelyet ajánlatkérõ részére megküld. Az új kézikönyv kiadásával a cél, hogy segítse a felsõoktatási intézményeket az Oktatási Minisztérium felsõoktatás fejlesztési stratégiájához igazodó intézményi színtû oktatás-kutatás, a belsõ és külsõ szolgáltatások, a belsõ szervezet, a régió és a társadalomépítés fejlesztése területén kialakítandó stratégiai tervek megfogalmazásában. Egyben tájékoztatta ajánlatkérõt, hogy 2001-tõl az Oktatási Minisztérium valamennyi fejlesztési, beruházási forrást az intézmények elfogadott 4 éves stratégiai fejlesztési tervei alapján megkötött szerzõdések alapján fog biztosítani. Az IFT ezért nem pályázat, hanem az intézmény fejlesztésének legfontosabb stratégiai dokumentuma, amelynek mielõbbi benyújtása azért is fontos, mert a Felsõoktatás Fejlesztési (világbanki) Programban rendelkezésre álló támogatások egy részét az Oktatási Minisztérium már lekötötte. Ez a levél megerõsítette, hogy az Intézmény Fejlesztési Tervek beadási határideje 2000. április 15., illetve 2000. június 15.<br>
Tekintettel arra, hogy ajánlatkérõ "feltételes A minõsítést kapott, ezért válaszolniuk kell az FTT-bírálatban felvetett kérdésekre.<br>
A kézikönyv március hónapban még több ízben átdolgozásra került.<br>
Az ajánlatkérõ Integrációs Programirodája 2000. április 4-én intézett levelet a Gazdasági Fõigazgatósághoz, amelyben arról adott tájékoztatást, hogy a mai napon kapták kézhez a CIP elkészítésére vonatkozó kézikönyv legutolsó és a Felsõoktatási Integrációs Programiroda szerinti végsõ változatot. A beruházásokkal kapcsolatos részek áttanulmányozása után a táblázat kitöltéséhez szükséges adatok beszerzése szükséges. Egyben tájékoztatta arról is a Gazdasági Igazgatóságot, hogy az ingatlanfejlesztési programtáblázatban a kért adatokat a "FELIR" adatbázis tartalmazza.<br>
Ilyen elõzmények után ajánlatkérõ 2000. április 21-én indított hirdetmény közzététele nélküli tárgyalásos közbeszerzési eljárást az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján.<br>
Az eljárásfajta választásának indoklásául ajánlatkérõ elõadta, hogy a Semmelweis Egyetem 2000. január 1-jével alakult meg. Az egyetemi integrációhoz szükséges CIP pályázat végleges formátuma, mely szükségessé tette az egyetem ingatlanállományának "FELIR" adatbázis szerinti felmérését, 2000 április elején jutott az intézmény tudomására, tehát ekkor lehetett elkezdeni a munkát. Ennek igazolására az Integrációs Programiroda 2000. április 4-i levelét mellékelte. A CIP beadási határideje 2000. június 30., így a munka elvégzése rendkívül sürgõs.<br>
Az ajánlatkérõ a "FELIR" adatbázis szerinti felmérést azok volumene és emberierõforrás-igénye miatt saját erõbõl elvégezni nem tudja, ezért szükséges a közbeszerzési eljárás lefolytatása.<br>
Ajánlatkérõ a megküldött ajánlati felhívásban a beszerzés tárgyát az alábbiak szerint határozta. meg: az egyetem tulajdonában, kezelésében, bérletében, használatában lévõ ingatlanok felmérése megadott metódus szerint, a kijelölt ingatlanok forgalmi értékének meghatározása és megjelölt esetekben a tervrajzok aktualizálása. Az ajánlati felhívás szerint 18 tömbre kell ajánlatot tenni.<br>
Az ajánlati felhívás szerint részajánlattétel tömbönként megengedett volt. A felmérés magában foglalja az adott tömbben megjelölt egyéb munkákat is az ajánlati adatlap szerint, azaz olyan tömbben, melyben értékbecslés tárgyát képezõ ingatlan is található, továbbá szükséges egyes épületek tervrajzainak aktualizálása is, ott a felmérés, az értékbecslés és az aktualizálás csak együtt jelölhetõ meg.<br>
A teljesítés határidejét ajánlatkérõ a "FELIR" program kitöltésére vonatkozóan 2000. június 10-ében jelölte meg, az értékbecslés és a dokumentáció elkészítés határidejére vonatkozóan pedig ajánlattevõktõl várt ajánlatot.<br>
Ajánlattevõknek ajánlataikat 2000. május 2-ig kellett megtenniük.<br>
A tárgyalások folytatásának idõpontja 2000. május 3. és 4. A felhívás szerint az eljárás eredményének kihirdetésére a tárgyalás befejezését követõ 3 napon belül kerül sor.<br>
Ajánlatkérõ megjelölte az ajánlattevõktõl kért pénzügyi, gazdasági és mûszaki alkalmasságuk igazolására vonatkozó adatokat és tényeket. Megjelölte az alkalmasság elbírálásának szempontjait, illetõleg megjelölte azt is, hogy az összességében legelõnyösebb ajánlatot kívánja kiválasztani. Ehhez megadta a részszempontokat, részszempontonként az azok súlyát meghatározó szorzószámokat és a részszempontok tartalmi elemeinek értékelése során adható pontszám alsó és felsõ határát.<br>
Ajánlatkérõ a közbeszerzési eljárást lefolytatta a nyertesekkel, a szerzõdés 2000. május 8-án megkötésre került. A szerzõdésekbõl kitûnik, hogy a teljesítési határideje a "FELIR" program feltöltése, valamint elõzetes adatszolgáltatás az értékbecslésrõl vonatkozásában 2000. június 10., az értékbecslés határideje 2000. augusztus 30., és a dokumentáció elkészítés határideje 2001. január 31.<br>
Döntõbizottság Elnöke 2000. május 2-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indoklása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek megléte nem állapítható meg egyértelmûen, azaz az, hogy a rendkívüli sürgõsség váratlan és az nem ered az ajánlatkérõ mulasztásából.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a közbeszerzési eljárást.<br>
A Felsõoktatási Integrációs Programok Irodájának a CIP pályázat végleges változatára vonatkozó követelményeket késõn kapták meg, a pályázati határidõ pedig 2000. június 30. Ennek alapján 2000. április 4. és 2000. június 30. közötti idõtartam alatt kell az egyetemnek az ingatlanállományát a "FELIR" adatbázis szerint felmérni, valamint ez alapján a CIP pályázatot összeállítani és benyújtani. Ez az idõtartam az elvégzendõ feladat idõigényére is tekintettel nem teszi lehetõvé, hogy az ügyben más közbeszerzési eljárásoknál elõírt határidõk betarthatók legyenek.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. Ezen megengedõ szabályokat a tárgyalásos eljárás vonatkozásában a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak abban a kérdésben kellett állást foglalnia, hogy jelen beszerzés esetén fenti tényállás törvényi feltételei megvalósulnak-e.<br>
A rendelkezésre álló iratokból kétségtelenül megállapítható, hogy ajánlatkérõ számára az Oktatási Minisztérium írta elõ a beszerzés tárgyát képezõ feladat elvégzését. Ennek határidejét 2000. június 30-ában jelölte meg. Ajánlatkérõ számára tehát külsõ szerv állapított meg teljesítési határidõt, a teljesítési határidõre történõ feladat elvégzése ajánlatkérõ számára kötelezõ volt.<br>
A feladat elvégzéséhez szükséges segédletet, az úgynevezett kézikönyv végleges formáját szintén az Oktatási Minisztérium határozta meg, ajánlatkérõ részére azonban csak 2000 április elején adta át. A feladat elvégzését ajánlatkérõ csak ezt követõen tudta megkezdeni. Ebbõl következõen a rendkívüli sürgõsség fennállása megállapítható és az ajánlatkérõ mulasztására nem vezethetõ vissza.<br>
A teljesítésre megszabott határidõig rendelkezésre álló idõtartam rövidsége és a feladat elvégzésének idõigényessége más eljárásfajta alkalmazását nem tette lehetõvé ajánlatkérõ számára.<br>
Tény, hogy az elvégzendõ feladat egy részének a végsõ teljesítési határideje 2001. január 31., azonban az elvégzendõ feladatok összefüggõek, azok egymástól szét nem választhatók, így nem volt elvárható ajánlatkérõ részérõl, hogy a beszerzést részekre bontsa, és egyes részek vonatkozásában más eljárásfajtát alkalmazzon.<br>
A Döntõbizottság megállapította, hogy ajánlatkérõ jogsértést az eljárásfajta választásánál nem követett el.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást – ha a megindításra vagy folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 31.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>