<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4206)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.134/13/2000<br>
<br>
Tárgy: a Wbpr Hungária Kft. jogorvoslati kérelme a Gazdasági Minisztérium közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerezések Tanácsa nevében meghozta. az alábbi<br>
<br>
HATÁROZAT-ot:<br>
<br>
Dr. v. Tóth János (1051 Budapest, Hercegprímás u. 21.) ügyvéd által képviselt Wbpr Hungaria Kft. (1051 Budapest, József A. u. 1., továbbiakban: kérelmezõ) jogorvoslati kérelmét, melyet a Gazdasági Minisztérium (1055 Budapest, Honvéd u. 13–15., továbbiakban: ajánlatkérõ) a minisztérium szakmai programjának megismertetése egy integrált kommunikációs kampány keretében tárgyú közbeszerzési eljárása ellen indított, a Döntõbizottság elutasítja.<br>
Megállapítja, hogy ajánlatkérõ eljárása nem volt jogsértõ.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. március 16-án megjelent 11. számában, a rendelkezõ részben megjelölt beszerzés tárgyában.<br>
Az ajánlatokat a felhívás közzétételét követõ naptól számított 41. nap 10.00 óráig, azaz április 26-án 10.00 óráig lehetett benyújtani. Az ajánlatok benyújtásának helyeként ajánlatkérõ a felhívás 6. b) pontjában a Gazdasági Minisztérium, 1055 Budapest, Honvéd u. 13–15. Sajtótitkárság címet határozta meg.<br>
A felhívás 5. b) pontjában ajánlatkérõ az ajánlati dokumentáció megvásárlásának lehetõségét a felhívás megjelenésének napját követõ 15. napon 9.00 órától 12.00 óráig terjedõ idõtartamban tette lehetõvé.<br>
Az ajánlattételi határidõig a felhívásban megjelölt helyen 6 ajánlattevõ nyújtott be ajánlatot. A kérelmezõ is megkísérelte leadni ajánlatát, de mivel az a leadási helyre késve érkezett, azt az ajánlatokat bontó bizottság elkésettség miatt nem fogadta be.<br>
Kérelmezõ április 28-án elõterjesztett kérelmében kérte ajánlatkérõ eljárásának felülvizsgálatát. Elõadta, hogy a 10 perces késedelmet a minisztériumba való bejutással járó ún. beléptetési eljárás okozta, az ajánlata leadása céljából õ az ajánlati felhívásban meghatározott idõpont elõtt a megjelölt címen megjelent, "a portaszolgálat adminisztrációjának nehézkessége, illetve a hiányosan megadott leadási hely (emelet, szobaszám)" nem róható a terhére. A jogorvoslati eljárásban július 8-án tartott tárgyaláson kérelmét pontosítva hivatkozott a Kbt.-nek az ajánlati felhívás mintáját meghatározó 2. sz. melléklet 6. b) pontjára, miszerint a benyújtási címként nemcsak a helység, utca, házszámot, hanem az emeletet és szobaszámot is meg kellett volna adnia ajánlatkérõnek. Közölte, hogy a felhívás ezen hiányosságáról csak az ajánlat leadási helye megismerésének aktualitásakor, az ajánlattételi határidõt megelõzõ napon szerzett tudomást. A tárgyaláson azt is közölte, hogy azért az utolsó percekben tudta csak bevinni ajánlatkérõhöz az ajánlatát, mert várnia kellett arra, hogy az ajánlathoz csatolandó APEH-igazolást jogi képviselõje az adóhatóságtól elhozza.<br>
Kérte ajánlatkérõnek az ajánlata elkésettségére vonatkozó döntése megsemmisítését.<br>
Ajánlatkérõ a május 15-én kelt észrevételében kérte a jogorvoslati kérelem elutasítását. Elõadta, hogy az ajánlat késedelmes leadásának okát nem volt lehetõsége vizsgálni, mert törvényi felhatalmazás hiányában igazolásnak nincs helye. Ezért nyilvánította a bizottság az ajánlatot elkésettnek.<br>
A Döntõbizottság a felek által írásban és a tárgyaláson szóban elõadottak, valamint a közbeszerzési eljárásban keletkezett dokumentumok tartalma alapján megállapította., hogy a jogorvoslati kérelem részben elkésett, más részében megalapozatlan.<br>
A kérelmezõ a kérelmét elsõdlegesen arra alapította, hogy az ajánlati felhívásban nem volt pontosan meghatározva az ajánlat leadásának helye, hiányzott az emelet és a szobaszám megjelölés. Ebbõl kérelmezõ azt a konklúziót vonta le, miszerint azáltal, hogy a felhívásban megadott helység, utca, házszám alatt az ajánlattételi határidõ elõtt az ajánlat leadása céljából megjelent, eleget tett a határidõben történõ leadási feltételnek.<br>
A késedelem okaként hivatkozott kérelmezõi kifogás elkésett. Kérelmezõ az ajánlati felhívás tartalmát legkésõbb az ajánlati dokumentáció megvásárlási lehetõségének utolsó idõpontjáig, március 31-ig ismerhette meg, ez idõponttól a jogorvoslati kérelem május 28-án történt elõterjesztéséig a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõ letelt.<br>
A Döntõbizottság nem fogadta el a kérelmezõ azon érvelését, hogy csak az ajánlata leadásának aktuálissá válásakor, az ajánlattételi határidõ elõtti napon ismerhette fel a jogsértést. Egy ajánlati felhívásra kellõ eséllyel indulni akaró ajánlattevõtõl mindenképpen elvárható a felhívás alapos elolvasása, tartalmának megismerése, annak minden egyes pontjára kiterjedõen. A jogorvoslati kérelem elõterjesztésére nyitva álló határidõk tekintetében a felhívás mindegyik pontját egy idõpontban, egyszerre megismertnek kell tekinteni, ezzel ellentétes joggyakorlat a Kbt. kogens, jogvesztõ határidõkre vonatkozó rendelkezéseinek (15 napos ún. szubjektív és 90 napos ún. objektív határidõ) megkerüléséhez vezetne.<br>
A Döntõbizottságnak ennélfogva a jogorvoslati kérelmet az ajánlati felhívás leadási helyét illetõen egyébként valóban jogsértõ ajánlati felhívás tartalma szerint kellett elbírálnia.<br>
A Döntõbizottság nem fogadta el a kérelmezõ azon érvelését sem, hogy az ajánlata leadása céljából a felhívásban meghatározott idõpontban megjelent a címként megjelölt helység, utca, házszám szerinti helyen. Az a hely ugyanis, ahol kérelmezõ a Budapest V., Honvéd u. 13–15. sz. alatt a tárgyaláson elõadottak szerint 9 óra 58 perctõl kizárólag tartózkodott, a minisztériumi székház portáj a volt. Ajánlatkérõ viszont a felhívásban a Sajtótitkárságot jelölte meg az ajánlatok leadási helyeként. Kérelmezõnek számolnia kellett azzal, hogy egy minisztériumba való belépés adminisztratív intézkedésekkel jár, tehát olyan idõpontban kellett volna az ajánlatkérõ székházában az ajánlat leadása céljából megjelennie, hogy azon belül legyen bárhol is a Sajtótitkárság, 10.00 órára a beléptetési eljárás miatti idõkiesés mellett is odaérjen.<br>
Kérelmezõ tehát megalapozatlanul hivatkozott ajánlata késedelmes leadása indokaként arra, hogy azt a beléptetési eljárással járó idõveszteség és az ajánlatleadási hely pontatlan megjelölése okozta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és (2) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. június 13.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettet támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>