<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4207)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.104/16/2000<br>
<br>
Tárgy: Piepenbrock Szolgáltató Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Piepenbrock Szolgáltató Kft. (1025 Budapest, Kapy út 49/B, a továbbiakban: kérelmezõ) jogorvoslati kérelmének, amelyet a Honvédelmi Minisztérium Beszerzési Hivatala (1457 Budapest, Salgótarjáni út 18., a továbbiakban: ajánlatkérõ) a "Központi Honvédkórház pesti és budai részlegének területén végzendõ takarítási szolgáltatás biztosítása" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdésére figyelemmel megsértette a 37. § (1) bekezdésében foglaltakat, ezért az ajánlati dokumentáció alapvetõ információk címû fejezetének 4. pontját megsemmisíti.<br>
Egyebekben a jogorvoslati kérelmet elutasítja.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, illetve a felek nyilatkozatai alapján az alábbi tényállást állapította meg.<br>
Ajánlatkérõ a K. É. 2000. március 16-án megjelent 11. számában ajánlati felhívást tett közzé nyílt közbeszerzési eljárás megindítására. A beszerzés tárgyát a Központi Honvédkórház pesti és budai részlegének (összesen 33 941 m2) területén végzendõ takarítási szolgáltatás biztosításában jelölte meg.<br>
A megkötendõ szolgáltatási szerzõdés idõtartamát a szerzõdéskötéstõl 2000. december 31-ig terjedõen határozta meg. A beszerzés tárgyára vonatkozóan a rész-, illetve többváltozatú ajánlat tételére lehetõség nem volt.<br>
Ajánlatkérõ a felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolására kért adatokat, a 11. b) pontban pedig a szerzõdés teljesítésére alkalmatlanná minõsítés szempontjait rögzítette az alábbiak szerint:<br>
– az utóbbi 1 évben jelen közbeszerzés tárgyára vonatkozó referenciát bemutatni nem tud;<br>
– az 1997–1998. években eredménye negatív volt, és mindkét évben meghaladta a tízmillió forintot és/vagy vesztesége mindkét évben meghaladta a nettó árbevétel 10%-át;<br>
– az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja szerint megjelölt referenciahelyek bármelyikétõl nem megfelelõ teljesítésrõl kap visszajelzést.<br>
Ajánlatkérõ ajánlati dokumentációt is rendelkezésre bocsátott, amelyben meghatározásra kerültek a részletes szerzõdéses feltételek, a takarítástechnológia területenkénti bontásban, illetve a technológiára vonatkozó elõírások, a szolgáltatás tárgyát képezõ területekrõl szóló kimutatás és ún. alapvetõ információk is, amelyeket az ajánlatok kidolgozásakor az ajánlattevõknek feltétlenül figyelembe kellett venni. Ezek között szerepelt a 4. pontban a teljesítés határidejére vonatkozóan az alábbi meghatározás: "a teljesítés határideje: 2000. április 1-jétõl 2000. december 31-ig, azonban az ajánlatkérõ kétszer 1 évre az opció lehetõségét biztosítja a nyertes ajánlattevõnek, amennyiben a szolgáltatásával kapcsolatban a szerzõdés idõtartama alatt kifogás nem merül fel".<br>
A Közbeszerzési Értesítõ Szerkesztõbizottságánál rendelkezésre álló iratokból megállapíthatóan ajánlatkérõ már az ajánlati felhívásának 4. pontjában is rögzíteni akarta az opció lehetõségét a dokumentációból idézettek szerint. Ezen kitételt azonban a Szerkesztõbizottság kifogásolta, így ajánlatkérõ 2000. március 1-jén kelt kísérõlevelével olyan tartalmú ajánlati felhívás közzétételét kérte, amelyben a szerzõdés idõtartamaként "a szerzõdéskötéstõl 2000. december 31-ig" történõ megjelölés szerepel.<br>
Ezen ajánlati felhívást támadta meg kérelmezõ 2000. április 3-án kelt jogorvoslati kérelmében, amelyben kérte, hogy a Döntõbizottság állapítsa meg, hogy ajánlatkérõ felhívása érvénytelen, és tiltsa el ajánlatkérõt az ajánlatok elbírálásától és a döntéshozataltól, illetve kötelezze ajánlatkérõt az eljárási díj és a költségek megfizetésére.<br>
Kérelmének indoklásául elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében foglaltakat, amikor ajánlati felhívását úgy tette közzé, hogy nem rendelkezett a szerzõdés fedezetét biztosító anyagi fedezettel. Ezen állítását arra alapozta, hogy ajánlatkérõvel jelenleg is szerzõdéses viszonyban áll a jelen közbeszerzés tárgyát képezõ szolgáltatás vonatkozásában, amely jogviszonyból eredõen 10 008 205 Ft tõke, valamint késedelmi kamattartozása áll fenn ajánlatkérõnek felé. Amíg ajánlatkérõ ezen tartozását nem rendezi, nem rendelkezik a jelen közbeszerzés tárgyát képezõ szerzõdés teljesítésére fedezettel.<br>
Ajánlatkérõ az ajánlati felhívás 9. pontjában megjelölt 30 napos fizetési határidõben sem tud teljesíteni, alátámasztja ezen állításukat az, hogy fizetési kötelezettségének ajánlatkérõ csak 90 napon túl tud eleget termi.<br>
Kérelmezõ kifogásolta azt is, hogy az ajánlati felhívás szerint a megkötendõ szerzõdés idõtartama a szerzõdéskötéstõl 2000. december 31-ig terjedõen került megjelölésre, ugyanakkor a dokumentáció 4. pontja szerint a nyertes ajánlattevõnek kétszer 1 éves opciós lehetõséget biztosít ajánlatkérõ, ha a szolgáltatásával kapcsolatosan nem merült fel kifogás. Az opciós lehetõség biztosításával az ajánlati felhívás és a dokumentáció rendelkezései eltérnek egymástól, így a felhívás nem felel meg a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. §-</a>ában foglaltaknak, illetve sérti a 24. § (1) bekezdésében foglalt verseny tisztaságát biztosító alapelvet is.<br>
Tudomásuk szerint a HM belsõ szabályzata szerint csak 1 éves idõtartamú szerzõdések köthetõk, annak eltelte után újabb pályázatot kell kiírni.<br>
Kérelmezõ sérelmezte továbbá, hogy az ajánlati dokumentáció nem egyértelmû a takarítási technológia vonatkozásában, illetve, hogy az ajánlati felhívás 11. b) pontjában felsorolt feltételeket ajánlatkérõ a szerzõdés teljesítésére alkalmatlanná minõsítés szempontjaiként jelölte meg, azonban a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározottak szerint ezen szempontok csak elbírálási szempontként vehetõk figyelembe.<br>
Ajánlatkérõ bejelentette, hogy a jogorvoslati eljárás megindításáig a dokumentációt az alábbi hét cég vásárolta meg: Glanc Kft., Hospital Hygiene Szerviz Kft., Snell Bt., Future Clean Rt., P. Dussmann Kft., B+N Referencia Kft. és a kérelmezõ.<br>
Érdemi észrevételében a kérelem elutasítását kérte egyrészt joghatóság hiánya, másrészt alaptalanság miatt.<br>
Álláspontja szerint a gazdálkodó szervezetek egymással szemben fennálló tartozásai tekintetében az értékhatárt figyelembe véve a megyei bíróságok jogosultak eljárni.<br>
Rosszindulatú feltételezésnek minõsítette kérelmezõ azon feltevését, hogy nem áll rendelkezésére a pénzügyi fedezet, illetve, hogy nem kíván fizetési kötelezettségének eleget tenni. A fedezet rendelkezésére állásának igazolására becsatolta az 1999. november 25-én kelt 383/1999. iktatószámú közbeszerzési engedélyezési kérelmet, amelyet elláttak a költségvetési elõirányzat meglétét igazoló, és a jelen közbeszerzési eljárás megindítását engedélyezõ záradékkal.<br>
Az opcióval kapcsolatosan kifejtette, hogy a közbeszerzési eljárás lezárásaként létrejövõ szerzõdések vonatkozásában a Ptk. rendelkezéseit kell alkalmazni, ami nem határoz meg formakényszert, ezért véleménye szerint opciós formában is létrejöhet a szerzõdés.<br>
Kérte továbbá, hogy a Döntõbizottság nyilatkoztassa meg kérelmezõt, hogyan jutott a minisztérium belsõ szabályzatához.<br>
A 2000. április 26-án megtartott tárgyaláson kérelmezõ bejelentette, hogy ajánlatkérõ tõketartozását megfizette.<br>
Kérelmét kiegészítette azzal, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében foglaltakat is megsértette, hiszen indokolatlan és hátrányos megkülönböztetést alkalmazott ajánlattevõkkel szemben az ajánlati felhívás 11. b) pontjában megfogalmazott feltételekkel.<br>
Ajánlatkérõ bejelentette, hogy az ajánlattételi határidõ 2000. április 26-án jár le.<br>
A dokumentációban megjelölt opciós feltétel kapcsán elõadta, hogy a Ptk.-ban biztosított szerzõdési szabadság alapján lehetõségük nyílik arra, hogy ezen intézményt alkalmazzák. Nem áll ellentétben a Kbt. rendelkezéseivel, hiszen a szolgáltatási szerzõdést az ajánlati felhívásnak megfelelõen, 2000. december 31-ig terjedõ határozott idõtartamra kötik meg, az opció alapján kerülne sor annak változatlan feltételekkel történõ meghosszabbítására az ajánlatkérõ egyoldalú nyilatkozata alapján, ha a nyertes ajánlattevõ szolgáltatásával kapcsolatosan nem merül fel kifogás.<br>
Álláspontja szerint az ajánlati felhívás és a dokumentáció egységet képez, azokat együttesen kell elbírálni, így az általuk megfogalmazottak szerint a kettõ tartalma nem ellentétes egymással. Ajánlatkérõ indítványozta, hogy a Döntõbizottság vizsgálja meg, hogy kérelmezõ mikor jutott hozzá a K. É. 11. számához, mert figyelembe véve annak 2000. március 16-i megjelenését, az ajánlati felhívás vonatkozásában 2000. április 4 én benyújtott jogorvoslati kérelme elkésett, hiszen a rendelkezésre álló 15 napos szubjektív határidõ eltelt.<br>
Kérelmezõ a jogorvoslati kérelmének elkésettségével kapcsolatosan elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdésének a) pontjában rögzítettek alapján, tekintettel a 2000. április 26-i ajánlattételi határidõre, kérelmüket a szubjektív határidõn belül nyújtották be.<br>
A Döntõbizottság 2000. április 26-án meghozott D.104/13/2000. számú határozatával ideiglenes intézkedésként hivatalból elrendelte a közbeszerzési eljárás felfüggesztését.<br>
Ajánlatkérõ 2000. április 28-án kelt észrevételében bejelentette, hogy kérelmezõ az ajánlattételi határidõ lejártáig ajánlatot nem nyújtott be, ennek alapján álláspontjuk szerint a jogorvoslati eljárást arra nem jogosult személy indította, hiszen kérelmezõ nem minõsíthetõ sem ajánlattevõnek, illetve egyéb érdekelt félnek sem. Bejelentése alapján kérte a jogorvoslati eljárás megszüntetését és az eljárást felfüggesztõ ideiglenes intézkedés visszavonását.<br>
A Döntõbizottságnak a közbeszerzési eljárás megindításához szükséges pénzügyi fedezet rendelkezésre állása az ajánlati felhívás és a dokumentáció opció vonatkozásában fennálló ellentmondások, az ajánlattevõk alkalmatlanná minõsítésének szempontjai vonatkozásában kellett állást foglalnia a kérelem alapján, illetve ajánlatkérõi észrevétel alapján a kérelem elkésettsége vonatkozásában, illetve abban, hogy a kérelmet arra nem jogosult személy nyújtotta be.<br>
A Döntõbizottság megállapította, hogy a kérelmezõ által kifogásoltak közül ajánlatkérõ jogsértést az ajánlati dokumentációban meghatározott opciós feltétel kikötésével követett el.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése úgy rendelkezik, hogy az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A 2. számú melléklet 4. pontja szerint egyértelmûen meg kell határozni a teljesítés határidejét vagy a szerzõdés idõtartamát.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
Ajánlatkérõ az ajánlati felhívásban meghatározta a nyertes ajánlattevõvel kötendõ szolgáltatási szerzõdés idõtartamát, a szerzõdéskötéstõl 2000. december 31-ig terjedõ határozott idõtartamban. A részletes szerzõdési feltételeket tartalmazó dokumentációban azonban ezen határozott idõtartamú szerzõdés vonatkozásában 1 vagy 2 évre opciós lehetõséget biztosít a nyertes ajánlattevõnek, amennyiben annak szolgáltatásával kapcsolatosan a szerzõdés idõtartama alatt kifogás nem merül fel.<br>
Az ajánlati felhívás 4. pontjában rögzített szerzõdéses idõtartamhoz képest az ajánlati dokumentáció eltérõ rendelkezéseket tartalmaz, hiszen az opciós jog kikötésével a szerzõdés további egy vagy két évre – az ajánlatkérõ döntése alapján – meghosszabbítható lenne.<br>
Az ajánlati felhívás és a dokumentáció ellentétes nem lehet egymással, hiszen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Amennyiben a felhívás és a dokumentáció lényeges tartalmi elemeiben – különös tekintettel a szolgáltatási szerzõdés nélkülözhetetlen, idõtartamra vonatkozó rendelkezésére – eltérés van egymástól, ajánlattevõ nem tud megfelelõ ajánlatot tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>hivatkozott (1) bekezdése szerint úgy kell az ajánlati felhívás tartalmát – közöttük a szerzõdés idõtartamát is – meghatározni, hogy az ajánlattevõk megfelelõ ajánlatot tudjanak tenni. A megfelelõ ajánlattétel csak úgy lehetséges, ha az ajánlattevõk meg tudják jelölni, hogy milyen szolgáltatás végzését vállalják, milyen idõtartamra, és ehhez szorosan kapcsolódóan milyen ellenszolgáltatás fejében. Egyértelmû ajánlat nem tehetõ, ha az ajánlati felhívás és a dokumentáció szerzõdéses idõtartamra vonatkozó része ellentétes meghatározásokat tartalmaz.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése rögzíti, hogy eredményes közbeszerzési eljárás alapján a szerzõdést a nyertes ajánlattevõvel kell a felhívás, a dokumentáció és az ajánlat tartalmának megfelelõen írásban megkötni. Amennyiben a felhívás és a dokumentáció a megkötendõ szerzõdés egyik alapvetõ tartalmi eleme vonatkozásában ellentétes egymással, a felek a szerzõdést nem tudják egyértelmû tartalommal, illetve a Kbt. 62. § (1) bekezdésében foglaltak szerint megkötni.<br>
Azon tényt, hogy az ajánlati felhívás és a dokumentáció nem lehet ellentétes egymással, illetve, hogy azok egységet képeznek, maga az ajánlatkérõ is elismerte a 2000. április 26-án tett nyilatkozatában.<br>
A jogorvoslati kérelem további részét a Döntõbizottság megalapozatlannak találta az alábbiak szerint.<br>
Ajánlatkérõ becsatolta a "Közbeszerzési engedélykérelem" tárgyú iratát, amelyen szerepel a költségvetési elõirányzat meglétét igazoló záradék, így a közbeszerzési eljárás megindításához szükséges pénzügyi fedezet rendelkezésre állt.<br>
Ajánlatkérõnek kérelmezõ felé egy korábban megkötött szerzõdés alapján fennálló tartozása a jelen közbeszerzési eljárás lefolytatása szempontjából irreleváns, valóban nem tartozik a Döntõbizottság hatáskörébe a tartozás jogalapjának megítélése.<br>
Szintén alaptalan a kérelemnek az ajánlati felhívás 11. b) pontjára, a szerzõdés teljesítésére alkalmatlanná minõsítésre vonatkozó része is.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése kötelezi ajánlatkérõt, határozza meg az ajánlati felhívásban, hogy mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatkérõ az ajánlatok felbontását követõen dönt az ajánlattevõnek a szerzõdés teljesítésére való alkalmasságáról vagy alkalmatlanságáról.<br>
Ezen hivatkozott rendelkezések alapján egyértelmûen megállapítható, hogy a szerzõdés teljesítésére való alkalmasság vizsgálata, illetve az ajánlatok elbírálási szempont alapján történõ értékelése idõben elkülönül egymástól, az alkalmasság vizsgálatára az ajánlatok felbontását követõen kerül sor. Ajánlatkérõ az ajánlati felhívásának 11. b) pontjában rögzített feltételek meghatározásával a Kbt. idézett rendelkezésének megfelelõen járt el.<br>
Kérelmezõ a dokumentáció takarítási technológiára vonatkozó általános jellegû kifogását, miszerint az nem egyértelmû, sem írásbeli kérelmében, sem a tárgyaláson tett nyilatkozatában nem pontosította., így a Döntõbizottság ezen észrevételt érdemben vizsgálni nem tudta.<br>
A Döntõbizottság megállapította, hogy kérelmezõ jogorvoslati kérelmét, amelyben, mint az ajánlati dokumentációt megvásárló egyéb érdekelt fél, az ajánlati felhívás, illetve a dokumentáció jogellenes tartalmát kifogásolta, határidõben nyújtotta be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdésének d) pontja ugyanis kimondja, hogy a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben az ajánlattételi határidõ 2000. április 26-án 10.00 órakor járt le, így kérelmezõ a rendelkezésére álló szubjektív határidõn belül nyújtotta be jogorvoslati kérelmét. Tekintettel arra, hogy az ajánlati felhívás, illetõleg a dokumentáció jogellenes tartalmát kifogásolta kérelmezõ, aki 2000. március 24-én a dokumentációt megvásárolta ajánlatkérõtõl, így alaptalan ajánlatkérõnek azon állítása, miszerint a jogorvoslati eljárást arra nem jogosult személy indította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c) pontja alapján megsemmisítette ajánlatkérõ ajánlati dokumentációjának jogellenes részét, a Kbt. 88. § (1) bekezdésének a) pontja alapján a jogorvoslati kérelem azon részét, amely megalapozatlan volt, elutasította.<br>
A jogsértés tényére tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének b) pontja alapján kötelezte ajánlatkérõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 15.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
 Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>