<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4091)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: 110/11/2000<br>
<br>
Tárgy: a Miskolc Lift Kft. jogorvoslati kérelme Karcag Város Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Polgáry Gyula ügyvéd (3530 Miskolc, Arany J. u. 21.) által képviselt Miskolc Lift Kft. (3530 Miskolc, Király u. 27., továbbiakban: kérelmezõ) jogorvoslati kérelmét – melyet dr. Abonyi Katalin jogtanácsos által képviselt Karcag Város Önkormányzata (5300 Karcag, Kossuth tér 1., továbbiakban: ajánlatkérõ) a Kátay Gábor Kórház területén található liftek cseréje, javítása és új lift építése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétôl számított 15 napon belül keresettel a Fôvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. február 9-én megjelent 6. számában, a rendelkezõ részben megjelölt beszerzés tárgyában.<br>
A felhívás 3. d) pontja szerint részajánlatot, a 14. pont szerint pedig többváltozatú ajánlatot nem lehetett tenni. Az ajánlati dokumentáció részét képezõ "Karcag, Kátay Gábor Kórház részleges rekonstrukciós munkái I. liftek kiviteli tervdokumentáció"-ban ugyanakkor az "Új felvonó mûszaki adatai"-ra A és B változat is szerepelt, az A változat szerint 500 kg/6 személyes teherbírású "személyszállító" fajtájú felvonót, a B változat szerint 1600 kg/20 személy teherbírású "betegszállító fajtájú felvonót kellett beépíteni.<br>
Az ajánlati felhívás 11. a) pontjában ajánlatkérõ elõírta, hogy az ajánlattevõnek milyen iratok, nyilatkozatok csatolásával kell igazolnia a pénzügyi, gazdasági és mûszaki alkalmasságát.<br>
A mûszaki alkalmasság igazolására kérte a "megelõzõ 3 évben a beszerzés tárgyához hasonló rekonstrukciós munkák keretében a berendezések szállítása, beszerelése, beüzemelése terén teljesült vállalkozások" ismertetését, bemutatását.<br>
A 11. b) pontban kikötötte, hogy alkalmatlannak minõsíti az ajánlattevõt a szerzõdés teljesítésére, ha ajánlatában nem szerepel legalább egy befejezett, minimum 50 millió Ft értékû, liftek cseréjét, javítását vagy építését tartalmazó referencia.<br>
Az ajánlattételi határidõig, március 21-ig 6 ajánlattevõ – a kérelmezõ, az OTIS Felvonó Kft., a Thyssen Lift Kft., a Tiszalift Kft., a Nyírlift Kft. és a Schindler Hungária Kft. – nyújtott be ajánlatot, mindegyik két ajánlati ár változattal. Közöttük a kérelmezõ A változatú ajánlati ára 82 741 935 Ft, B változatú ára 92 627 307 Ft, a Schindler Hungária Kft. A változatú ajánlati ára 102 082 500 Ft, B változatú ajánlati ára 111 285 000 Ft, a Thyssen Lift Kft. A változatú ajánlati ára 95 786 084 Ft, B változatú ára 109 443 923 Ft volt. Ajánlatkérõ közbeszerzési elõkészítõ munkacsoportja március 27-én ülést tartott az ajánlatok vizsgálata, értékelése tárgyában. Elôször döntést hozott, miszerint a B változatú ajánlatokat fogadja el. A munkacsoport az OTIS Felvonó Kft., a Tiszalift Kft. és a Nyírlift Kft. ajánlatát érvénytelennek nyilvánította., a kérelmezõt illetõen pedig javasolta az eljárásból való kizárást, "mivel a referenciával kapcsolatban közölt adatai nem felelnek meg a valóságnak".<br>
Kérelmezõ március 28-án levelet írt ajánlatkérõnek, melyben a felhívás 11. b) pontjában rögzített alkalmassági szempontot illetõen kérte ajánlatkérõt, hogy írásban közölje, miszerint egyetért-e az 50 millió Ft értékû referencia indexálás útján történõ képzésével kapcsolatos álláspontjával. Közölte, hogy amennyiben ajánlatkérõ nem osztja az õ álláspontját, úgy ajánlatát visszavonja.<br>
A munkacsoport elkészítette az ajánlatok értékelését, miszerint a Schindler Lift Kft. 910 pontot, a Thyssen Lift Kft. 840 pontot, a kérelmezõ 895 pontot ért el.<br>
Március 31-én a közbeszerzési bírálóbizottság ülésén döntés született, miszerint az eljárás nyertese a Schindler Lift Kft., a második legkedvezõbb ajánlatot tevõ a Thyssen Lift Kft., az április 5-én tartott eredményhirdetésen az ajánlatkérô eljárást lezáró döntése ennek megfelelõen került kihirdetésre. Ugyanekkor ajánlatkérõ közölte azt is, hogy kérelmezõ az ajánlatát visszavonta. Az eredményhirdetésre ajánlatkérõ elkészítette az "összegzés az eljárásról" dokumentumot, azt az április 10-i levéllel az ajánlattevõknek megküldte.<br>
Kérelmezõ április 10-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ ahelyett, hogy válaszolt volna a referenciamunka értékének indexálással történõ meghatározásával kapcsolatos értelmezést kérõ levelére, visszavontnak minõsítette az ajánlatát. Kifogásolta az alkalmatlansági klauzula meghatározását is, álláspontja szerint az 50 millió Ft-os referencia túl nagy értékû, nem áll arányban a beszerzés értékével, azaz nem a közbeszerzés tárgyára korlátozódik. Az alkalmatlansági kritérium ráadásul nem lett konkrétan meghatározva, nem állapítható meg, hogy az 50 millió Ft áfával, vagy anélkül értendõ.<br>
Kifogásolta továbbá, hogy az összegzés az eljárásról dokumentumot ajánlatkérõ határidõben nem küldte meg részére.<br>
Kérte ideiglenes intézkedésként a szerzõdéskötés megtiltását, jogkövetkezményként a jogsértés megállapítását és ajánlatkérô döntésének megsemmisítését.<br>
A Döntõbizottság a D.110/3/2000. számú, április 12-i határozatával a szerzõdéskötést megtiltotta.<br>
Ajánlatkérõ az április 17-én kelt észrevételében kérte a jogorvoslati kérelem elutasítását. Elõadta, hogy jogszerûen minõsítette a kérelmezõ ajánlatát visszavontnak, mert a kérelmezõ március 28-án kelt levelét csak úgy lehet értelmezni, hogy ha õ nem ért egyet a referenciaösszegre vonatkozó kérelmezõi állásponttal, akkor kérelmezõ az ajánlatát visszavonja.<br>
Közölte, hogy a március 27-i döntését megelõzõen ellenõrizte a referenciákat, és amennyiben nem vette volna figyelembe az ajánlat visszavonását, úgy a kérelmezõ kizárásáról kellett volna döntenie, mert kérelmezõ nem valós adatokat szolgáltatott. Pl.: az ajánlatban megadott érték a Gazdasági Minisztériumnak 1998. évben végzett munkára vonatkozóan 68 240 000 Ft volt, ezzel szemben a munka tényleges értéke áfával együtt csak 44 361 000 Ft volt. Indítványozta kérelmezõvel szemben a közbeszerzési eljárásban való részvételtõl való eltiltás jogkövetkezmény alkalmazását.<br>
Elõadta továbbá, hogy a felhívásban közölt referenciaérték-meghatározással kapcsolatos kérelmezõi kifogás elkésett, de egyébként sem megalapozott, mert a beszerzés értéke 100 ezer Ft-os nagyságrendû, így az 50 millió Ft-os referenciaelvárás arányban áll a beszerzés értékével.<br>
Az összegzés az eljárásról megnevezésû dokumentummal kapcsolatos kérelmezõi kifogást sem tartja helytállónak, azt a Kbt.-ben elõírt határidõben megküldte kérelmezõ részére.<br>
Kérelmezõ az április 27-én kelt beadványában vitatta az ajánlatkérõ észrevételében foglaltakat.<br>
Álláspontja szerint ajánlatkérõnek figyelmen kívül kellett volna hagynia a visszavonásra vonatkozó, március 28-i levélben foglalt, egyébként sem egyértelmû nyilatkozatot, mert az az ajánlattételi határidõ lejárta után érkezett ajánlatkérõhöz. Ajánlatkérõ legfeljebb az alkalmatlanságát állapíthatta volna meg, amennyiben nem osztja azt az álláspontot, hogy pl. az 1992–93-as referenciaértéket indexálni kell a jelen beszerzés idõpontja szerinti értékre. Közölte, hogy nem tévesztette meg az ajánlatkérõt, õ a szerzõdések szerinti vállalkozói díjat közölte, és nem a tényleges kivitelezési értéket.<br>
A jogorvoslati eljárásban május 3-án tartott tárgyaláson, az iratismertetésbõl szerzett információ alapján kérelmezõ a jogorvoslati kérelmét kiegészítette. Kérte annak megállapítását, hogy valamennyi ajánlat érvénytelen, mert a felhívásban szereplõ tilalom ellenére mindegyek ajánlattevõ kétváltozatú ajánlatot tett.<br>
Ajánlatkérõ vitatta, hogy az ajánlatok kétváltozatúak lettek volna, közölte, hogy az ajánlatok csak a 9. számú lift tekintetében térnek el egymástól, mégpedig a kiviteli tervben foglalt két változat miatt. Azért terveztetett két változatot, mert az ajánlati árak alapján akarta eldönteni, hogy tudja-e finanszírozni a nyilvánvalóan drágább B változatú megoldást, az 1600 kg-os hidraulikus betegszállító lift építését.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai alapján megállapította., hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) bekezdése alapján az ajánlattevõ az ajánlattételi határidõ lejártáig vonhatja vissza ajánlatát. Az ajánlattevõt terhelõ ezen ajánlati kötöttséggel azonban a törvény szabályozása szerint nem jár együtt az ajánlatkérõnek olyan értelmû kötelezettsége, hogy az ajánlattételi határidõ után érkezett visszavonó nyilatkozatot nem fogadhatja el. A törvény az ajánlatnak az ajánlattételi határidõ utáni visszavonásához csak egyetlen jogkövetkezményt fûz, nevezetesen a 41. § (4) bekezdése értelmében az ajánlatát az ajánlattételi határidõ után visszavonó ajánlattevõ elveszti az ajánlati biztosítékot.<br>
Ajánlatkérõ jogszerûen minõsítette visszavontnak a kérelmezõ ajánlatát.<br>
A Ptk. 207. §-a a nyilatkozatok tartalmának értelmezésével kapcsolatban kimondja: "A szerzõdési nyilatkozatot vita esetén úgy kell értelmezni, ahogyan azt a másik félnek a nyilatkozó feltehetõ akaratára és az eset körülményeire tekintettel a szavak általánosságban elfogadott jelentése szerint értenie kellett." A Döntõbizottságnak tehát azt kellett eldönteni, hogy ajánlatkérõnek a március 28-i levél szövege, valamint a levél elküldésének idõpontjában fennálló körülmények között hogyan kellett értenie a kérelmezõ nyilatkozatát.<br>
1998. évben végzett munkára vonatkozóan 68 240 000 Ft-ot jelölt meg, holott a kérelmezõ által becsatolt szerzõdésbõl megállapíthatóan a szerzõdés szerinti vállalkozói díj csak 44 361 000 Ft volt. Mivel ajánlatkérõ tételesen ellenõrizte a referenciákat, és mivel sem a felhívásban, sem a dokumentációban nem adott felhatalmazást ajánlattevõknek arra, hogy a korábban végzett munkáik jelenlegi értékét indexálással határozzák meg, jogosan tételezte fel azt, hogy kérelmezõ a hamis adatszolgáltatás jogkövetkezményeit szándékozik elkerülni az ajánlat visszavonásával. A nyilatkozatból a szavak általános jelentése szerint is az ajánlat visszavonására irányuló akarat olvasható ki. A levél ugyanis úgy szól, hogy ha ajánlatkérõ nem ért egyet a korábbi években végzett referenciamunkák értékének az ajánlat benyújtásának idõpontjára történt indexálása útján történõ meghatározásával, úgy kérelmezõ visszavontnak tekinti az ajánlatát. Ajánlatkérõ nem értett egyet a referenciaérték indexálással történõ képzésével, tudomásul vette az ajánlat visszavonását. A Kbt. nem írja elõ ajánlatkérõ részére az ajánlat benyújtása után érkezett ajánlattevõi kérdésre a válaszadási kötelezettséget, így a lemondás tudomásulvételét ajánlatkérõnek nem kellett közölnie kérelmezõvel.<br>
Kérelmezõ a jogorvoslati eljárásban május 3-án tartott tárgyaláson történt iratismertetést követôen kérelmét kiegészítve kérte annak megállapítását, hogy valamennyi ajánlattevõ ajánlata érvénytelen, mert a felhívásban foglalt tilalom ellenére az ajánlatot két változatban nyújtották be.<br>
Kétségtelen tény, hogy az ajánlati felhívás 14. pontja szerint többváltozatú ajánlatot nem lehetett tenni. Ajánlattevõket a két változat elkészítésére az ajánlati dokumentáció részét képezô kiviteli tervben a 9. sz. liftre vonatkozóan szereplõ két változat indíttatta. Megállapítható tehát, hogy ellentmondás van az ajánlati felhívás 14. pontja és a kiviteli terv között. Az ajánlattevõk az ellentmondást az ajánlati dokumentáció megvásárlásakor felismerték, ajánlatukat a kiviteli tervben foglaltaknak megfelelõen két változatban nyújtották be, az ellentmondást nem kifogásolták. Kérelmezõ is csak a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõn túl, május 3-án kifogásolta a többváltozatú ajánlattételt, így a kérelem elkésett.<br>
Kérelmezõ kifogásolta azt is, hogy ajánlatkérõ az összegzés az eljárásról dokumentumot késedelmesen küldte meg részére. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint ajánlatkérõnek az összegzés az eljárásról dokumentumot az eredményhirdetéstõl számított 5 napon belül meg kell küldenie az ajánlattevõknek.<br>
Az ajánlatkérõ által becsatolt dokumentumokból megállapítható, hogy ajánlatkérõ az április 5-i eredményhirdetéstõl számított 5 napon belül, április 10-én megküldte az összegzést az ajánlattevôk részére.<br>
Miután a törvény nem a megküldött dokumentum 5 napon belüli kézhezvételének biztosítását, hanem a dokumentum 5 napon belüli elküldését teszi kötelezôvé ajánlatkérô részére, ajánlatkérô nem követett el jogsértést, így a jogorvoslati kérelem ebben a tekintetben megalapozatlan.<br>
A Döntõbizottság elutasítja a kérelmezõnek a referenciaérték meghatározásával kapcsolatos kifogását is, mert a 100 millió Ft nagyságrendû beszerzési értékkel arányban állónak tartja az 50 millió Ft-os referencia megkövetelését.<br>
Az ajánlatkérõ észrevételében indítványozta kérelmezõ eltiltását a közbeszerzési eljárásban való részvételtõl, tekintettel a referenciaértékre vonatkozó valótlan adatszolgáltatásra. A Döntõbizottság álláspontja szerint az ajánlattevõ eltiltására önmagában a valótlan adatszolgáltatás nem ad jogalapot, ahhoz még az is szükséges, hogy bebizonyosodjon, miszerint a valótlan adatszolgáltatás azért történt, hogy ajánlattevõ a valótlan adatot saját magának kedvezõbb színben való feltüntetése céljából, azaz hamis célzattal eszközölj e. Kérelmezõ terhére nem bizonyítható a hamis adatszolgáltatás szándéka, miután hivatkozása szerint az indexálást azért alkalmazta, mert – nem vitatható – véleménye szerint egy adott munka bekerülési költsége évrõl-évre nõ, amelyik munkát kérelmezõ 1998-ban 44 361 000 Ft-ért végzett el, az 2000. éves viszonylatban kb. 20%-kal többet, azaz 50 millió Ft-on felüli összeget ér. Kérelmezõnek az indexálás lehetõségére vonatkozó feltételezése a fentiekben már kifejtettek szerint ugyan téves volt, de részérõl a hamis adatszolgáltatási szándék nem bizonyítható. Ezért a Döntõbizottság nem látott jogalapot az ajánlatkérõi indítvány alapján kérelmezõnek a közbeszerzési eljárásban részvételtõl való eltiltására.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. május 11.<br>
<br>
Hámori András s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>