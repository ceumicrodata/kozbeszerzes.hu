<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4095)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.160/8/2000<br>
Tárgy: a DISPOMEDICOR Rt. jogorvoslati kérelme a Miskolci Semmelweis Kórház közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A DISPOMEDICOR Rt. (4032 Debrecen, Füredi út 98., továbbiakban: kérelmezõ) jogorvoslati kérelmét, melyet a Semmelweis Kórház (3529 Miskolc, Csabai kapu 9–11.) ajánlatkérõ éves szükségletének beszerzése különbözõ, gyógyászati kezeléshez szükséges anyagokból tárgyú közbeszerzési eljárása ellen indított, a Döntõbizottság elutasítja. Megállapítja, hogy ajánlatkérõ eljárása nem volt jogsértõ.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. március 1-jén megjelent 9-es számában. A felhívás 3. a) pontja részletezte a beszerzés tárgyát, így többek között a "vizeletgyûjtõ zsák"-ot is. A beszerzésre kerülõ termékek részletes listáját az ajánlati dokumentáció tartalmazta, annak 27. oldalán a kórház miskolci székhelyére szállítandóan 15 000 db vizeletgyûjtô zsákra kért ajánlatkérõ ajánlatot. A dokumentáció a termékre nézve további elvárást, jellemzõt a "steril" kitételen kívül nem határozott meg.<br>
Ajánlatkérõ az ajánlatok elbírálására a legalacsonyabb összegû ellenszolgáltatás elbírálási szempontot választotta.<br>
Az ajánlattételi határidõig, április 11-ig a vizeletgyûjtõ zsák szállítására 7 ajánlattevõ nyújtott be ajánlatot: a kérelmezõ, a B. Braun Kft., az Allegro Kft., a Krico Kft., a CPP Budapest Kft., az OMKER Rt. és a Beiersdorf Kft. Az ajánlatokban – a kérelmezõ kivételével – mindegyik ajánlattevõ 12%-os áfával adta meg az ajánlati árat, a kérelmezõ ajánlata 25%-os áfát tartalmazott.<br>
Ajánlatkérõ megbízásából a SZÁMÍT Számítástechnikai Szolgáltató és Orvosimûszer Kereskedelmi Szövetkezet elvégezte az ajánlatok értékelését. Az eredményhirdetés május 8-án volt, amikor is a szóban forgó termékre ajánlatkérõ az OMKER Rt. 58,3 Ft + 12% áfa/db egységárral tett, 15 000 db termékre bruttó 979 440 Ft összegû ajánlatát hirdette ki nyertesnek.<br>
Kérelmezõ május 9-én jogorvoslati kérelmet terjesztett elõ a Döntõbizottsághoz.<br>
Sérelmezte, hogy a vizeletgyûjtõ zsákra az általa ajánlott legalacsonyabb nettó egységár, 53,50 Ft/db ellenére az eljárás nyertese a Krico Kft. 58 Ft/db nettó egységárú ajánlata lett, miután a Krico Kft. ajánlata 12%-os, az övé viszont a VPOP Vegyvizsgáló Intézete állásfoglalása folytán 25%-os áfát tartalmazott. Közölte, hogy a 2000. évben már több tízezer zsák szállításától esett el az áfakülönbözet miatt.<br>
Kérte a Döntõbizottságot – szükség esetén a VPOP és az APEH bevonásával – a "probléma kivizsgálására".<br>
Ajánlatkérõ a május 18-án kelt észrevételében kérte a jogorvoslati kérelem elutasítását. Elõadta, hogy az áfa-törvény értelmében a termékek végfelhasználója lévén nem igényelheti vissza az áfát, ezért ajánlati árként az áfás összeget kérte megadni, és ezen áfás (bruttó) árak alapján hasonlította össze az ajánlatokat. Az ajánlattevõk által megadott áfakulcs mértéke õt nem érinti, mert az ajánlattevõ – mint szállító – adóellenõrzése során az APEH a számla végösszegét nem változtatná meg, csupán a számlában nem megfelelõ áfát feltüntetõ céggel megfizetteti az áfakülönbözetet (valamint késedelmi kamatot és bírságot).<br>
Elõadta továbbá, hogy az áfa-törvény és az adózás rendjérõl szóló törvény értelmében az áfakulcsok jogszerû meghatározásának kérdése az APEH hatáskörébe tartozik, ily módon ajánlatkérõnek nem állt jogában vizsgálni, hogy az egyes ajánlattevõk megfelelõ – jogszerû mértékû – áfakulcsot alkalmaztak-e az ajánlati ár megadásakor.<br>
A Döntõbizottság a felek által írásban elõadottak, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A kérelmezõ a jogorvoslati kérelmében az eltérõ (25%, 12%) áfakulcsok alkalmazásával kapcsolatos kérdés "kivizsgálását" kérte, arra hivatkozva, hogy a legalacsonyabb nettó egységárat tartalmazó ajánlata annak 25%-os áfatartalma miatt nem lett a nyertes ajánlat. Kérelmezõ kérelme tehát tartalmilag az ajánlatkérõnek az eljárás nyertesére vonatkozó döntésével kapcsolatos. (A Döntõbizottság megjegyzi, hogy a kérelemben foglaltakkal szemben nem a Krico Kft., hanem az OMKER Rt. lett a vizeletgyûjtõ zsákokra vonatkozó részajánlatok nyertese.)<br>
Tény, hogy a kérelmezõ ajánlata azért lett kedvezõtlenebb a nyertes ajánlatnál, mert a kérelmezõ 25%-os, a nyertes 12%-os áfakulcsot alkalmazott az ajánlatban. A miskolci Semmelweis Kórházba szállítandó mennyiségre nézve a kérelmezõ nettó árajánlata 53,50 Ft/dbx15 000 db = 802 500 Ft, a nyertes OMKER Rt.-é 58,30 Ft/dbx15 000 db = 874 500 Ft. Ugyanakkor a kérelmezõ ajánlati ára a 25%-os áfával 1 003 125 Ft lett, a nyertesé pedig a 12%-os áfával csak 979 440 Ft.<br>
Amennyiben tehát az ajánlatkérõ visszaigényelhetné az áfát, úgy a kérelmezõ ajánlata kedvezõbb lenne, mint a nyertesé.<br>
Az ajánlatkérô szemszögébôl vizsgálva azonban nem a kérelmezô ajánlata volt a legkedvezõbb.<br>
Az ajánlattevõk az ajánlatuk tartalmát az ajánlati felhívásban, illetve dokumentációban elõírtaknak megfelelõen, a rendelkezésükre álló termékekbõl állítják össze. A kérelmezõ a vizeletgyûjtõ zsákokból egy olyan termékfajtával rendelkezett, amelyikre a VPOP által meghatározott vámtarifaszám (VTSz) alapján az áfa-törvény 25%-os áfakulcs alkalmazását írja elõ. A vizeletgyûjtõ zsákokra a többi ajánlattevõ – így a nyertes is – 12%-os áfatartalmú ajánlatot tett. Az ajánlatkérõnek ahhoz, hogy a legalacsonyabb nettó egységárú kérelmezõi ajánlatot fogadja el nyertesnek, azt is vizsgálnia kellett volna, hogy a többi ajánlattevõ jogszerû áfakulcsot határozott-e meg az ajánlatában.<br>
A Döntõbizottság elfogadta az ajánlatkérõ észrevételében elõadottakat, miszerint ajánlatkérõ számára közömbös a nettó ár, mert költségvetési szerv lévén nem jogosult az áfa-visszaigénylésre, valamint attól sem kell tartania, hogy egy esetleges APEH ellenõrzés során bármilyen anyagi hátrány érhetné a beszerzett termék téves áfakulcsot tartalmazó számlája miatt.<br>
A Döntõbizottság az ajánlatkérõ eljárásának jogszerûségét csak abban a körben vizsgálhatja, melyet terhére a Kbt., valamint az ajánlati felhívásban és dokumentációban foglaltak meghatároznak, miután ajánlatkérõ a közbeszerzési eljárásban csak akkor követ el jogsértést, ha eljárása nem felel meg a Kbt. rendelkezéseinek.<br>
A Döntõbizottság álláspontja szerint ajánlatkérõ nem volt köteles vizsgálni, hogy az ajánlatokban az áfakulcsok jogszerûen lettek-e feltüntetve, mert a Általános forgalmi adóról szóló 1992. évi LXXIV. tv. 44. § (5) bekezdése alapján a számla tartalmáért annak kiállítója a felelõs. A Döntõbizottság megállapította, hogy ajánlatkérõ a nyertes személyének megállapítása során nem követett el jogsértést, ezért a jogorvoslati kérelmet annak tartalmi értelmezése szerint megalapozatlanság címén elutasította.<br>
A Döntõbizottság hatásköre végképp nem terjed ki annak "kivizsgálására", hogy az áfa-törvény milyen szempontok alapján határozza meg az egyes termékekhez kapcsolódó áfakulcsokat, ezért a Döntõbizottság a jogorvoslati kérelmet annak szó szerinti értelmezésében hatáskör hiánya miatt is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és (2) bekezdése szerint rendelkezett. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest 2000. május 25.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>