<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (4092)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.112/11/2000<br>
<br>
Tárgy: az Uni-Fortius Kft. jogorvoslati kérelme a Pénzügyminisztérium közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Uni-Fortius Hungary Kft. (2030 Érd, Estike u. 2., képviseli: dr. Fecskovics Erzsébet ügyvéd, 1138 Budapest, Esztergomi út 36., a továbbiakban: kérelmezõ) jogorvoslati kérelmét – melyet a Pénzügyminisztérium Üzemeltetési Igazgatósága (1051 Budapest, József nádor tér 2–4., továbbiakban: ajánlatkérõ) az ajánlatkérõ épületeinek takarítása az ajánlattevõ eszközeivel és anyagaival; összesen 18 500 m2 területen, 2001. június 30-ig terjedõ idõtartamban tárgyú közbeszerzési eljárása ellen indított – a Döntôbizottság elutasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fôvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz lehet benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. február 9-én megjelent 6. számában, a rendelkezõ részben megjelölt beszerzés tárgyában.<br>
Az ajánlati dokumentáció III. pontjában részletezte az igényelt szolgáltatás naponta, havonta és idõszakos nagytakarításként végzendõ feladatait. A 3.2. pont szerint az évente két alkalommal végzendõ idõszakos nagytakarítás körében – többek között – kérte elvégezni a szônyegpadló antisztatizáló vegyszerrel való tisztítását és a szônyegek helyszínen történô gépi tisztítását. E pontban elõírta azt is, hogy a tervezhetõ éves nagytakarításokra külön árajánlatot kell adni. Az alkalmazandó technológiák leírásakor a 3.41. pontban közölte, hogy a nagytakarítási szolgáltatás nem tartalmazza a szõnyegek és padlószõnyeg tisztítását, csak a porszívózást, a tisztítási munkákat csak külön megrendelésre kell elvégezni. A március 1-jén tartott helyszíni konzultáción kérdésre ajánlatkérõ e tárgyban azt válaszolta, hogy az évente kétszer tartandó nagytakarítás során csak a porszívózást kell elvégezni.<br>
A felhívás 11. a) pontjában elõírta, hogy az ajánlattevõnek a pénzügyi, gazdasági és mûszaki alkalmassága tanúsításához mely igazolásokat, nyilatkozatokat kell ajánlatához becsatolnia. A 11. b) pontban kikötötte, hogy alkalmatlannak minôsíti a szerzôdés teljesítésére azt az ajánlattevôt, aki:<br>
– nem rendelkezik legalább 3 referenciahely elsõ számú vezetõjétõl származó pozitív igazolással a takarítási tevékenység ellátására vonatkozóan,<br>
– takarítói létszáma nem éri el a 45 fôt, a létszámot 3 hónapra visszamenõleges tb-bevallás másolatával kérte igazolni,<br>
– az 1998. és 1999. évek mérlege szerint tevékenysége veszteséges volt.<br>
Az ajánlati dokumentáció VI. pontjában ajánlatkérõ kizárólagos jelleggel tételesen felsorolta a pénzügyi, gazdasági és mûszaki alkalmasság igazolásához becsatolandó dokumentumokat, ezek között csak az elsõ és harmadik bekezdés szerinti alkalmassági szemponthoz szükséges dokumentáció szerepel, a takarítói létszámmal kapcsolatos 3 havi tb-igazolás nem.<br>
Az ajánlati felhívás 13. a) pontjában ajánlatkérõ az összességében legelõnyösebb ajánlat elbírálási szempontot választotta, a b) pontban közölte a bírálati részszempontokat, az azokhoz rendelt súlyszámokat és az adható pontszámtartományt:<br>
– ajánlati ár	45-ös súlyszám,<br>
– a szolgáltatás mûszaki, technikai színvonala	35-ös súlyszám,<br>
– a megajánlott szolgáltatás folyamatosságát biztosító garanciák	25-ös súlyszám.<br>
Adható pontszámok alsó határa 1, felsõ határa pedig 10.<br>
Az ajánlati dokumentáció V. pontjában ismertette az ajánlatok elbírálásának menetét, miszerint elôször az ajánlatok érvényességét és az ajánlattevôk alkalmasságát vizsgálja, másodszor azt, hogy az érvényes ajánlatot tevõk közül nem áll-e fenn valamelyik ajánlattevõ részérõl kizárási ok. A vizsgálat harmadik fázisa az alkalmas ajánlattevõk érvényes ajánlatainak értékelése. Meghatározta, hogy az elsõ bírálati részszempont körében a legalacsonyabb ajánlati árat tekinti a legkedvezõbbnek, a második bírálati részszempontnál az ajánlattevõ mûszaki-technikai felszereltségével összhangban állóan az alapkövetelményt meghaladó színvonalú szolgáltatást és a felhasznált anyagok dokumentáltan környezetbarát védjeggyel való rendelkezését, a harmadik részszempontnál pedig a vállalt kötbért, teljesítési garanciát, az eseti megrendelések megkezdésének határidejét és más, az ajánlati árért elvégzendô hasonló többletszolgáltatást.<br>
Az ajánlattételi határidôig, március 21-ig 6 ajánlat érkezett ajánlatkérôhöz: a kérelmezõé 29 995 600 Ft-os, a P. Dussmann Kft.-é 32 122 500 Ft-os, a Gastszolg Kft.-é 33 036 560 Ft-os, a Gyulaépszolg Kft.-é 29 888 600 Ft-os, a Sabina 2000. Kft.-é 31 320 500 Ft-os és a Tamax Kft. ajánlata 26 960 400 Ft-os ajánlati árral.<br>
Ajánlatkérõ mindegyik ajánlatot érvényesnek minõsítette, és a szerzõdés teljesítésére mindegyik ajánlattevõt alkalmasnak tekintette. A március 27-i jegyzôkönyvben rögzítetten elvégezte az ajánlatok értékelését, és április 4-én nyilvánosan eredményt hirdetett, miszerint az eljárás nyertese a Tamax Kft., a második legkedvezõbb ajánlatot tevõ pedig a Gyulaépszolg. Kft. Ajánlatkérõ elkészítette és az eredményhirdetésen ajánlattevõk rendelkezésére bocsátotta az összegzés az eljárásról dokumentumot, miszerint a nyertes ajánlat 7,67 pontot, a második legkedvezõbb ajánlat 6,71 pontot kapott. A kérelmezõ pontszáma 6,65.<br>
Kérelmezõ 2000. április 11-én jogorvoslati kérelmet terjesztett elõ a Döntôbizottsághoz. Sérelmezte, hogy ajánlatkérô az ô ajánlatára nem a megfelelõ pontszámot adta. Indokként elõadta, hogy a második bírálati részszempontot illetõen információi szerint csak õ rendelkezik környezetbarát védjegyhasználati tanúsítvánnyal, mégis csak 7 pontot kapott. A harmadik bírálati részszempont tekintetében arra hivatkozott, hogy az általa ajánlott kötbér és teljesítési garancia a legmagasabb, az eseti megrendelésekre 1 nap rendelkezésre állási határidõt ajánlott, ennek ellenére nem kapta meg a max. 10 pontot. Nem vitatta, hogy az elsõ bírálati részszempont, az ajánlati ár tekintetében nem az õ ajánlata volt a legkedvezõbb, de ezt arra vezette vissza, hogy az õ ajánlata az ajánlati dokumentáció III. fejezet 3.2. pontjában az idõszakos nagytakarításra vonatkozó elõírás alapján tartalmazta a "szõnyegpadló-tisztítás antisztatizáló vegyszerrel" és a "szõnyegek helyszínen történõ gépi tisztítása" munkanemeket is, a többi ajánlat viszont nem, holott az ajánlati dokumentáció szerint a tervezhetõ éves nagytakarítások körében ezekre a munkanemekre is ajánlatot kellett tenni.<br>
Kifogásolta, hogy ajánlatkérõ olyan ajánlatot is érvényesnek minõsített, amelyikbõl hiányzott a létszámot igazoló tb-bevallás. Kifogásolta továbbá, hogy a második és harmadik bírálati részszempontra adott pontszámok nem felelnek meg a felhívás szerinti pontszámtartománynak, azok 7–10, illetve 2,15–8,6 közöttiek.<br>
Kérte ideiglenes intézkedésként a szerzõdéskötés megtiltását, jogkövetkezményként pedig a jogsértés megállapítását, a nyertesre vonatkozó döntés megsemmisítését, és ajánlatkérõ kötelezését a szolgáltatási díj és költségek megtérítésére.<br>
Ajánlatkérõ az április 17-én kelt észrevételében kérte a jogorvoslati kérelem elutasítását. Elõadta, hogy a második bírálati részszempontra kérelmezõ azért kapott 7 pontot, mert két alszempontra 10 pontot, a harmadik alszempontra – szakemberek felkészültségére – 1 pontot kapott, ezek átlaga teszi ki a 7 pontot. A harmadik bírálati részszempontot illetõen közölte, hogy kérelmezõ három tartalmi elemre 10 pontot kapott, a negyedikre – felelõsségbiztosítás – 4,42 pontot, így az átlag 8,6 pont lett. Az ajánlati árral kapcsolatos kérelmezõi kifogásra közölte, hogy a konzultáción egyértelmûsítette a szônyegtisztítással kapcsolatos elvárását, kérelmezõ azon nem jelent meg, de a jegyzõkönyvet megkapta. Az alkalmazott 45 fõ takarítói létszámra vonatkozó tb-igazolás hiánya álláspontja szerint nem alkalmatlansági tényezõ, az igazolás becsatolása csak lehetõség, de nem feltétel volt az alkalmasság igazolására. Hivatkozott arra, hogy a jogszabályi változások folytán beadandó tb-bevallások nem is alkalmasak a takarítói létszám szempontjából az ajánlatok összehasonlítására.<br>
A jogorvoslati eljárásban tartott tárgyalást követõen a Döntõbizottság felhívására benyújtott beadványában ajánlatkérõ cáfolta az kérelmezõ azon állítását is, miszerint a nyertes ajánlattevõ és a II. helyezett nem rendelkezik környezetbarát védjegyhasználati joggal. Közölte, hogy a Környezetbarát Kht. által közzétett, nyilvánosan megtekinthetõ "környezetkímélõ takarítás, takarítási textíliák" listában feltüntetett tételek közül a nyertes 39-et, a II. helyezett 16 db-ot, kérelmezõ 16 db-ot szerepeltetett ajánlatában, így erre az alszempontra mindhárman 10 pontot kaptak.<br>
A Döntõbizottság a felek írásbeli és a tárgyaláson elhangzott észrevételi, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
Kérelmezõ elsõdlegesen az ajánlatkérõ értékelésének helytállóságát vitatta.<br>
A Döntõbizottság megvizsgálta az ajánlatkérõ értékelését, és megállapította, hogy ajánlatkérõ a kérelmezõ által vitatott bírálati részszempontok pontozásánál az ajánlati felhívásban és dokumentációban közöltek szerint járt el.<br>
Az elsõ bírálati részszempont az ajánlati ár volt. A kérelmezõ ajánlati ára kedvezõtlenebb volt, mint a nyertesé és a II. helyezetté. Kérelmezõ arra hivatkozott, hogy az õ ajánlata az idõszakos nagytakarításokra tartalmazta a szõnyegpadlók antisztatizáló vegyszerrel történõ tisztítását, a többi ajánlat viszont nem, azaz azért volt magasabb az ajánlati ára, mert több szolgáltatást tartalmazott, mint a többi ajánlat. Az ajánlatok tartalma közötti eltérés az idõszakos nagytakarításon belüli feladatok tekintetében abból adódott, hogy a kérelmezô és a többi ajánlattevô másként értelmezte az ajánlati dokumentációban foglaltakat.<br>
Kétségtelen, hogy e tekintetben ellentmondás van az ajánlati dokumentáció 3.2. pontja és a 3.41. pontja között, ugyanis a 3.2. pont értelmében el kell végezni a szônyegpadlók antisztatizáló vegyszerrel való tisztítását, a 3.41. pont szerint viszont nem. Ajánlatkérõ azonban ezt az ellentmondást a március 1-jén tartott konzultáción feloldotta, miszerint közölte, hogy a vegyszeres tisztítás nem képezi a feladat tárgyát. Kérelmezõ ugyan nem volt jelen a konzultáción, de ajánlatkérõ a jegyzõkönyvet március 6-án kérelmezõ részére megküldte, kérelmezõnek tehát nem kellett volna ajánlatot tennie ezen munkafázisra.<br>
Az ajánlati dokumentációban fennálló ellentmondást kérelmezõ már nem kifogásolhatja, mert annak tartalmát legkésôbb március 21-én – az ajánlattételi határidõ lejártakor – megismerte, ez idõponttól a jogorvoslati kérelem április 11-én történt benyújtásáig a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõ letelt.<br>
A második bírálati részszempontnál kérelmezõ azért kifogásolta a kapott pontszámot, mert állítása szerint csak õ rendelkezik környezetbarát védjegyhasználati tanúsítvánnyal, a többi ajánlattevõ nem. Kérelmezõ ezen kifogása nem megalapozott. Ezen bírálati részszempontnál az ajánlati dokumentáció szerint ajánlatkérõnek két "alszempontot" kellett vizsgálnia: az ajánlattevõ mûszaki-technikai felszereltségét és a felhasznált anyagok környezetbarát védjeggyel való rendelkezését. Az elsõ alszempontot illetõen a kérelmezõ, a nyertes és a II. helyezett szorosan vett mûszaki-technikai felszereltsége közel azonos volt, ajánlatkérõ ezen alszemponton belül a felkészültség szempontjából meghatározó emberi tényezôt, a munkák irányítását végzô személyek szakképesítését is vizsgálta, miután a technika a munka megfelelõ tervezése és szervezése nélkül nem tud hatékonyan mûködni. Kérelmezõ nem rendelkezik felsõfokú végzettséggel rendelkezõ irányítóval (vezetõvel), így erre az alszempontra a minimális pontszámot (1) kapott. A nyertest és a második helyezettet ezen alszempont alapján is a maximális pontszám illeti meg, mivel vezetôjük felsôfokú végzettségû. A nyertes és a II. helyezett részére úgy az elsô, mint a második alszempont alapján 10 pont jár, a kérelmezõ részére pedig csak a második alszempont alapján, ebbõl következik, hogy a második részszempontból a kérelmezõ ajánlata kedvezõtlenebb volt.<br>
A harmadik bírálati részszempontból a Döntõbizottság nem végezte el ajánlatok összehasonlítását, mert az elsõ két részszempontból elérhetõ 75%-os elõnyt az ezen részszempontból elérhetõ 25% már nem képes kompenzálni.<br>
Kérelmezõ kifogásolta, hogy ajánlatkérõ olyan ajánlatot is érvényesnek minõsített, amelybõl hiányzott a takarítói létszámot igazoló 3 havi tb-bevallás. Ez az ajánlat a Gyulaépszolg Kft. (II. helyezett) ajánlata. A Gyulaépszolg Kft. az ajánlata 21. oldalán nyilatkozik, hogy átlagosan 225 fõs átlaglétszámmal dolgozik. Ennek túlnyomó része a takarítókból áll. Ajánlatkérõnek tehát módjában állt a második alkalmassági klauzula alapján dönteni a Gyulaépszolg Kft. alkalmasságáról, ez a döntése helytálló is.<br>
A Döntõbizottság megvizsgálta a Gyulaépszolg Kft. ajánlatát érvényesség szempontjából is, mivel az ajánlat a tb-igazolás hiányában elsõ közelítésre nem felel meg az ajánlati felhívásban foglalt elõírásnak. Ajánlatkérõ az ajánlatok vizsgálata során felismerte, hogy a második alkalmassági klauzula szempontjából a becsatolt tb-igazolások alapján nem lehet megállapítani az ajánlattevõk alkalmasságát, mert azok nem tartalmaznak elegendõ információt.<br>
Ajánlatkérõ ezért nem nyilvánította érvénytelennek a tb-igazolást nem tartalmazó Gyulaépszolg Kft. ajánlatát.<br>
Ajánlatkérõ döntése helytálló volt. Az adóigazgatás rendjérõl szóló, többször módosított 1990. XCI. törvény tárgyidõszakban hatályos szövege 2. sz. mellékletének I.5.B pontja szerint most már az APEH Járulékigazgatóságához benyújtandó tb-bevallásnak csak a tb-járulék összegét kell tartalmaznia, a járulékfizetés alapját képezõ személyi állomány összetételét nem. Ajánlatkérõ tehát a társadalombiztosítási jogszabály kellõ ismeretének hiányában, tévedésen alapulva jelölte meg a felhívásban az alkalmazott takarítói létszám igazolásához a tb-bevallás becsatolását, azaz az alkalmasság tanúsítására alkalmatlan igazolási módot határozott meg. A Döntõbizottság az ajánlati felhívás e részének téves szövegezése miatt azonban eltekintett a jogsértés megállapításától, mert az ajánlati felhívás tartalmának kérelmezõ általi megismerésétôl a jogorvoslati kérelem benyújtásáig a 15 napos jogvesztô határidõ letelt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
Az alaptalan kérelmet elõterjesztõ kérelmezõ a jogorvoslati kérelem elõterjesztésével járó költségeit saját maga viseli.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. május 10.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>