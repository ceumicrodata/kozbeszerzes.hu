<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4093)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.113/8/2000<br>
Tárgy: az Excellence Rt. jogorvoslati kérelme a Csongrád Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Excellence Pénzügyi Tanácsadó és Szervezetfejlesztõ Rt (1137 Budapest, Újpesti rkp. 7. I/5., továbbiakban: kérelmezõ) jogorvoslati kérelmét – melyet a Csongrád Megyei Önkormányzat (6741 Szeged, Rákóczi tér, továbbiakban: ajánlatkérõ) "Csongrád Megye területfejlesztési stratégiai programjának kidolgozása" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. január 26-án megjelent 4. számában a rendelkezõ részben megjelölt beszerzés tárgyában.<br>
Ajánlatkérõ ajánlati dokumentációt bocsátott az ajánlattevõk rendelkezésére. A dokumentáció 3.1.4. pontjában megnevezte az ajánlati dokumentáció részét képezõ, a beszerzés tárgyát meghatározó tervezési feladat alapdokumentációját ("Csongrád megye területfejlesztési koncepciója"), valamint azokat a dokumentumokat, melyeket a tervezés során szintén figyelembe kell venniük ajánlattevõknek. Ezek között szerepelnek a "Kistérségi területfejlesztési tervek" és a "Csongrád megye agrárstruktúra- és vidékfejlesztési programja" megnevezésû dokumentációk.<br>
Az ajánlattételi határidõre, 2000. március 8-ra négy ajánlattevõ nyújtott be ajánlatot: a kérelmezõ (10% alatti alvállalkozói: Progress Vállalkozásfejlesztõ Alapítvány, Organ 93 Bt.), a DHV Magyarország Kft. (10% alatti alvállalkozója a Dabic Kht.), a Terra Stúdió Kft. (10%-ot meghaladó alvállalkozói: Szegedi Tudományegyetem Gazdasági Kar Marketing Menedzsment Tanszéke, Laser Consult Kft.) és a Quo-Vadis Consulting Kft. által képviselt Csongrád Megyéért Konzorcium (10%-ot meghaladó alvállalkozója: Csongrád Megyei Állami Közútkezelõ Kht., Roadtech Kft.).<br>
Ajánlatkérô az ajánlatok érvényessége és az ajánlattevôk alkalmassága szempontjából megvizsgálta az ajánlatokat, három ajánlattevõt kizárt az eljárásból, egy ajánlattevõ ajánlatát érvénytelennek nyilvánította. A kérelmezõ, a DHV Magyarország Kft. és a Terra Stúdió Kft. kizárását bevonni kívánt alvállalkozójuk összeférhetetlenségével indokolta, a Csongrád Megyéért Konzorciumét pedig azzal, hogy az ajánlatból hiányoznak a konzorcium tagjaira – mint közös ajánlattevõkre – vonatkozó, valamint egyik alvállalkozóra vonatkozó egyes igazolások, így az ajánlat érvénytelen.<br>
A 2000. március 31-én tartott eredményhirdetés idõpontjára ajánlatkérõ elkészítette az "Összegzés az eljárásról" megnevezésû dokumentumot, melyben rögzítette, hogy a közbeszerzési eljárást eredménytelennek nyilvánítja.<br>
Kérelmezõ 2000. április 11-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ õt kizárta az eljárásból. Álláspontja szerint az ajánlatkérõ döntése nem jogszerû, mert egyrészrõl a Progress Vállalkozásfejlesztési Alapítványt csak 10% alatti alvállalkozóként kívánja bevonni a teljesítésbe, másrészrõl pedig az alapítvány a "figyelembe veendõ dokumentumok"-nak nem a szerzõje, hanem csak a szerzõ alvállalkozója volt. Ezen túlmenõen még azt is vitatta, hogy az ún. "figyelembe veendõ dokumentumok" készítésében közremûködõ az ajánlati dokumentáció készítésében közremûködõnek lenne tekinthetõ, miután az ajánlati dokumentáció részét csak az alapdokumentáció képezte, a Progress Vállalkozásfejlesztõ Alapítvány alvállalkozásában készített Csongrád megye agrárstruktúra- és vidékfejlesztési programja dokumentum viszont nem volt része az ajánlati dokumentációnak, így nevezett alvállalkozó nem vett részt az ajánlati dokumentáció elôkészítésében.<br>
Ajánlatkérõ az április 14-én kelt észrevételében kérte a jogorvoslati kérelem elutasítását. Elõadta, hogy kérelmezõt az ajánlattevõk esélyegyenlõségének biztosítása érdekében, jogosan zárta ki az eljárásból, mert alvállalkozója részt vett azon dokumentációk, nevezetesen a Kistérségi területfejlesztési terv és a Csongrád megye agrárstruktúra- és vidékfejlesztési programja készítésében, melyeket az ajánlati felhívás 3.1.4. pontjában foglalt elõírás értelmében az ajánlattevõknek a tervezési feladat elvégzésénél figyelembe kell venni. Ezáltal kérelmezõ – alvállalkozója útján – behatóbb ismeretekkel rendelkezik a beszerzés tárgyát képezõ feladatról, mint aki csak az ajánlattétel szakaszában ismerkedik azzal. Közölte, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdésében foglalt összeférhetetlenségi szabályt következetesen alkalmazta, ugyanezen okból a többi ajánlattevõt is kizárta az eljárásból.<br>
A Döntõbizottság a felek írásos észrevételei és a közbeszerzési eljárásban keletkezett dokumentumok tartalma alapján megállapította. hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése a közbeszerzési eljárás egyik alapelveként deklarálja, hogy ajánlatkérõnek biztosítania kell az esélyegyenlõséget az ajánlattevõk számára. Az esélyegyenlõség sérelméhez vezet egy olyan szervezet/személy ajánlattevõ ajánlatának befogadása és ily módon a többi ajánlattevõvel való "versenyeztetése", mely ajánlattevõ saját maga vagy a teljesítésbe bevonandó alvállalkozója útján részt vett az eljárás elõkészítésében, és ezáltal nem a többi ajánlattevõvel azonos eséllyel indul a versenyben.<br>
A Kbt. ezért a 31. § (2), (4) és (5) bekezdésében szabályozza, hogy hogyan járjon el ajánlatkérõ olyan esetben, amikor az ajánlati felhívásra a közbeszerzési eljárás elõkészítésében részt vevõ nyújt be ajánlatot. A jogvita tárgyát képezõ tényállásra irányadóan ezen rendelkezések a következõk:<br>
31. § (2) bekezdés: "Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérô nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll,"<br>
31. § (4) bekezdés: "Nem kell alkalmazni a (2) bekezdést, ha az ajánlatkérõ által az eljárás elôkészítésébe vagy más szakaszába bevonni kívánt vagy nevében eljáró érdekelt gazdálkodó szervezet, illetve az eljárásba bevonni kívánt szervezettel vagy személlyel a (2) bekezdés a)–d) pontja szerinti viszonyban álló érdekelt gazdálkodó szervezet írásban nyilatkozik, hogy az eljárásban nem vesz részt ajánlattevõként vagy alvállalkozóként."<br>
31. § (5) bekezdés: "Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó érdekelt gazdálkodó szervezet."<br>
A (2) és (4) bekezdés összevetésébõl megállapítható, hogy a közbeszerzési eljárás elõkészítésében az érdekelt gazdálkodó szervezettel munkavégzésre irányuló jogviszonyban (pl. megbízási, alvállalkozási) álló szervezet csak akkor mûködhet közre, ha elõzetesen írásban nyilatkozik, hogy az eljárásban ajánlattevõként vagy alvállalkozóként nem fog részt venni. Ebbõl pedig egyenesen következik az (5) bekezdésben kimondott rendelkezés, miszerint a közbeszerzési eljárásban nem lehet ajánlattevõ vagy alvállalkozó az eljárás elôkészítésében részt vevô gazdálkodó szervezet.<br>
A közbeszerzési eljárásban keletkezett dokumentumokból a Döntõbizottság megállapította, hogy kérelmezõ alvállalkozója, a Progress Vállalkozásfejlesztõ Alapítvány részt vett az eljárás elôkészítésében. Az ajánlati dokumentáció 3.1.4. pontja értelmében az ajánlati dokumentáció részét képezõ "Csongrád megye területfejlesztési koncepció" megnevezésû alapdokumentum 34., 44. és 56. oldalán nevezett alvállalkozó a dokumentum készítésének koordinátoraként van feltüntetve, ilyen minõségében részt vett a "2. Fejlesztési prioritás a gazdasági kapcsolatok élénkítése: a tõke-, áru-, személy- és információáramlás feltételeinek javítása", a "3. Fejlesztési prioritás differenciált és összehangolt emberierõforrás-gazdálkodás: a humán tõke stratégiai elemeinek fejlesztése, a leszakadó társadalmi csoportok helyzetének javítása", a "4. Fejlesztési prioritás a térségi kapcsolatok erõsítése, régióépítés" címû fejezetek kidolgozásában. Ajánlatkérõ becsatolta továbbá a "Csongrád és térsége térségfejlesztési programja címû tanulmány, melynek címoldalán "Készítette a Társulás megbízásából a Progress Vállalkozásfejlesztési Alapítvány koordinációjával" utalás szerepel. A tanulmány megnevezése ugyan nem szerepel az ajánlati dokumentációban, azonban annak tárgya szorosan összefügg a beszerzés tárgyával. Ezen adatok birtokában a Döntõbizottság kétséget kizáróan arra következetett, hogy kérelmezõ alvállalkozója részleteiben ismerte az ajánlatkérõnek a beszerzés tárgyával kapcsolatos elvárásait, így nem a többi ajánlattevõvel egyenlõ eséllyel indult a közbeszerzési eljárásban.<br>
A Kbt. hivatkozott 31. § (5) bekezdése alapján az eljárásban nem lehet ajánlattevõ vagy alvállalkozó az eljárás elõkészítésében részt vevõ érdekelt gazdálkodó szervezet. Az alvállalkozó részérõl fennálló érvénytelenségi ok az ajánlattevõre is kihat, az ajánlat az alvállalkozóra vonatkozó résszel együtt egész, hiszen az ajánlattevõ az alvállalkozóval együtt kíván indulni az eljárásban.<br>
Az 52. § (2) bekezdése alapján érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni, az 53. § (2) bekezdése szerint pedig az eljárás további szakaszában nem vehet részt, aki érvénytelen ajánlatot tett.<br>
Ajánlatkérô tehát jogszerûen járt el, amikor kérelmezôt az eljárásból kizárta.<br>
A Döntõbizottság nem fogadta el a kérelmezõnek az ajánlatkérõi döntéssel szemben felhozott érveléseit.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a az eljárás elõkészítésében való közremûködés tekintetében nem tesz különbséget 10% alatti és azt meghaladó mértékû alvállalkozó között, miután az alvállalkozói ismeretek átadásának értéke %-kal nem is mérhetõ. Ugyanezen okból annak sincs jelentõsége az összeférhetetlenség szempontjából, hogy az alvállalkozó közremûködése szerzõi státusban, vagy altervezõi minõségben történt.<br>
Tény, hogy az ajánlatkérõ döntésének indokolásában hivatkozott tervmunkarészek nem képezték az ajánlati dokumentáció részét, de a fentiekben kifejtettek szerint az alapdokumentum készítõjeként, koordinátoraként is fel van tüntetve kérelmezõ alvállalkozója, ebbõl pedig következik az annak készítésében való részvétele is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. április 26.<br>
<br>
Dr. Csitkei Mária s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>