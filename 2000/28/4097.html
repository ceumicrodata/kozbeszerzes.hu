<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (4097)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.164/8/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Fõvárosi Közterület-fenntartó Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) jogorvoslati eljárás kezdeményezésére a Fõvárosi Közterület-fenntartó Rt. (1081 Budapest, Alföldi u. 7., továbbiakban: ajánlatkérõ) "Dunakeszi II. sz. hulladéklerakó biogáz kezelése" tárgyú közbeszerzési eljárása ellen hivatalból kezdeményezett eljárásban megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (2) bekezdés a) és b) pontját, ezért ajánlatkérõnek az ajánlati felhívásra vonatkozó döntését megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ Dunakeszi I–II. számú hulladéklerakón a hulladék elhelyezését évek óta végzi. Az I. számú lerakó 1990. és 1997. év között üzemelt, rekultivációja megtörtént. A II. számú hulladéklerakó 1996 novemberében került átadásra, 1997 tavasza óta folyik területén a hulladékelhelyezés. Az eredeti terveknek megfelelõen kiépítettek 7 db gázkiszellõzõ kutat, amelyeken keresztül a szerves anyagok bomlásából keletkezõ depóniagáz a környezetbe távozik. A tapasztalatok szerint ez a depóniagáz olyan mennyiségû, hogy – különösen kedvezõtlen meteorológiai körülmények között – nem tud elviselhetõ szaghatással eloszlani a környezetben, bûzhatása a lakóterületen panaszokat okoz. E problémát mûszakilag úgy kívánják megoldani, hogy a gázkiáramlást megszüntetik, és az összegyûjtött depóniagázt elégetik. Az erre vonatkozó engedélyezési tervet a Mélyépterv Kultúrmérnöki Kft. készítette el, és ezt a tervet 21006/14/2000. számon jóváhagyta az építésügyi hatóság. Ajánlatkérõ a kivitelezési munkákkal a depónia kivitelezõjét, az Alterra Kft.-t kívánja megbízni. Az Alterra Kft. volt az 1996-ban mûszakilag átadott, majd üzembe helyezett hulladéklerakó versenyeztetési eljárásban kiválasztott kivitelezõje. A kivitelezésre vonatkozóan az Alterra Kft. 1995. november 29 én tett ajánlatot, tehát még a közbeszerzési törvény hatálybalépését megelõzõen. Az ajánlat szerint a munkák kulcsrakész átadását 1996. december 10-ére vállalták. Ebben az ajánlatban a depóniára teljes körû 120 hónapos, a szigetelési rétegrendre 480 hónapos jótállást vállaltak.<br>
A fent ismertetett elõzmények alapján ajánlatkérõ 2000. május 8-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján, ajánlattételre az Alterra Építõipari Kft.-t hívta fel. A választott eljárásfajta indoklásául elõadta, hogy a törvény szerint tárgyalásos eljárás alkalmazható az építési beruházás megrendelése esetén, ha elõre nem látható körülmények folytán az építési beruházás teljesítéséhez az eredeti szerzõdésben nem szereplõ kiegészítõ építési munkának a korábbi nyertes ajánlattevõvel való elvégeztetése válik szükségessé.<br>
Az Alterra Építõipari Kft. részére küldött ajánlati felhívásában ajánlatkérõ a beszerzést az alábbiak szerint jelölte meg: az eredeti kiviteli tervben nem szereplõ biogázkezelési munka elvégzése.<br>
Az ajánlat elbírálásának szempontjaként a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontját jelölte meg. Az ajánlati felhívásban felhívta ajánlattevõ figyelmét, hogy amennyiben ajánlati készsége van, úgy a pénzügyi, gazdasági és mûszaki alkalmasságának bizonyításául szolgáló nyilatkozatokat és igazolásokat szerezze be.<br>
Az ajánlattételi határidõt 2000. június 15-ében jelölte meg. A teljesítési határidõ 2000. augusztus 31.<br>
A Döntõbizottság Elnöke 2000. május 11-én kezdeményezett jogorvoslati eljárást ajánlatkérô közbeszerzési eljárása ellen. Álláspontja szerint a becsatolt iratokból a választott eljárási fajta alkalmazási feltételének megléte egyértelmûen nem állapítható meg.<br>
Ajánlatkérõ érdemi észrevételében kérte az eljárás megszüntetését. Álláspontja szerint jogszerûen alkalmazza a választott eljárásfajtát. Indoklásként elõadta, hogy a Dunakeszi II. sz. hulladéklerakó 1996-ban épült. A kivitelezõ az Alterra Építõipari Kft. volt. A kivitelezési munkák 1996-ban befejezõdtek. Az elmúlt években az üzemeltetés során elõre nem látható mértékû biogáz képzõdése indult meg a hulladékterületen, melynek kezelésére mindenképpen szükség van a közeli lakóterületek miatt. A biogázkezelésre vonatkozó építési engedélyterv elkészült, a jogerõs építési engedélyt megkaptak. A szerzõdés teljesítésére az Alterra Építõipari Kft. képes, tekintettel arra, hogy a hulladéklerakót megépítõ cég rendelkezik mindazon helyismerettel és szakmai rutinnal, melyek biztosítják, hogy az utólagosan felmerült kivitelezési munka probléma nélkül illeszkedjen a korábban elvégzett munkákhoz, és ajánlatkérõ ne veszítse el a szerzõdésben is rögzített garanciális jogait.<br>
Az 1996-ban végrehajtott építési beruházás szerzõdése szerint az Alterra Építõipari Kft. a beruházás összege 10%-ának megfelelõ bankgarancia-levéllel igazolt jóteljesítési garanciát nyújtott a teljes hulladéklerakóra vonatkozó 120 hónapos jótállási vállalása szerint. A mûszaki védelemre ezen felül további 360 hónapot -– bankgaranciával már nem támogatva – biztosított a jótállásra. A szokásos építõipari gyakorlat alapján várható, hogy ha a lerakó területén esetleg a szigetelõréteget is érintõ más kivitelezõ által végzett építési munkára kerül sor, az megnehezíti vagy lehetetlenné teszi a szavatossá, jótállási jogok érvényesítését. Tekintettel arra, hogy a jelenleg tervezett munka nagyságrendje várhatóan 80 M Ft, nem kívánják kockáztatni az ezzel majdnem azonos nagyságú bankgarancia és a hosszú jótállásból adódó egyéb elõnyök elvesztését.<br>
Álláspontja szerint "az idézett törvényhely ajánlattevõnek lehetõséget ad a korábbi nyertes ajánlattevõvel történõ ügyletkötésre, mivel a más ajánlattevõvel elvégeztetett építési munkát nem lehet mûszakilag aránytalanul nagy nehézség nélkül gazdaságosan elválasztani a korábban végzett munkáktól".<br>
A Döntõbizottság a rendelkezésre álló iratok és az ajánlatkérõ érdemi észrevétele alapján megállapította, hogy ajánlatkérõ közbeszerzési eljárása elleni indítvány megalapozott volt.<br>
A Döntõbizottságnak abban a kérdésben kellett állást foglalnia, hogy jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontban foglalt feltételek megvalósulnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja szerint ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
Jelen törvényhely alkalmazásának feltétele, hogy a folyamatban lévõ szerzõdés teljesítése érdekében kerüljön sor a kiegészítõ beruházásra vagy szolgáltatásra. Ez a feltétel jelen esetben nem teljesül, mert ajánlatkérõnek jelenleg nincs érvényes folyamatban lévõ szerzõdése. A korábbi szerzõdéses kötelezettségét az Alterra Építõipari Kft., azaz a felkért ajánlattevõ már 1996-ban teljesítette, tehát a kiegészítõ építési, beruházási munka teljesítésétõl az Alterra Kft.-vel korábban kötött szerzõdés teljesülése nem függ.<br>
Jelen esetben arról beszélhetünk, hogy ajánlatkérõnek új beszerzési szándéka keletkezett azáltal, hogy elõre nem látható mértékû biogázképzõdés indult meg a hulladéktestben, amelynek kezelésére szükség van.<br>
Jelen eljárásban az ajánlatkérõ az új beszerzési igény – a biogáz kezelése miatt – kíván szerzõdést kötni.<br>
A fentiek alapján a Döntôbizottság megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapított közbeszerzési eljárása jogsértõ.<br>
A Döntõbizottság a jogorvoslati eljárás során észlelte, hogy az ajánlati felhívás a Kbt. által elõírt kötelezõ tartalmi elemeket nem tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímet, azt hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Az ajánlati felhívás ugyan tartalmazza a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésben foglaltakat, megjelöli a tárgyalásos eljárás 70. §-a szerinti jogcímét, és az is értelmezhetô, hogy írásbeli ajánlattétel az elvárás.<br>
A 9. számú mellékletben foglalt kötelezõ tartalmi elemek azonban az ajánlati felhívásban nem vagy csak hiányosan szerepelnek. Ajánlatkérõ nem határozta meg a 2. d) pont alapján, hogy milyen típusú szerzõdést kíván kötni.<br>
A 8. pontban elõírt pénzügyi, gazdasági, mûszaki alkalmasság igazolására vonatkozó adatokat nem határozta meg, csak általánosságban utal arra, hogy ezek csatolását is kéri. Ajánlatkérõnek konkrétan meg kell jelölni, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésben meghatározott igazolási módok közül ajánlattevõtõl mire vonatkozóan kér igazolást.<br>
A 9. pontban kötelezõen meghatározandó alkalmasság, illetve alkalmatlanná minõsítés szempontjait ajánlatkérõ nem adta meg.<br>
Ajánlatkérõ nem rendelkezett a 11. pontban elõírtakról, azaz a többváltozatú ajánlattétel lehetõségérõl.<br>
Tekintettel arra, hogy a Döntõbizottság az eljárásfajta választása vonatkozásában a jogsértést megállapította, így az ajánlati felhívás jogszerûségének vizsgálata során észlelt hiányosságok miatti jogsértés megállapítását mellôzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján az ajánlatkérõ a Kbt. 70. § (2) bekezdés a) és b) pontjára alapított hirdetmény közzététele nélküli tárgyalásos eljárás választására vonatkozó döntését az ajánlati felhívásig visszamenõen megsemmisíti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 29.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>