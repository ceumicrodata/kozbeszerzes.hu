<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (3963)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.124/8/2000<br>
<br>
Tárgy: Strabag Hungária Építõ Rt. jogorvoslati kérelme Mór Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Hungária Építõ Rt. (9300 Csorna, Erzsébet királyné útja 1., a továbbiakban: kérelmezõ) jogorvoslati kérelmét, amelyet Mór Város Önkormányzata (8060 Mór, Szent István tér 6., a továbbiakban: ajánlatkérõ) "Mór Városi Kórház-Rendelõintézet B épületének rekonstrukciója" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ hirdetmény közzététele nélküli tárgyalásos eljárás lefolytatására, 2000. április 6-án ajánlat tételére felkérõ levelet küldött meg kérelmezõnek, az Alba Regia Rt.-nek, a Fejérduna Építõipari Kft.-nek, a Tigonax Kft.-nek, az Alko-fal Kft.-nek és a NOX 2000. Rt.-nek.<br>
A tárgyalásos eljárás alkalmazásának jogcímét a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította. A tárgyalásos eljárás alkalmazása elõtt ajánlatkérõ még 2000. február 2-án nyílt eljárásra szóló ajánlati felhívást tett közzé a K. É.-ben, részben a jelen eljárás tárgyában, és részben "napkollektorok szerelése és energetikai hasznosítása" tárgyában. A nyílt 	eljárásban részajánlat lehetõségét is biztosította. A nyílt eljárást a Kbt. 60. § (1) bekezdés d) pontja alapján eredménytelennek nyilvánította, mert az árajánlatra tekintettel egyik ajánlat sem volt számára megfelelõ. A nyílt eljárásban egyébként a tárgyalásos eljárásban felkért ajánlattevõk tettek ajánlatot.<br>
Ajánlatkérõ a tárgyalásos eljárásban az ajánlati felhívásban a beszerzés tárgyát a következõképpen határozta meg:<br>
Építési beruházás kivitelezése – kórház B épület mûtõblokk tetõtér hõszigetelése, valamint födém hõszigetelése, megerõsítése, homlokzati nyílászárók cseréje a dokumentáció szerinti részletezésben és mennyiségben. A felhívást a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdése és a Kbt. 9. sz. melléklete alapján állította össze. Meghatározta, hogy írásban várja az ajánlattételt, az ajánlatok elbírálását a legalacsonyabb összegû ellenszolgáltatás nyújtása szempontja szerint végzi, és elõírta a résztvevõk alkalmassága vizsgálatának módját is, valamint megadta az egyes eljárási cselekmények határidejét is.<br>
Az ajánlati felhívás közelebbi útmutatást nem adott az eljárás lefolytatásának menetérõl, és az ajánlatkérõ által elõírt különös szabályokat sem taglalta. Ajánlati dokumentációt a tárgyalásos eljárásban az ajánlattevõk rendelkezésére bocsátottak. A 2000. április 14-i ajánlattételi határidõig az alábbi hat ajánlattevõ tett ajánlatot:<br>
kérelmezõ, az Alba Regia Rt., Fejérduna Építõipari Kft., Tigonax Kft., Alko-Fal Kft., Nox-2000. Rt.<br>
Az elsõ tárgyalásra 2000. április 17-én került sor, valamennyi ajánlattevõ részvételével. Ajánlatkérõ a felhívás szerinti mûszaki tartalomra vonatkozóan – a beszerzés tárgyát nem érintô – módosítást indítványozott, és mindenkitôl új ajánlatot kért. Az errõl felvett jegyzõkönyv tanúsága szerint ekkor közölte az ajánlattevõkkel azt is, hogy a további tárgyaláson már csak a három legjobb ajánlatot benyújtóval fog tárgyalni, tõlük új árajánlatot kért. Kérelmezõ fenntartotta az utolsó árajánlatát, mely 61 500 000 Ft + áfa volt. A Tigonax Kft. is 61 500 000 Ft-ot, a Nox-2000. Rt. 60 450 000 Ft-ot jelölt meg végleges árként. További árcsökkentést az ajánlatkérõ, bár megpróbálta, nem tudott elérni a közbeszerzési eljárásban. A nyilvános eredményhirdetés idõpontját 2000. április 18-ában jelölte meg. Ajánlatkérõ úgynevezett tanácsnoki bizottsága 2000. április 17-én hozta meg eljárást lezáró döntését, mely szerint megállapította, hogy a Tigonax Kft. és az Alko-Fal Kft. ajánlata érvénytelen, mert a teljesítési határidõt az ajánlati felhívásban elõírt 2000. július 30. helyett 2000. július 31-ében jelölték meg. Nyertesként a Nox-2000. Rt. ajánlatát választotta ki. A döntést 2000. április 18-án kihirdette a fenti tartalommal. Az összegzést elkészítette, az ajánlattevõknek megküldte, és a K. É.-ben való közzétételérõl intézkedett. Ajánlatkérõ a nyertes ajánlattevõvel a vállalkozási szerzõdést 2000. április 19-én megkötötte, és a munkaterületet 2000. április 25-én a nyertes ajánlattevõ részére átadta.<br>
Kérelmezõ 2000. április 21-én benyújtott jogorvoslati kérelmében annak vizsgálatát kérte a Döntõbizottságtól, hogy az ajánlatkérõ jogszerûen folytatta-e le a hirdetmény közzététele nélküli tárgyalásos eljárás, illetve annak jogalapját megfelelõen választotta-e ki, illetve annak megválasztása megalapozott volt-e. Kérte megvizsgálni azt is, hogy az ajánlati felhívás tartalma megfelel-e a Kbt. elõírásainak, illetve mivel az eljárás menetét az ajánlati felhívás nem tartalmazta, az a Kbt. szabályainak megfelelt-e, illetve a közbeszerzési eljárásban a tárgyalásos eljárás menetében az árlicit módja nem sérti-e a Kbt. alapelveit. Ideiglenes intézkedésként kérte, hogy a szerzõdéskötés idõpontjáig a Döntõbizottság függessze fel a közbeszerzési eljárást. Álláspontja szerint az ajánlatkérõ által lefolytatott tárgyalásos eljárásnak az általa megválasztott jogalapja, a rendkívüli sürgõsség nem volt megalapozott, továbbá a tárgyalásos eljárás menetében az ajánlati felhívásban nem határozta meg az ajánlatkérõ annak a tárgyalásos eljárás lefolytatásának különös elõírt szabályait, és egy jogszerûtlenül lefolytatott tárgyalásos eljárása eredményeként hirdette ki a közbeszerzési eljárás nyertesét. Továbbá az árajánlatok megtételének módja, azaz az árlicit sérti a Kbt. alapelvi követelményeit. Jogorvoslati kérelmét 2000. április 27-én kiegészítette, és kérte annak megállapítását is, hogy ajánlatkérõ jogsértõen járt-e el akkor, amikor a Tigonax Kft. és az Alko-Fal Kft.-vel is tárgyalásokba bocsátkozott, holott már az ajánlatok bontásakor megállapítható volt, hogy nem a felhívás szerinti teljesítési határidõ-vállalások miatt ajánlatukat érvénytelenné kellett volna nyilvánítania az ajánlatkérõnek. Elõadta továbbá, hogy a jogsértõ esemény a 2000. április 17-én megtartott tárgyaláson jutott a tudomására.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ 2000. május 4-én megküldött érdemi ellenkérelmében a jogorvoslati kérelem alaptalanság miatti elutasítását kérte. Elõadta, hogy a bontásról készült jegyzõkönyvet a jelenléti ívvel együtt 2000. április 19-i levélben valamennyi ajánlattevõnek megküldte. Elõadta továbbá, hogy a hirdetmény közzététele nélküli tárgyalásos eljárás jogalapjaként megjelölt rendkívüli sürgõsség okát megjelölte az ajánlati felhívásában, továbbá idõben megküldte a Közbeszerzési Döntõbizottság elnökének. Elõadta ezzel összefüggésben, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja szerinti eljárást megalapozó körülmények a következõk voltak: a német "szénsegélybõl", amely a Magyar Vállalkozásfejlesztési Alapítványon keresztül fut, és kedvezményes kamatozású kölcsön, az ajánlatkérõ is forráshoz jutott, mégpedig a magyar ABN Amro Bank Rt. kölcsön-igénybevételi lehetõsége folytán, amely 1999. november 30-tól 2000. július 30-ig szól. Ugyancsak elõadta, hogy a nyílt közbeszerzési eljárást a fenti kölcsönbõl is finanszírozott beruházással lefolytatta, azonban ez az eljárás eredménytelen lett. Az építési beruházás esetén megengedi a Kbt. a 70. § (1) bekezdés c) pontja szerinti, hirdetmény közzététele nélküli tárgyalásos eljárást, továbbá, hogy a tárgyalásos eljárásban valamennyi ajánlattevõvel ugyanazon eljárási szabályok szerint tárgyalt. Az eljárási szabályokat a tárgyalásos eljárás során közölte valamennyi ajánlattevõvel, és valamennyi ajánlattevõvel azonos adatokat közölt. Biztosította valamennyi ajánlattevõnek az esélyegyenlõséget az árajánlat megtételekor. Írásban megtett ajánlattevõi árajánlatok minden esetben felolvasásra kerültek. Elõadta továbbá, hogy téves kérelmezõ azon állítása, mely szerint az ajánlatkérõ csak az elsõ három céggel kívánt tárgyalni, ha ez így igaz lett volna, akkor a kérelmezõvel a továbbiakban nem is tárgyalt volna az ajánlatkérõ. Az ajánlatkérõ nevében eljáró bizottság azt közölte, hogy a három legjobb árat tevõvel folytatja a tárgyalást. Elõadta, hogy egyetlen ajánlattevõ sem kapott több tájékoztatást a tö<br>
bbi ajánlattevõhöz képest, ami az eljárás tisztaságát vagy az ajánlattevõk esélyegyenlõségét sértette vagy veszélyeztette volna. A közbeszerzési eljárás nyertese a Nox 2000 Rt. lett, mely a legalacsonyabb ajánlati árat vállalta a tárgyalásos eljárás utolsó ajánlati áraként, a nyilvános eredményhirdetésen ez közlésre került, továbbá közlésre került az is, hogy mely ajánlattevõk ajánlata volt érvényes, és mely ajánlattevõk ajánlata volt érvénytelen.<br>
Egyéb érdekelt ajánlattevõk közül a Tigonax Kft. írásban tett észrevételében egyetértett a jogorvoslati kérelemben foglaltakkal, míg az Alko-Fal Kft. érdemben nem tudott nyilatkozni a tárgyalásos eljárás menetével kapcsolatosan, mivel az zártkörûen folytatódott le; és az eredményhirdetésen sem vett részt.<br>
A Döntõbizottság a jogorvoslati eljárás során beszerzett iratok alapján tárgyalás tartása nélkül megállapította, hogy a jogorvoslati kérelem – bár az a jogorvoslatra nyitva álló határidõn belül érkezett – alaptalan.<br>
A Döntõbizottság a beszerzett iratok alapján megvizsgálta, hogy az ajánlatkérõ által választott hirdetmény közzététele nélküli tárgyalásos eljárás, illetve az annak jogalapjaként megválasztott, a közbeszerzésekrõl szóló, az 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alkalmazása megalapozott volt-e, illetve megfelelt-e a Kbt. elõírásainak, továbbá a tárgyalásos eljárás menete nem sértette-e a Kbt. tételes, illetve alapelvi elõírásait, és az ajánlatkérõ által az ajánlati felhívásában elõírtaknak az érvényes ajánlatot tett ajánlattevõk ajánlatai megfelelnek-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdés szerint a meghívásos és a tárgyalásos eljárásra egyébként – ha e törvény másképp nem rendelkezik – a nyílt eljárás szabályait kell megfelelõen alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a Kbt. 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. sz. mellékletben meghatározott minta szerinti – hirdetménnyel az ajánlattevõket részvételre felhívni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48–50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, mely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetés-kori tartalma szerint kell megkötni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdése szerint a tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:<br>
a) az ajánlatkérõ nevét, címét, telefon- és telefaxszámát;<br>
b) szükség esetén a dokumentáció beszerzési helyét, megkérésének határidejét és pénzügyi feltételeit;<br>
c) a beadandó iratok megjelölését;<br>
d) az ajánlatkérõ pénzügyi ellenszolgáltatásának feltételeit;<br>
e) a 34. § (3) bekezdésében foglaltakat, ha azok a részvételi felhívásban nem szerepeltek;<br>
f) az eljárás lefolytatásának menetét és az ajánlatkérõ által elõírt különös szabályait;<br>
g) az elsõ tárgyalás idõpontját.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (3) bekezdése szerint a 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni. Ebben az esetben a köztartozások hiányáról [46. § (1) bekezdésének b) pontja, (3) bekezdése] az ajánlattevõnek nyilatkoznia kell, és az ezekkel kapcsolatos igazolásokat legkésõbb a szerzõdéskötést követõ tizenöt napon belül kell csatolni. Az eljárás megkezdésérõl telefaxon tájékoztatni kell a bizottságot, megjelölve a 71. § (4) bekezdésében és az (1)–(2) bekezdésben foglalt adatokat.<br>
Ajánlatkérõ a Döntõbizottság részére megküldött indokolásában arra hivatkozott, hogy a beruházás fedezetét kedvezményes kamattámogatású kölcsönszerzõdésbõl biztosítja, melynek hozzáférési határideje 2000. július 30. A kölcsönlehetõség 1999. november 30-hoz kötõdik. Ajánlatkérõ korábban nyílt eljárást folytatott, ami eredménytelenséggel zárult 2000. március 29-én. Ekkor már valóban nem állt rendelkezésére elegendõ idõ a nyílt vagy a meghívásos eljárás lefolytatásához. A Döntõbizottság elnöke ezen indokot megfelelõnek találta, és nem kezdeményezett eljárást. Döntõbizottság azt is megállapította, hogy kérelmezõ április 6-án kapott ajánlati felhívásból értesült a tárgyalásos eljárás indításáról, az eljárásfajta választásának indokáról, tehát a jogorvoslatra nyitva álló határidõn belül kérte a felülvizsgálatát. Kérelmének ezen része tehát nem késett el, azonban megalapozatlan. A Döntõbizottság álláspontja szerint a már megkötött kölcsönszerzõdés futamidejére tekintettel a nyílt vagy a meghívásos eljárás szabályaira vonatkozó Kbt. szerinti határidõk nem voltak tarthatók, ezért a hirdetmény közzététele nélküli tárgyalásos eljárásnak a rendkívüli sürgõsségre vonatkozó jogalapja megalapozott volt. A rendkívüli sürgõsség nem az ajánlatkérõ mulasztására vezethetõ vissza, tekintettel arra, hogy a korábbi nyílt eljárás éppen azért lett eredménytelen, mivel a legalacsonyabb összegû ellenszolgáltatás mértéke volt megjelölve, mint bírálati szempont, és az ajánlattevõk által megajánlott ajánlati árak egyike sem felelt meg az ajánlatkérõi követelménynek, azaz a rendelkezésre álló fedezetnek.<br>
A Döntõbizottságnak a tárgyalásos eljárásra vonatkozó különös eljárási szabályok betartására, illetve a kérelemnek e részére vonatkozó állításaira az álláspontja a következõ:<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárásfajta szabályai a Kbt.-ben konkrétan, egyértelmûen, tételesen nincsenek meghatározva, csak egyfajta keretet állít fel a Kbt. e tárgyalásos eljárási fajta lefolytatását illetõen. Ezen eljárási típus esetében a Kbt. még írásbeli ajánlati felhívást sem tesz kötelezõvé. Bár jelen ügyben volt írásbeli ajánlati felhívás, annak tartalmára nem vonatkoztak kötelezõ szabályok. Így nem volt kötelezõ a Kbt. 9. sz. mellékletének tartalma és a Kbt. 71. § (4) bekezdés szerintiek meghatározása sem, habár az ajánlati felhívásban az ajánlatkérõ végül is meghatározta azokat a minimális adatokat, melyek az ajánlattétel szempontjából és az ajánlattevõkre nézve lényeges információkat szolgáltattak.<br>
Döntõbizottság álláspontja szerint ajánlatkérõ által megküldött ajánlati felhívás tartalma megfelelt a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdésének, így jogsértés nem állapítható meg a tárgyalásos eljárás lefolytatása körében az ajánlatkérõvel szemben.<br>
A Döntõbizottságnak állást kellett foglalnia abban a kérdésben is, hogy a tárgyalásos eljárás során a szabad áralku, árlicit, mint a legalacsonyabb összegû ellenszolgáltatásra irányuló ajánlatkérõi elvárás "kiharcolásának" egyik módja, ellentétben áll a Kbt.-nek az alapelvi követelményeivel. Ajánlatkérõ az ajánlati felhívásában a legalacsonyabb összegû ellenszolgáltatás szempontjai alapján kívánta a nyertest kiválasztani. A tárgyalásos eljárásban nem érvényesül a szerzõdés feltételeit illetõen az ajánlati kötöttség, az ajánlatok a végsõ ajánlat megtételéig módosíthatók. Az ajánlat módosításának joga minden résztvevõt megillet, kivéve azokat, akiket már valamilyen indokkal az eljárásból kizártak. Ajánlatkérõ eljárása a kérelmezõ érdekeit nem sértette, az áralku lefolytatott formája biztosította a lehetõséget számára kedvezõbb ajánlat tételére.<br>
A Döntõbizottság álláspontja szerint a Kbt. alapelvei nem sérültek azáltal, hogy a végsõ áralkuban nem az összes ajánlattevõ vehetett részt, csak azok, akik az elsõ fordulóban legjobbnak tekintett három árajánlatot tették. Jogsérelemrõl azért nem lehetett szó, mivel az ajánlatkérõ a tárgyalásos eljárás menetében a tárgyalás során közölte az ajánlattevõkkel azt, hogy a továbbiakban már csak azokkal az ajánlattevõkkel fog tárgyalni, akik az elsõ körben valamennyi ajánlati árhoz viszonyítva a legkedvezõbb ajánlati árat ajánlottak meg. A mellõzött három ajánlattevõ érdeke nyilván nem sérült, kifogást, tiltakozást sem a tárgyalásos eljárás menetében, sem a Döntõbizottsághoz kérelem formájában nem nyújtottak be. Ez utóbbi körülményekre alapítottan a Döntõbizottság arra az álláspontra helyezkedett, hogy e vonatkozásban jogsérelem, illetve érdeksérelem õket nem érte a tárgyalásos eljárásban, kérelmezõ számára pedig lehetõséget biztosított ajánlatkérõ új ajánlat tételére.<br>
Alaptalan kérelmezõ jogorvoslati kérelmének kiegészítése tárgyában felvetett azon álláspontja, mely szerint az ajánlatkérõnek az ajánlatok bontásakor már meg kellett volna állapítania a Tigonax Kft. és az Alko-Fal Kft. ajánlatának érvénytelenségét a nem a felhívás szerinti teljesítésihatáridõ-vállalások miatt. A Kbt 52. § (1) bekezdése szerint az ajánlatkérõ egy ajánlat érvénytelenségét az eredményhirdetésig bezárólag megállapíthatja. Nincs olyan kötelezõ érvényû szabály a Kbt.-ben, még a sokkal kötöttebb nyílt eljárási formában sem, amely az ajánlatok érvénytelenségének kimondását az ajánlatok bontásának idõpontjához köti. Mivel jelen közbeszerzési eljárásban az ajánlatkérô a fenti kát ajánlattevô ajánlatát az eljárást lezáró döntés meghozatalával egyidejûleg érvénytelennek nyilvánította, és ezt az érvénytelenséget a tárgyalásos eljárás lezárásaképpen az összegzés az eljárásról 5. számú melléklete szerint írásban is közölte az érdekelt ajánlattevõkkel, így a fentiekre tekintettel a Döntõbizottság álláspontja szerint ajánlatkérõ ezen eljárása nem volt jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (1) bekezdés a) pontja alapján az alaptalan jogorvoslati kérelmet elutasította. A jogorvoslati eljárásban felmerült költségek viselésérõl a Kbt. 88. § (1) bekezdés h) pontjára figyelemmel rendelkezett.<br>
<br>
Budapest, 2000. május 5.<br>
<br>
Dr. Eke Pekács Tibor s. k.     Kalmárné Diósy Ildikó s. k.<br>
        közbeszerzési biztos                                        közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>