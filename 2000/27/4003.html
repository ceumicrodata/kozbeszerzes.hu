<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4003)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.107/10/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az Országos Mezõgazdasági Minõsítõ Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: a Bizottság Elnöke) az Országos Mezõgazdasági Minõsítõ Intézet (1024 Budapest, Keleti K. u. 24., a továbbiakban: ajánlatkérõ, képviseli dr. Révy Márton ügyvéd, 1016 Budapest, Hegyalja út 23. VI. 98.) "a Szarvasmarha Információs Rendszer (SZIR) adatbázisának fenntartása, a rendszer üzemeltetése és karbantartása" tárgyú közbeszerzési eljárása ellen indított jogorvoslati eljárás keretében a Döntõbizottság megállapítja, hogy ajánlatkérõ megsértette az 1999. évi XL. törvénnyel módosított, a közbeszerzésekrõl szóló 1995. évi LX. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#62">Kbt.) 62. §</a> (2) és a 71/B § (1) bekezdéseit, ezért a Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számlájára fizesse be.<br>
A határozat ellen fellebbezésnek helye nincs, a határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, nyilatkozatok alapján az alábbi tényállást állapította meg:<br>
Ajánlatkérõ 2000. március 30-án a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára figyelemmel hirdetmény közzététele nélküli tárgyalásos eljárást indított a "a Szarvasmarha Információs Rendszer (a továbbiakban: SZIR) adatbázisának fenntartása, a rendszer üzemeltetése és karbantartása" tárgyában.<br>
Ajánlattételre felhívta a Semper Idem Rendszerfejlesztõ és Üzemeltetõ Kft.-t. Az eljárásfajta választásának indokaként elõadta ajánlatkérõ, hogy a felhívott ajánlattevõ által eddig is üzemeltetett és fejlesztett rendszer szoftverei nagy részben az ajánlattevõ kizárólagos tulajdonát képezik. Az eljárás tárgyát képezõ szolgáltatásba tartozik a szoftver karbantartása is, mely további fejlesztési feladatot jelent, amihez a felhívott ajánlattevõ kizárólagos jogai szükségesek.<br>
Ajánlatkérõ a Döntõbizottság Elnöke részére a hirdetmény közzététele nélküli tárgyalásos közbeszerzési eljárás megindítását tartalmazó ajánlati felhívást megküldte, azonban az eljárásfajta választását megalapozó körülményekrõl kellõen indokolt tájékoztatást nem adott. A felhívás 11. pontjában azt közölte ajánlattevõ, hogy az eredményhirdetést követõ öt napon belül köti meg a szerzõdést.<br>
A Döntõbizottság Elnöke 2000. április 6-án hivatalból jogorvoslati eljárást kezdeményezett ajánlatkérõ fenti tárgyú közbeszerzési eljárása ellen, mivel a rendelkezésére bocsátott iratokból nem volt megállapítható egyértelmûen az ajánlattételre felhívott kizárólagos felhasználói jogára vonatkozó adatok megalapozottsága.<br>
A Döntõbizottság Elnöke indítványozta, hogy az ügyben eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.<br>
Ajánlatkérõ az eljárás megindítását követõen írásban úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint a szolgáltatáshoz fûzõdõ kizárólagos jogok védelme alapján indítványozta a tárgyalásos eljárást hirdetmény közzététele nélkül. Ennek indokául azt adta elõ, hogy az eljárás tárgyát képezõ szolgáltatásba tartozik a szoftverek karbantartása is, amihez a felhívott ajánlattevõ kizárólagos jogai szükségesek. Elõadta azt is, hogy ajánlattevõnek ezen jogáról nem áll módjában lemondani. Az ajánlattevõ erre vonatkozó közlését beadványához csatolta. Észrevételében, illetve nyilatkozatában hivatkozott még a felhívás jogszerûségének bizonyítása kapcsán a 6/2000. (II. 26.) FVM sz. rendeletre, mely a 2000. évi agrárgazdasági célok költségvetési támogatását szabályozza, mivel e rendelet 2.80. címû fejezet a szarvasmarha mesterséges termékenyítési felelõsök és az általuk gyûjtött adatok feldolgozásának támogatásáról 57. §-a, valamint a rendelet 62. és 63. mellékletei tartalmazzák a SZIR alapjait jelentõ forrást.<br>
Elõadta azt is nyilatkozatában, hogy a SZIR mûködtetése az állattenyésztésrõl szóló 1993. évi CXIV. törvény 16. §-a szerint folyamatos és kötelezõ tevékenység a számukra.<br>
E folyamatos tevékenységi körbe illeszkedik az ajánlati felhívásban közölt szerzõdési tárgy. A pénzügyi forrás tényének és mértékének ismerete nélkül lehetetlen volt január 1-jei idõponttal szerzõdést kötni. A tevékenység folyamatos jellegére tekintettel az ajánlattevõ a szerzõdés megkötéséig terjedõ idõszakban feltehetõ akaratuk szerint járt el, ezért ténykedése jogszerû volt, és végsõ soron károsodás megelõzését szolgálta. Írásos észrevételéhez becsatolta a 2000. évre szóló szerzõdést, melyet a Semper Idem Rendszerfejlesztõ és Üzemeltetõ Kft.-vel, azaz ajánlattevõvel 2000. április 6-én írtak alá.<br>
A hivatalból kitûzött tárgyaláson ajánlatkérõ képviselõje az írásos észrevételét változatlanul fenntartotta, azt kiegészíteni nem kívánta.<br>
A tárgyaláson Döntõbizottság kérdésére ajánlatkérõ azt az álláspontját is kifejtette, hogy ajánlattevõ, nevezetesen a Semper Idem Kft. valójában megbízás nélküli ügyvitel keretében teljesített 2000. január 1-jétõl a szerzõdéskötés idõpontjáig, a korábbi szerzõdésre tekintettel. Véleményük szerint, mivel ez jogszerû volt, ennek a jogalapja nem vitatható. Szóbeli nyilatkozatában azt is megerõsítette, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján folytattak le közbeszerzési eljárást, ezért álláspontja szerint a Kbt.-ben kötelezõen elõírt 8 napos szerzõdéskötési határidõ rájuk nem vonatkozik, nevezetesen, amit a Kbt. 62. § (2) bekezdésében kötelezõen elõír határidõként az ajánlatkérõk részére. Erre tekintettel a felhívásuk 11. pontjában azt jelölték meg, hogy az eredményhirdetést követõ 5 napon belül kötnek szerzõdést.<br>
Döntõbizottsági kérdésre a tárgyaláson azt is elismerte, hogy valószínû elkerülte a figyelmüket a Kbt. azon rendelkezése, miszerint a 9. sz. mellékletének megfelelõen kell az ajánlati felhívásukat elkészíteni a hirdetmény közzététele nélküli tárgyalásos eljárás során.<br>
Ajánlattevõ Semper Idem Kft. a tárgyaláson úgy nyilatkozott, hogy az 1999. december 31-ig érvényes szerzõdésükre tekintettel változatlanul ellátták 2000. január 1-jétõl a korábbi feladatokat, mivel jogszabályi kötelezettség van a rendszer üzemeltetésére, és ez társadalmi érdek is. Mivel ajánlatkérõ részére a költségvetésbõl biztosított pénz megérkezéséig nem állt rendelkezésre fedezet, ezért quasi mintegy hiteleztek az ajánlatkérõnek addig, amíg a fedezet meg nem jelent és valójában rendelkezésre nem állt. Azt az álláspontját is kifejtette, hogy a szoftver több modulból áll, melyek összekapcsolt mûként esnek szerzõi jogvédelem alá.<br>
A Döntõbizottság a jogorvoslati eljárás keretében, 2000. április 7-én a D.107/3/2000. számú határozatával a közbeszerzési eljárást lezáró szerzõdés megkötését megtiltotta.<br>
A Döntõbizottság a jogorvoslati eljárás során elsõdlegesen az indítványozó iratnak megfelelõen azt vizsgálta, hogy a hirdetmény közzététele nélküli tárgyalásos eljárásnak a jogalapja fennáll-e, illetve hogy az ajánlati felhívását ajánlatkérõ jogszerûen készítette-e el?<br>
A Döntõbizottság a rendelkezésére álló iratok, dokumentumok, írásos és tárgyaláson szóban elõterjesztett nyilatkozatok alapján megállapította, hogy a hivatkozás megfelelõ volt a tárgyalásos eljárás lefolytatására, így az eljárási fajta választása nem volt jogsértõ, tekintettel a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára, mely szerint a szerzõdést mûszaki-technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes teljesíteni.<br>
Az eljárás során a becsatolt dokumentumokból megállapította azt a Döntõbizottság, hogy a Semper Idem Kft. mint ajánlattevõ rendelkezik csak azon kizárólagos jogokkal; melyek a kérdéses információs rendszer mûködtetéséhez szükségesek.<br>
Az ajánlati felhívást megvizsgálva a Döntõbizottság megállapította azt, hogy az nem felel meg a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdésnek, mely úgy rendelkezik, hogy a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani. E kogens szabály alapján kétséget kizáróan megállapítható, hogy ajánlatkérõ e törvényhelyet megsértette akkor, amikor a felhívását nem ennek megfelelõen készítette el.<br>
Ezt maga ajánlatkérõ a tárgyaláson is elismerte, hivatkozva arra, hogy e rendelkezés valószínûleg elkerülte a figyelmét a felhívás készítésekor.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése szerint a szerzõdés megkötésének idõpontját az ajánlati felhívásban kell megállapítani azzal, hogy az – a 71/B § (3)–(4) bekezdése szerinti eset kivételével – nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.<br>
E szabály alapján ajánlatkérõ köteles lett volna az ajánlati felhívásában a szerzõdéskötés idõpontját úgy megjelölni, hogy az nem határozható meg az eredményhirdetést követõ naptól számított 8 napnál korábbi idõpontban. Ajánlatkérõ ezt elmulasztotta, és felhívásában a szerzõdéskötést követõ öt napon belül állapította meg a szerzõdéskötés idõpontját.<br>
A Döntõbizottság nem tudta elfogadni ajánlatkérõ azon védekezését, hogy a hirdetmény közzététele nélküli tárgyalásos eljárás során minden esetben alkalmazható az a szabály, hogy 8 napon belül is megköthetõ a szerzõdés, mivel a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B (</a>3) bekezdése úgy rendelkezik, hogy a 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni. Ebben az esetben a köztartozások hiányáról [46. § (1) bekezdésének b) pontja, (3) bekezdése] az ajánlattevõnek nyilatkoznia kell, és az ezekkel kapcsolatos igazolásokat legkésõbb a szerzõdéskötést követõ tizenöt napon belül kell csatolni. Az eljárás megkezdésérõl telefaxon tájékoztatni kell a bizottságot, megjelölve a 71. § (4) bekezdésében és az (1)–(2) bekezdésben foglalt adatokat.<br>
E szabályra tekintettel megállapítható, hogy ajánlatkérõ nem volt jogosult 8 napnál rövidebb határidõben megkötni a szerzõdést, mert arra csak abban az esetben lett volna lehetõsége, amennyiben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja szerinti hirdetmény közzététele nélküli tárgyalásos eljárást folytatott volna. Erre az eljárás során ajánlatkérõ nem hivatkozott, sõt nyilatkozatában megerõsítette, hogy a 70. § (1) bekezdés b) pontja szerint folytatta az eljárást.<br>
Fenti törvényhelyeket összevetve a megállapított tényállással a Döntõbizottság kétséget kizáróan megállapította, hogy ajánlatkérõ megsértette a rendelkezõ részben írtakat, ezért ajánlatkérõvel szemben bírságot alkalmazott.<br>
A bírság mértékének megállapításánál a Döntõbizottság figyelembe vette azt, hogy az eljárásfajta megválasztásánál ajánlatkérõ helyesen járt el, így a közbeszerzési eljárás jogalapjára hivatkozás megfelelõ volt a felhívásban.<br>
Azt is megállapította a Döntõbizottság, hogy a felhívás elkészítésénél nem kellõ körültekintéssel járt el ajánlatkérõ, így az ajánlati felhívását nem a törvényben elõírt kogens szabályoknak megfelelõen készítette el, és ezen túlmenõen a szerzõdéskötés idõpontját az eredményhirdetést követõ öt napon belülre tûzte ki.<br>
E két jogsértés súlyát figyelembe véve a mérlegelés keretében a Döntõbizottság arra az álláspontja jutott, hogy elegendõnek tartja az ajánlatkérõ szervezettel szemben a törvényben meghatározott minimális bírság, azaz 1 000 000 Ft kiszabását.<br>
A Döntõbizottság által hozott ideiglenes intézkedésrõl szóló határozat nem érte el célját, mert annak meghozatalakor ajánlatkérõ már a szerzõdést az ajánlattevõvel megkötötte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének b), f) pontjai szerinti jogkövetkezményeket alkalmazta, tekintettel a Kbt. 88. § (4) és (5) bekezdéseire.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 15.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>