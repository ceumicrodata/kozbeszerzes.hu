<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3998)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.183/4/2000<br>
<br>
Tárgy: Magyar Gépjármû Importõrök Egyesületének jogorvoslati kérelme a Magyar Televízió Rt. Gazdasági Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Döntõbizottság a Magyar Gépjármû Importõrök Egyesülete (1134 Budapest, Dózsa Gy. út 53., a továbbiakban: kérelmezõ) jogorvoslati kérelmét, melyet a Magyar Televízió Rt. Gazdasági Igazgatósága (1051 Budapest, Nádor u. 36., a továbbiakban: ajánlatkérõ) "gépjármûvek tartós bérlete" tárgyú közbeszerzési eljárása ellen nyújtott be, érdemi vizsgálat nélkül elutasítja.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2000. május 18-án jogorvoslati kérelemmel fordult a Döntõbizottsághoz a rendelkezõ részben írt tárgyban oly módon, hogy a jogorvoslati kérelmének eredeti példányára hat darab 5000 Ft-os, azaz ötezer forintos illetékbélyeget ragasztott. Tekintettel az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) és (6) bekezdésére, a Döntõbizottság 2000. május 18-án, azaz a kérelem érkezése napján felhívást küldött kérelmezõ részére, melyben közölte, hogy az igazgatási szolgáltatási díjat a fentebb hivatkozott Kbt. 80. § (6) bekezdése szerint kell átutalni a Közbeszerzések Tanácsa számára. Egyben azon jogorvoslati kérelem példányát, melyre kérelmezõ illetékbélyegben ragasztotta fel a 30 000 Ft igazgatási szolgáltatási díjat, visszaküldte kérelmezõ részére azzal, hogy az Illetékhivatalnál az illeték megtérítése iránt intézkedni tudjon. Ezen túlmenõen a Döntõbizottság felhívta kérelmezõ figyelmét arra is, hogy amennyiben a törvényben meghatározott határidõn belül nem tesz eleget a hiánypótlásnak, akkor a kérelmét a Döntõbizottság a Kbt. 80. § (4) bekezdése alapján elutasítja.<br>
A felhívásában arról is tájékoztatta a Döntõbizottság a kérelmezõt, hogy a jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(1) bekezdése értelmében csak a Kbt. 80. § (1) és (2) bekezdésében foglaltakat hiánytalanul teljesítõ kérelem alapján, annak érkezése napján indítja meg.<br>
Kérelmezõ 2000. május 19-én írásos beadvánnyal fordult a Döntõbizottsághoz, melyben közölte, hogy a jogorvoslati kérelmét visszavonja.<br>
A fentebb hivatkozott <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdése úgy rendelkezik, hogy a bizottság kérelemre indult eljárásáért az eljárás megindításakor 30 000 Ft igazgatási szolgáltatási díjat kell fizetni.<br>
A (6) bekezdés pedig úgy rendelkezik, hogy a (2) bekezdés szerinti díj, a 85. § és a 88. § (1) bekezdésének f) pontja szerinti bírság (pénzbírság) beszedésére a tanács jogosult, melyet a tanácsnak a Magyar Államkincstárnál vezetett számlájára kell befizetni.<br>
Mivel a <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(1) bekezdése szerint a bizottság a jogorvoslati eljárást a Kbt. 80. § (1) bekezdésében foglaltakat hiánytalanul teljesítõ kérelem alapján, annak érkezése napján indítja csak meg, a hiánypótlásra szóló felhívás miatt a jogorvoslati eljárást a Döntõbizottság még nem indította meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján a jogorvoslati kérelmet érdemi vizsgálat nélkül elutasította, figyelemmel a hivatkozott rendelkezésre, mely kimondja hogy: "ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja".<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 23.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>