<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3997)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.119/11/2000.<br>
<br>
Tárgy: Bócsi és Társai Egészségügyi és Kereskedelmi Kft. jogorvoslati kérelme a Tolna Megyei Önkormányzat Kórház Rendelõintézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Bócsi és Társai Egészségügyi és Kereskedelmi Kft. (1142 Budapest, Rákos tér 33., a továbbiakban: kérelmezõ) kérelmezõnek dr. Sándor Attila ügyvéd (7100 Szekszárd, Széchenyi u. 21.) által képviselt Tolna Megyei Önkormányzat Kórház-Rendelõintézet (7101 Szekszárd, Béri Balogh Ádám u. 5–7., továbbiakban: ajánlatkérõ) "az intézet egyéves kötszerigényének biztosítása a dokumentációban közölt mennyiségek alapján" tárgyú közbeszerzési eljárása ellen benyújtott jogorvoslati eljárásban a jogorvoslati kérelmet elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. március 1-jei számában tette közzé nyílt eljárás megindítására szóló ajánlati felhívását a rendelkezõ részben meghatározott beszerzésre, részajánlattétel és többváltozatú ajánlattétel megengedése mellett.<br>
A felhívás 11. pontjában meghatározta a pénzügyi, gazdasági és mûszaki alkalmasság igazolására kért adatokat és tényeket, az alkalmatlanná minõsítés szempontjait.<br>
Az összességében legelõnyösebb ajánlatot kívánta nyertessé minõsíteni az alábbi részszempontok 1–5-ig terjedõ pontozása mellett (zárójelben a súlyszámok).<br>
– ajánlott termék minõsége, megbízhatósága	(40)<br>
– a termékek ára, az ár stabilitása, fix ár, <br>
fizetési feltételek	(35)<br>
– év közbeni áremelés indoka, mértéke	(10)<br>
– szállítási rugalmasság	(5)<br>
– legkedvezõbb szavatossági feltételek	(10)<br>
Ajánlatkérõ dokumentációt is kibocsátott, amelyben meghatározta az általános tudnivalókat, az ajánlatok benyújtásának formai feltételeit, a beszerzendõ kötszerek specifikációját.<br>
A dokumentáció II/C. 1. pontja szerint "Az ajánlatokat zárt borítékban, cégszerûen aláírva, 3 példányban, de egybecsomagolva (melybõl egy eredeti, kettõ másolat) kell benyújtani. A külsõ csomagoláson kérjük feltüntetni: »T.M.Ö.K. Kötszerek beszerzése«, és »Tilos felbontani a pályázat értékelésének hivatalos idõpontja elõtt!« A csomagok, borítékok lezárását úgy kell megoldani, hogy azokon az illetéktelen nyitás, vagy ennek megkísérlése felfedezhetõ legyen, és egyben nem tartalmazhatja az ajánlattevõre utaló adatokat."<br>
A II/C. 2. pont alapján az ajánlatokat az ajánlattételi határidõn belül az "általános tudnivalók" 6. számú pontjában megjelölt (az ajánlatkérõ székhelye szerinti) címre kellett megküldeni, vagy a helyszínen leadni.<br>
A II/C. 3. pont pedig rögzítette, hogy ajánlatkérõ minden olyan ajánlatot, amely késedelmesen érkezik, érvénytelennek nyilvánít, és felbontatlanul visszaküldi a feladónak.<br>
A felhívásra 9 cég nyújtott be ajánlatot: a kérelmezõ, a Beiersdorf Kft., a Hartmann-Rico II. Kft., az Amido-Mátra Kft., a 3M Hungária Kft., a Hungaropharma Rt., a Nagév Kft. Kötszer Divízió, az Interimport Kft. és a Mölnlycke Helth C. Kft.<br>
Ajánlatkérõ az ajánlatok 2000. április 11-i bontásán érvénytelennek minõsítette a kérelmezõ, a Beiersdorf Kft., a Hungaropharma Rt. és a Nagév Kft. ajánlatát, tekintettel arra, hogy a felsorolt cégek ajánlataikat a dokumentáció C. 1. pontjával ellentétesen úgy nyújtották be, hogy a csomagoláson feltüntették az ajánlattevõ személyére utaló adatokat.<br>
Ajánlatkérõ 2000. április 21-én bírálóbizottsága javaslata alapján a hagyományos kötszerek vonatkozásában az Amidó-Mátra Kft.-t és az Interimport Kft.-t, míg a nem hagyományos kötszerek vonatkozásában a Mölnlycke Helth C. Kft.-t és a Hartmann-Rico II. Kft.-t hirdette ki nyertesnek.<br>
Ajánlatkérõ az eljárás eredményérõl szóló tájékoztatót 2000. április 25-én minden ajánlattevõnek megküldte.<br>
A kérelmezõ 2000. április 19-én benyújtott, majd késõbb pontosított jogorvoslati kérelmében kifogásolta, hogy az ajánlatkérõ érvénytelenné nyilvánította ajánlatát, kérte a döntés megsemmisítését.<br>
Álláspontja szerint az ajánlatkérõ felhívásában nem tette közzé, hogy az ajánlat postai tértivevényes feladása érvénytelen. Kérte továbbá a tenderfüzet árának megtérítését.<br>
Az ajánlatkérõ kérte a jogorvoslati kérelem elutasítását, a kérelmezõ eljárási költségben való marasztalását. Nyilatkozatában hangsúlyozta, hogy az ajánlatok benyújtásának feltételei a dokumentációban pontosan nyertek rögzítést. Kérelmezõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen ajánlatot tett, miután e követelményeknek ajánlata nem felelt meg. Elõadta, hogy az ajánlatok tértivevényes postai kézbesítése nem volt követelmény, a postai kézbesítésnek pedig nem feltétele, hogy a feladó adatai szerepeljenek a csomag külzetén. A feladó személye a küldeményt kézbesítõ szolgáltatónál is rögzítésre kerülhet, jelen közbeszerzési eljárásban is érkezett ajánlat ilyen módon.<br>
Az egyéb érdekeltek közül a Hungaropharma Rt. egyetértett a kérelmezõvel. Véleménye szerint az ajánlati dokumentáció nem megfelelõ, a C. 1. és a C. 3. pont egymással ellentétes, miután a C. 3. pont egyértelmûen magában foglalja a postai úton történõ kézbesítés lehetõségét, amelynek elengedhetetlen formai eleme a feladó pontos megnevezése és postacímének megjelölése.<br>
A Döntõbizottság a rendelkezésre álló iratokból megállapította, hogy a jogorvoslati kérelem megalapozatlan.<br>
A közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlatkérõ az ajánlatok felbontásakor, illetve azt követõen megállapítja, hogy mely ajánlatok érvénytelenek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése].<br>
Érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja].<br>
A Döntõbizottság álláspontja szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében biztosított jogkörével élve írta elõ a dokumentáció II/C. 1. pontjában az ajánlatok benyújtásának alaki feltételeit.<br>
Ajánlatkérõ nem azt határozta meg a dokumentációban, hogy milyen módon kell eljuttatni hozzá az ajánlatokat, elõírása arra vonatkozott, hogy hogyan nem megengedett a pályázatok csomagolása.<br>
Ebbõl következik, hogy nem lehetett olyan módszerrel eljuttatni az ajánlatot, amely azzal járt együtt, hogy a csomagoláson feltüntetésre kerültek az ajánlattevõ adatai.<br>
A postáról szóló 1992. évi XLV. törvény végrehajtására kiadott 133/1993. (IX. 29.) Korm. r. 5. §-a alapján egyébként megállapítható, hogy levelet, ill. versenytárgyalási ajánlatot a feladó adatai nélkül is kézbesít a posta.<br>
Az ajánlattevõknek így választási lehetõségük volt, hogy ajánlatukat (nem ajánlott vagy tértivevényes) levélként, versenytárgyalási ajánlatként, avagy más módon (pl. futárszolgálattal, munkatársuk útján stb.) juttatják el ajánlatkérõhöz.<br>
A Döntõbizottság álláspontja szerint továbbá a II/C. 1. és 3. pont szövege valóban nem áll teljes összhangban egymással, ellentétesnek azonban nem nevezhetõk.<br>
A II/C. 1. pont az ajánlattevõk részére határoz meg kötelezettséget, míg a 3. pontban az ajánlatkérõ saját magára szab feladatot. E feladat (a késedelmesen érkezett ajánlat felbontatlan visszaküldése a feladónak) teljesíthetõ abban az esetben, ha az ajánlatot természetes személy (futár, munkatárs stb.) kívánja átadni (az átadás azonnali visszautasításával, az ajánlat azonnali visszaadásával), vagy ha azt a posta kézbesíti úgy, hogy a feladó adatai szerepelnek a csomagoláson.<br>
Ajánlatkérõ azonban képtelen lett volna e kötelezettsége teljesítésére, ha az ajánlat a feladó adatait nem tartalmazó levélként érkezett volna. Ebben az esetben pedig sérült volna az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. §-</a>ában szabályozott ajánlati kötöttsége.<br>
Jelen közbeszerzési eljárásban azonban ilyen eset nem fordult elõ, így ajánlatkérõ nem szegte meg a Kbt. szabályait.<br>
Mindezekre figyelemmel megállapítható, hogy ajánlatkérõ a Kbt. rendelkezéseinek megfelelõen járt el, amikor az ajánlati dokumentációban meghatározott feltételeknek meg nem felelõ kérelmezõi, illetve egyéb ajánlattevõi ajánlatokat érvénytelenné nyilvánította.<br>
A Döntõbizottság így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasította. A költségviselésrõl szóló rendelkezés a Kbt. 88. § (1) bekezdés h) pontján alapul, a jogorvoslat jogát a Kbt. 89. § (1) bekezdése biztosítja.<br>
<br>
Budapest, 2000. május 19.<br>
<br>
Dr. Magasi Ildikó s. k.	Németh István s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>