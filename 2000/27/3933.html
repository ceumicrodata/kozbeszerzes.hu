<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3933)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.193/4/2000<br>
<br>
Tárgy: Pannon Park Forest Kft. jogorvoslati kérelme Budapest XIII. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Dalmadi György ügyvéd (1133 Budapest, Dráva u. 5/B) által képviselt Pannon Park Forest Kft. (2800 Tatabánya, Komáromi út 28/A, a továbbiakban: kérelmezõ) kérelmezõnek a Budapest Fõváros XIII. Kerület Önkormányzata (1139 Budapest, Béke tér 1., a továbbiakban: ajánlatkérõ) "zöld területek fenntartása" tárgyú közbeszerzési eljárása ellen benyújtott jogorvoslati kérelmét érdemi vizsgálat nélkül elutasítja. Kérelmezõ a felmerült költségeket maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ – jogi képviselõje útján – 2000. május 22-én adta be jogorvoslati kérelmét a rendelkezõ részben meghatározott közbeszerzési eljárás ellen, csatolva az ügyvédi meghatalmazást is.<br>
Tekintettel arra, hogy a kérelem tartalma nem felelt meg a Kbt. elõírásainak, a Döntõbizottság 2000. május 22-én felszólította a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: Kbt.) 81. § (1) bekezdése alapján a hiányok 5 napon belüli pótlására.<br>
A Döntõbizottság felhívta kérelmezõ figyelmét arra is, hogy amennyiben a felhívásnak határidõn belül nem tesz eleget, a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján el kell utasítani.<br>
Kérelmezõ a felszólítást 2000. május 25-én vette át, így vele szemben a határidõ – a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésére figyelemmel alkalmazandó az államigazgatási eljárás általános szabályairól szóló 1957. évi IV. törvény (a továbbiakban: Áe.) 39. §-a – alapján 2000. május 30-án járt le.<br>
A Döntõbizottsághoz 2000. május 30-án érkezett levél szerint a kérelmezõi jogi személy ügyvezetõ igazgatója jogi képviselõje útján kívánt eleget tenni a hiánypótlási felhívásnak.<br>
A levelet senki nem írta alá, azon pecsét nem található.<br>
A Döntõbizottság álláspontja szerint e levél nem fogadható el a kérelmezõ jognyilatkozataként az alábbiakban kifejtettek alapján:<br>
<br>
1. A gazdasági társaságokról szóló 1997. évi CXLIV. törvény 40. § (3) bekezdése szerint a gazdasági társaság cégjegyzése a társaság iratain úgy történik, hogy a társaság képviseletére jogosultak az iratokat a gazdasági társaság cégneve alatt – hiteles cégaláírási nyilatkozatuknak megfelelõen – saját névaláírásukkal látják el.<br>
<br>
2. Az ügyvédekrõl szóló 1998. évi XI. törvény 27. § (1) bekezdés a) pontja szerint az okirat ellenjegyzésével az ügyvéd bizonyítja, hogy az okirat a felek kinyilvánított akaratának és a jogszabályoknak megfelel.<br>
Fenti szabályok alapján megállapítható, hogy a hiánypótlást vagy a kérelmezõi társaság képviseletére jogosult vezetõ tisztségviselõjének, vagy meghatalmazott ügyvédjének kellett volna névaláírásával, illetve ellenjegyzésével ellátnia.<br>
Miután ez nem történt meg, az aláírást, illetve ellenjegyzést nem tartalmazó levél nem minõsíthetõ a kérelmezõ – hiánypótló – jognyilatkozatának. Megállapítható tehát, hogy kérelmezõ nem tett eleget határidõben a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése szerinti hiánypótlási kötelezettségének.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a Kbt. 89–93. § szerinti jogorvoslatnak van helye.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerinti jogkövetkezményt alkalmazta.<br>
A költségekrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a Kbt. 80. § (4) bekezdésére figyelemmel a 89. § (1) bekezdése biztosítja.<br>
<br>
Budapest, 2000. május 31.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elôtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>