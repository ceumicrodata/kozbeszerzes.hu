<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3945)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.186/2/2000<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Unitas Kereskedelmi és Szolgáltató Kft. (1047 Budapest, Fóti út 56., a továbbiakban: kérelmezõ) kérelmezõnek a Petz Aladár Megyei Oktató Kórház (9024 Gyõr, Vasvári Pál u. 2., a továbbiakban: ajánlatkérõ) "az intézet 12 havi fertõtlenítõ- és tisztítószereinek beszerzése" tárgyú közbeszerzési eljárása ellen benyújtott jogorvoslati kérelmét érdemi vizsgálat nélkül elutasítja.<br>
Kérelmezõ a felmerült költséget maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2000. május 18-án nyújtotta be jogorvoslati kérelmét az ajánlatkérõnek a rendelkezõ részben meghatározott közbeszerzési eljárása ellen. Kifogásolta, hogy az ajánlatkérõ 2000. április 13-i eredményhirdetését 2000. április 26-án megváltoztatva visszavonta a kérelmezõt nyertessé nyilvánító döntését.<br>
Kérelmezõ csatolta az ajánlatkérõnek a döntés módosításáról faxon megküldött levele másolatát. A kérelmezõi faxgép nyomtatott kiírása szerint a levelet kérelmezõ 2000. április 27-én 10.12 órakor kapta meg.<br>
Kérelmezõ jogorvoslati kérelmében kérte figyelembe venni azt, hogy ezen értesítés megérkezésekor külföldön tartózkodott, ezért az üggyel nem tudott érdemben foglalkozni.<br>
A kérelmezõ jogorvoslati kérelme elkésett, így azt a Döntõbizottság érdemben nem vizsgálta.<br>
A közbeszerzésekrõl szóló, az 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdése szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. E határidõk elmulasztása jogvesztéssel jár.<br>
Tekintettel arra, hogy a kérelmezõi gazdasági társaság 2000. április 27-én értesült a jogsértõ eseményrõl, a jogorvoslati kérelem benyújtására nyitva álló, a tudomásra jutástól számított 15 napos határidõ 2000. május 12-én pénteken lejárt. Így a kérelmezõ jogorvoslati kérelmének 2000. május 18-i benyújtása elkésett.<br>
Figyelemmel arra, hogy a Kbt. fent idézett 79. § (7) bekezdése szerint a határidõ elmulasztása jogvesztéssel jár, a Döntõbizottságnak nincs törvényes lehetõsége a késlekedés okának vizsgálatára, illetve figyelembevételére.<br>
Mindezek alapján a Döntõbizottság az alaptalan kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította. Az eljárási díj viselésérõl a Kbt. 88. § (1) bekezdés h) pontja rendelkezik, a jogorvoslat jogát pedig a Kbt. 89. § (1) bekezdése biztosítja.<br>
<br>
Budapest, 2000. május 18.<br>
<br>
Dr. Magasi Ildikó s. k.	Németh István s. k.<br>
közbeszerzési biztos	közbeszerzési biztos<br>
<br>
Dr. Kozmáné dr. Gocs Éva s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>