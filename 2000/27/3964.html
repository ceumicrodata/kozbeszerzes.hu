<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3964)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.117/30/2000<br>
Tárgy: Ivanov és Társa Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Ivanov és Társa Gépjármûvezetõ-képzõ Kft. (1062 Budapest, Lehel út 1., a továbbiakban kérelmezõ) jogorvoslati kérelmét, amelyet a Honvédelmi Minisztérium Beszerzési Hivatala (1475 Budapest, Pf. 163, képviseli dr. Mezeiné dr. Nyitrai Beáta ügyvéd, 1054 Budapest, Steindl I. u. 9. fszt. 2., a továbbiakban ajánlatkérõ) "C, B + CB + C1 kategóriákban hadkötelesek honvédelmi gépjármû-vezetõi szakelõképzésének végrehajtása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 13. számában, 2000. március 29-én tette közzé ajánlati felhívását nyílt eljárás lefolytatására, vállalkozási szerzõdés keretében "C, B + CB + C1 kategóriákban hadkötelesek honvédelmi gépjármû-vezetõi szakelõképzésének végrehajtása" tárgyában. Ajánlatkérõ az ajánlati felhívás 3. a) pontjában meghatározta a képzési helyek területi megoszlását a fõvárosra és a 19 megyére, területegységenként megadta az évente kiképzendõk létszámát 100-300 fõ között, összesen 3000 fõben.<br>
A létszámkeretek kategóriánkénti megoszlását a következôk szerint jelölte meg az ajánlati felhívásában:<br>
– C kategória a beiskolázandó létszám 40%-a,<br>
– B + C kategória a beiskolázandó létszám 40%-a,<br>
– B + C1 kategória a beiskolázandó létszám 20%-a.<br>
Ajánlatkérõ elõírta továbbá képzési körzetenként a minimális képzési helyszínek számát is. Az ajánlatban ezek befogadóképességét is meg kellett adni. Az ajánlati felhívás 3. d) pont szerint részajánlatot képzési körzetekre, tehát a teljes megyére, Budapest fõvárosra, a beiskolázandó létszám egészére lehetett tenni.<br>
Ajánlatkérõ a teljesítés határidejét, a szerzõdés idõtartamát 2002. december 15-ben jelölte meg az ajánlati felhívás 4. pontja szerint. Ajánlatkérõ a pénzügyi ellenszolgáltatás teljesítése feltételéül kikötötte, hogy elõleget nem fizet. A szerzõdésben rögzített költségeket csak a vezetõi engedélyt megszerzett sorkötelesek létszáma szerint térítik meg. Ezért, mivel a sorkötelesek tandíjért nem fizetnek, az ajánlattevõnek olyan pénzügyi forrással kell rendelkeznie, amely a képzés költségeit biztosítja.<br>
Az ajánlati felhívás elõírta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint a felhívás 11. b) pontja a szerzõdés teljesítésére alkalmatlanná minõsítés szempontjait. Többek között alkalmatlan az ajánlattevõ, amennyiben az ajánlattevõ 1998. évi gazdasági beszámolója alapján a forgóeszközök és rövid lejáratú kötelezettségek különbözete nem éri el a 8 372 000 Ft-ot, továbbá amennyiben az elõzõ három év legjelentõsebb kiképzései közül nem sorolt fel évente hármat, illetve azok évenkénti összértéke nem éri el a 10 M Ft-ot. Ajánlatkérõ a felhívás 16. pontjában meghatározta az érvénytelenségi szempontok között, hogy érvénytelen az az ajánlat, amelynek árai kategóriánként az alábbiakban megadottnál magasabbak:<br>
– C kategória esetén 97 000 Ft/fõ,<br>
– B + C kategória esetén 146 000 Ft/fõ,<br>
– B + C1 kategória esetén 112 000 Ft/fõ.<br>
Ajánlatkérõ az ajánlati felhívásban meghatározta, hogy az elbírálás szempontjául a legalacsonyabb összegû ellenszolgáltatást részesíti elõnyben. Ajánlatkérõ dokumentációt is készített, amelynek átvételi határideje 2000. április 14. volt. A dokumentációban meghatározta az ajánlat tartalmi és formai követelményeit, továbbá a dokumentáció tartalmazta a szerzõdéstervezetet is, amely konkrétan és részletesen meghatározta a szerzõdési feltételeket.<br>
Kérelmezõ 2000. április 14-én benyújtott jogorvoslati kérelmében támadta az ajánlati felhívás azon elõírását, amelyben az ajánlatkérõ az alkalmatlanná minõsítés szempontjait meghatározta. Így álláspontja szerint az ajánlati felhívás 11. b) pontjában az ajánlatkérõ azon alkalmatlanná minõsítési szempontja, mely a forgóeszközök és a rövid lejáratú kötelezettségek különbözetét 8 372 000 Ft-ban állapította meg az 1998. gazdasági évre vetítve, valamint az elõzõ 3 év legjelentõsebb kiképzései közül évente hármat, illetve azok évenkénti összértékének a 10 M Ft-ot meg kell haladnia. Álláspontja szerint ezek az alkalmatlanná minõsítési szempontok sértik a közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében elõírt esélyegyenlõség elvét.<br>
A jogorvoslati kérelemben kérelmezõ megjelölte a jogsértõ esemény tudomására jutásának idõpontját 2000. április 3-ában. Kérte a Döntõbizottságtól, hogy a közbeszerzési eljárást függessze fel, és a Kbt. szabályainak megfelelõen új ajánlati felhívás közzétételére kötelezze az ajánlatkérõt.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ 2000. május 3-án benyújtott érdemi ellenkérelmében megalapozatlannak tartotta a jogorvoslati kérelmet, egyrészt az írásban benyújtott ellenkérelmében elkésettség miatt, másrészt alaptalanság miatt kérte annak elutasítását. A tárgyaláson a jogorvoslati kérelmét akként módosította, hogy az elkésettségre vonatkozó álláspontját, illetve indítványát visszavonta, így csak alaptalanság miatt kérte a továbbiakban a kérelem elutasítását. Álláspontja szerint az alkalmatlanná minôsítés szempontjaként megjelölt elõírások nem sértik a közbeszerzési törvény esélyegyenlõségre vonatkozó alapelvét. Ezek a szempontok nem támasztanak túlzott követelményeket az ajánlatkérõkkel szemben, tekintettel a beszerzés tárgyára, mennyiségére és az ajánlati árra. Amikor ezt az alkalmassági kritériumot meghatározták az ajánlati felhívásban, akkor a minimális képzési létszámból – mely 100 fõ volt – indultak ki. Az általuk megadott százalékos kategóriabontás alapján 100 fõ mint alapegység kiképzésére az ajánlatkérõnek a számítások alapján maximum 11 960 000 Ft áll rendelkezésre. Figyelembe vették a kiképzés során felmerülõ általuk becsült kiadásokat, és ezekbõl a számításokból arra az álláspontra helyezkedtek, hogy az ajánlattevõknek mintegy 8 372 000 Ft-ot kell saját forrásukból finanszírozni. Budapest fõváros esetében, mivel ez 250 fõs képzési létszámot jelent, ez a költség 20 930 000 Ft-ot jelent a képzés befejezéséig.<br>
Ugyancsak nem támasztott azzal túlzott követelményeket, amikor az elõzõ 3 év legjelentõsebb kiképzései közül hármat követeltek meg, és annak az évenkénti összértékét 10 M Ft-ban jelölték meg, mivel olyan ajánlattevõk ajánlatát várták a közbeszerzési eljárásban, akik a képzés általuk prognosztizált költségeit a szerzõdés teljesítésének határidejéig, azaz 2002. december 15-ig biztosítani tudják. Ugyancsak elõírták az ajánlati felhívásban azt, hogy ezt a költséget azért kell biztosítania az ajánlattevõknek, mivel az ajánlatkérõ elõleget nem fizet, így az árbevétel az ajánlattevõknél csak 5-6 hónap múlva, a teljesítéstõl függõen jelenik meg. Az alkalmatlanná minõsítés szempontjainak ezen meghatározásánál elsõsorban abból indultak ki, hogy olyan garanciát és biztosítékot kérnek, amely körülmények megléte a szerzõdés biztonságos teljesítését követeli meg a nyertes ajánlattevõktõl.<br>
A dokumentációt megvásárló cégek közül az ajánlati felhívás és a dokumentáció elõírásait tizennyolcan elfogadhatónak, szükségesnek és teljesíthetõnek tartották. A jogorvoslati kérelemben foglaltakkal a Volán Oktató Szervezõ és Gépjármûvezetõ-képzõ Kft. valamint a Körút Oktató és Szolgáltató Kft. értett egyet. A Volán Oktató Szervezõ és Gépjármûvezetõ-képzõ Kft. annyiban értett egyet a jogorvoslati kérelemben foglaltakkal, hogy amennyiben olyan gazdasági társaság kíván ajánlatot benyújtani, akinek korábban szerzõdéses kapcsolata nem állt fenn az ajánlatkérõvel, a felhívásban megjelölt feltételeket pénzügyi szempontból valószínûleg nehezen tudná teljesíteni. Egyebekben õt magát alkalmasnak találja a vállalkozási szerzõdés teljesítésére, arra figyelemmel is, hogy az éves árbevétele a 40 M Ft-ot eléri.<br>
A Döntõbizottság a rendelkezésre álló iratokból, valamint a tárgyaláson elhangzottakból megállapította, hogy a jogorvoslati kérelem alaptalan.<br>
A Döntõbizottságnak abban a kérdésben kellett döntenie, hogy a kérelmezõ által támasztott ajánlati felhívási elõírás, amely az ajánlattevõk alkalmatlanságát határozta meg, a Kbt. alapelvi rendelkezésével ütközik-e, illetve túlzott követelményeket állít-e az ajánlattevõkkel szemben, figyelemmel a beszerzés tárgyára és mennyiségére, valamint a pénzügyi ellenszolgáltatás teljesítésének az ajánlati felhívásban meghatározott módjára. Ajánlatkérõ az ajánlati felhívásban részletesen meghatározta az ellenszolgáltatás feltételeit. Az ajánlati felhívás 9. pontjában a pénzügyi ellenszolgáltatás teljesítésének feltételei között meghatározta az ellenszolgáltatás feltételeit, amely szerint az ajánlatkérõ kijelentette, hogy elõleget nem fizet.<br>
Ajánlattevõnek kell rendelkeznie olyan pénzügyi erõforrással, amely biztosítja a képzési költségek finanszírozását úgy, hogy a sorkötelesek tandíjat nem fizetnek, ajánlatkérõ pedig csak a szerzõdésben rögzített létszámnak megfelelõen, a C, B + C és a B + C1 vezetõi engedély megszerzése után fizeti ki a közbeszerzési eljárás eredményeként kölcsönösen elfogadott és a szerzõdésben rögzített képzési költségeket.<br>
A közbeszerzésekrõl szóló, 1999. évi LX. törvénnyel módosított 1995. évi XL. törvény 33. § (1) bekezdése szerint az ajánlati felhívás tartalmát – a 2. sz. mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A Döntõbizottság e törvényhelyeket figyelembe véve vizsgálta meg az ajánlati felhívásnak azon részeit, melyet kérelmezõ jogorvoslati kérelmében sérelmezett. A Döntõbizottság ezzel összefüggésben az alábbiakat állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlati felhívásban meg kell határozni, hogy a pénzügyi, gazdasági és mûszaki alkalmassággal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Ajánlatkérõ felhívása szerint sorkötelestandíjat a képzést végzõ ajánlattevõnek nem fizetnek, ezért a képzés teljes költségét az ajánlattevõnek kell megelõlegeznie a sikeres képzés végéig.<br>
A felhívás tartalmazta képzési körzetenként az oktatandó létszámot, a képzési helyszínek számát, vezetõiengedély-kategóriánként a képzendõk létszáma százalékos megoszlását, valamint kategóriánként a legmagasabb képzési költségeket.<br>
Ezen adatok alapján a Döntõbizottság megállapította, hogy ajánlatkérõ a legkisebb létszámú, 100 fõs képzési körzetében is legfeljebb 11 960 000 Ft ellenszolgáltatást fog teljesíteni.<br>
Ajánlattevõt a 100 fõ kiképzése során felmerülõ költségek terhelik, amelyek értékét ajánlatkérõ 8 372 000 Ft-ra becsülte.<br>
A Döntôbizottság álláspontja szerint a féléves gépjármûvezetô-képzési rezsiköltségek 80-85 000 Ft/fõ értékének prognosztizálása reális, amelynek a 8-8,5 M Ft-os kiadását a legkisebb, 100 fõs létszámot legalább két képzési helyen képzõ ajánlattevõnek is a sikeres képzés befejezéséig, azaz a vezetõi engedély kiadásáig saját pénzügyi forrásából kell finanszíroznia.<br>
A Döntõbizottság megvizsgálta a 100 fõs képzési körzetre vonatkozóan, hogy az ajánlatkérõ által prognosztizált 70%-os költséghányad, melyet az ajánlattevõ pénzügyi forrásából kell biztosítania a képzés befejezéséig, milyen költségtényezõbõl és százalékból tevõdött össze.<br>
Az az ajánlattevõ, amelyik a gépjármûvezetõ-képzési tevékenysége során a civil szférában viszonylag nagy létszámot oktat, nem kell, hogy kellõ tartalékkal rendelkezzen, mivel az ilyen oktatandó körben a képzési költségek túlnyomó mennyiségét a tanulókkal elõre megfizettetik, amely fedezetet biztosít a költségek elõfinanszírozására.<br>
Ajánlatkérõ a képzési körzetekre megadott, legkevesebb 100 fõs létszám költségeire irányzott elõ 11 960 E Ft-ot. Az elmúlt évek sorköteles gépjármû-vezetôi képzésének költségelemzése alapján a Döntôbizottság az ajánlatkérõvel egyezõen megállapította, hogy az anyagi jellegû ráfordítások, a személyi jellegû kiadások, az értékcsökkenési leírás, valamint az egyéb költségek hányada az ajánlatkérõ által elõirányzott teljes ellentételezés 91-97%-át is elérheti.<br>
Ajánlatkérõ a legkisebb létszám képzési költségének, 11 960 E Ft-nak a 70% át, 8 372 E Ft nettó forgóeszközértéket írt elõ ajánlattevõ alkalmassági-alkalmatlansági határértékéül, amely a Döntõbizottság álláspontja szerint az ajánlattevõk hátrányos megkülönböztetését nem okozta, és a beszerzés tárgyához képest nem minõsült túlzó követelménynek.<br>
A fenti tényekre figyelemmel a Döntõbizottság álláspontja szerint az ajánlatkérõ által az ajánlati felhívás 11. b) pont második francia bekezdésében meghatározott alkalmatlanná minõsítési szempont, mely az 1998. évi gazdasági beszámolójának forgóeszközök és a rövid lejáratú kötelezettségek különbözeteként 8 372 000 Ft-ot jelölt meg, nem sértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében biztosított esélyegyenlõséget, mivel nem támasztott olyan követelményeket az ajánlattevõkkel szemben, amelynek teljesítését ne vállalhatnák, és ezáltal a szerzõdés teljesítésére is képtelenek lennének.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ, legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével (legalább az ellenszolgáltatás összege, a teljesítés helye és a szerzõdést kötõ másik fél megnevezésével).<br>
Az ajánlatkérô azon elôírása, mely szerint az elôzô 3 év legjelentôsebb kiképzései közül évente 3-at, illetve azok évenkénti összértékének el kell érni a 10 M Ft-ot, mint a mûszaki alkalmasság kritériumaként meghatározott követelmény, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjába nem ütközik, amennyiben ennek a követelménynek bármely ajánlattevõ nem tudna megfelelni, akkor figyelemmel a 100 fõs évenkénti létszámra és azoknak az elõírt kategóriákra történõ képzésével, az ajánlattevõ alkalmasságát nem tudná bizonyítani.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint az ajánlatkérõnek a pénzügyi, gazdasági és mûszaki alkalmasság körében kért és meghatározott adatok és tények kérését – figyelemmel az ajánlattevõ üzletéhez fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig a beszerzés becsült értékére is tekintettel legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság álláspontja szerint az ajánlati felhívás támadott elõírásai nem sértették a Kbt. esélyegyenlõség elvét, nem sértették a fentebb felsorolt jogszabályhelyeket, azok tartalmán belül olyan feltételeket írt elõ az ajánlatkérõ, amelyek szükséges és elégséges feltételek voltak a beszerzés tárgya és mennyisége körében meghatározott – figyelemmel a részajánlattétel lehetõségére is a képzési körzetekre tekintettel – a szerzõdés teljesítésére.<br>
Erre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja szerint az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ rész szerint döntött, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 12.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>