<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3965)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.149/8/2000<br>
<br>
Tárgy: Veszprémi Beruházási, Vállalkozási és Befektetési Rt. jogorvoslati kérelme Tamási Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a VeszprémBer Rt. (8201 Veszprém, Pf. 24., a továbbiakban: kérelmezõ, képviseli: Takácsné dr. Kovács Éva ügyvéd, 8200 Veszprém, Radnóti tér 2/A) jogorvoslati kérelmére indult jogorvoslati eljárást, amelyet Tamási Város Önkormányzatának (7090 Tamási, Szabadság u. 46–48., a továbbiakban: ajánlatkérõ) "a Vályi Péter Szakmunkásképzõ Intézet és Szakközépiskola bõvítési beruházásával (oktatóhelyiségek, aula galériával; tornaterem; kollégium, konyha, étkezõ építése) kapcsolatos teljes körû lebonyolítói feladatok ellátása" tárgyú közbeszerzési eljárása ellen nyújtott be, a kérelem visszavonása miatt megszünteti.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve; de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 10. számában, 2000. március 8-án nyílt eljárás lefolytatására ajánlati felhívást tett közzé megbízási szerzõdés keretében a Vályi Péter Szakmunkásképzõ Intézet és Szakközépiskola (7090 Tamási, Deák F. u. 6–8.) bõvítési beruházásával kapcsolatos teljes körû lebonyolítási feladatok ellátása tárgyában.<br>
A közbeszerzési eljárásban kérelmezõn kívül ajánlatot nyújtott be a Számít Szövetkezet, OTP Ingatlan Rt., Épber Rt., '96 Kft., ÓBUDA-Újlak Rt., a Fõber Rt. és Fürman Kft.<br>
Az ajánlatok bontására 2000. április 18-án került sor, amelyen ajánlatkérõ a Fürman Kft.-t alkalmatlannak minõsítette az ajánlati felhívás 11. b) pont 3. francia bekezdésében megjelölt referencia hiánya miatt.<br>
A nyilvános eredményhirdetésen, 2000. április 28-án ajánlatkérõ az ajánlattevõk képviselõinek átadta az "Összegzés az eljárásról" mellékletet, amely értékelését tartalmazta.<br>
A közbeszerzési eljárás nyertese a Számít Szövetkezet lett, míg a második legkedvezõbb ajánlatot az OTP Ingatlan Rt. tette.<br>
Kérelmezõ 2000. május 4-én benyújtott jogorvoslati kérelmében kérte a Döntõbizottságtól a közbeszerzési eljárást lezáró döntés megsemmisítését, és a jogorvoslati eljárásnál felmerült költségeinek a megtérítését. Ideiglenes intézkedésként indítványozta a közbeszerzési eljárás során létrejövõ szerzõdés megkötésének megtiltását. Álláspontja szerint ajánlatkérõ nem a felhívásban megjelölt bírálati szempontok tartalmi elemei alapján bírálta el az ajánlatokat. Sérelmezte, hogy a nyertes ajánlattevõ ajánlati ára kirívóan alacsony a többi ajánlattevõ ajánlati árához viszonyítottan, de erre az ajánlatkérõ magyarázatot nem kért az ajánlattevõtõl.<br>
A Döntõbizottság ideiglenes intézkedést nem alkalmazott a jogorvoslati eljárásban, mert annak törvényi feltételei nem álltak fenn.<br>
Ajánlatkérõ 2000. május 12-én megküldött érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint a közbeszerzési eljárásban az ajánlatok értékelésénél jogsértést nem követett el, az a felhívásban meghatározott bírálati szempontok figyelembevételével történt. A nyertes ajánlattevõ által vállalt lebonyolítói díj nem tekinthetõ kirívóan alacsonynak, figyelemmel a helyi önkormányzatok címzett és céltámogatási rendszerérõl szóló, többször módosított 1992. évi LXXXIX. törvény 23. § g) pontjára.<br>
Az egyéb érdekelt Számít Szövetkezet írásban megküldött észrevételében alaptalannak minõsítette a jogorvoslati kérelmet, és kérte annak elutasítását. Egyéb érdekeltek a jogorvoslati eljárásban észrevételt nem tettek.<br>
A jogorvoslati eljárásban tárgyalás tartására és a kérelem érdemi vizsgálatára azért nem került sor, mert kérelmezõ nyilatkozatban, 2000. május 10-én faxon, majd azt követõen 2000. május 12-én levélben a jogorvoslati kérelmét visszavonta, és kérte a Döntõbizottságtól a szükséges intézkedések megtételét.<br>
Az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
(2) bekezdés szerint a bizottság eljárása kérelemre vagy hivatalból indul.<br>
(3) bekezdés szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az államigazgatási eljárás általános szabályairól szóló, többször módosított 1957. évi IV. törvény 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket, az eljárás folytatásáról pedig az ügyfelet értesíteni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4)–(6) bekezdése határozza meg a hivatalból kezdeményezett eljárás szabályait, a kezdeményezõk körét.<br>
E szabályok nem teszik lehetõvé a Döntõbizottság számára az eljárás hivatalból történõ folytatását, ezért a Döntõbizottság a fenti törvényhelyekre és a kérelem visszavonására figyelemmel a jogorvoslati eljárást megszüntette.<br>
A jogorvoslati eljárásban felmerült költségek viselésérõl a Döntõbizottság a rendelkezõ rész szerint határozott, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában foglaltakra tekintettel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 18.<br>
<br>
Dr. Eke Pekács Tibor s. k.    Kalmárné Diósy Ildikó s. k.<br>
közbeszerzési biztos              közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>