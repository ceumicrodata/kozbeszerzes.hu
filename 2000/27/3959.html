<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3959)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.130/9/2000<br>
<br>
Tárgy: Maszer Rt. kérelmére Esztergom Város Polgármesteri Hivatal közbeszerzési eljárása ellen kezdeményezett jogorvoslati eljárás<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Épületszerelõ Rt. (1097 Budapest, Koppány u. 13–15., továbbiakban: kérelmezõ) által az Esztergom Város Polgármesteri Hivatal (2500 Esztergom, Széchenyi tér 1., képviseli: dr. Vereckei Kálmán ügyvéd, 2500 Esztergom, Deák Ferenc u. 8–10., továbbiakban: ajánlatkérõ) "Esztergom, Kõrösy László Középiskolai Kollégium teljes felújítása és bõvítése" tárgyú közbeszerzési eljárása ellen indított jogorvoslati eljárás során megállapítja, hogy ajánlatkérõ az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (1) bekezdésében foglaltak alapján, a 63. § (8) bekezdésére és az 52. § (2) bekezdés d) pontjára figyelemmel megsértette a Kbt. 52. § (1) bekezdését, a kérelmet egyebekben elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratokból és a felek nyilatkozataiból az alábbi tényállást állapította meg:<br>
Ajánlatkérõ a K. É. 2000. március 8-án megjelent 10. számában részvételi felhívást tett közzé a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja szerinti tárgyalásos eljárás megindítására.<br>
A beszerzés tárgyát és mennyiségét az alábbiak szerint határozta meg:<br>
Esztergom, Kõrösy László Középiskolai Kollégium (160 fh.) teljes felújítása és bõvítése. Ezen belül: új magas tetõ építése 954 bruttó m2, amelybõl 336 m2 (hasznos terület) beépítésre kerül. Meglévõ hasznos alapterület 2970 m2.<br>
Részajánlatot nem fogadott el, a többváltozatú ajánlat tétele azonban megengedett volt.<br>
A felhívás 8. pontjában meghatározta a pénzügyi, gazdasági, mûszaki alkalmasság igazolására kért dokumentumokat, köztük a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban meghatározott igazolások és nyilatkozatok teljes körû csatolását kérte, külön is megjelölve a Kbt. 46. § (3) bekezdés szerinti hatósági igazolást. A felhívásban ajánlatkérõ elõírta a jelentkezõk szerzõdés teljesítésére alkalmatlanná minõsítésének és az ajánlatok elbírálásának szempontjait (részszempontok, pontszám, súlyszám) is. A felhívás 12. pontjában megjelölte a már kiválasztott 7 cég nevét, címét is, köztük volt a kérelmezõ is. Egyéb információk közt jelezte, hogy az ajánlati szakaszban biztosítékot és árazott költségvetést is kérni fog.<br>
A részvételi jelentkezés határideje 2000. április 3. volt. A bontásról felvett jegyzõkönyv szerint ajánlatkérõ 5 borítékot bontott, amelyek közül 3 már ajánlatot tartalmazott, 2 pedig ténylegesen részvételi jelentkezés volt. Az eljárásra jelentkezett a kérelmezõ, a Strabag Rt., ajánlattal jelentkezett a Geiszler Bt., Kész Kft. és a Korinthosz Kft.<br>
Ajánlatkérõ 7 fõs bizottságot hozott létre a jelentkezések és az ajánlatok elbírálására. A bizottság 2000. április 11-én összegezte értékelését. E szerint a kérelmezõ és a Kész Kft. nem csatolta a jelentkezéséhez a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdés szerinti, Esztergom helyi adóhatósága által kiállított igazolást, ezért õket javasolta kizárni az eljárásból. A többi 3 jelentkezõ alkalmasnak minõsült, és ezért õket javasolta ajánlattételre felhívni. A részvételi jelentkezések vizsgálata nem terjedt ki az ajánlati nyilatkozatok és az ajánlati biztosíték megfizetésének vizsgálatára.<br>
A bizottság javaslatát a képviselõ-testület 2000. április 13-án határozatba foglalta, majd a döntést ajánlatkérõ április 18-án nyilvánosan kihirdette. Ugyanekkor hívta meg április 25-ére tárgyalni a három ajánlattevõt, és közölte a kezdési-befejezési határidõt, valamint a fizetési feltételeit.<br>
Ajánlatkérõ április 25-én külön-külön lefolytatta a tárgyalásokat, a végleges ajánlatot rögzítette. A bizottság a Geiszler Bt. ajánlatát javasolta nyertesként elfogadni. A képviselõ-testület a döntési javaslatot elfogadta, errõl május 2-án határozatot hozott.<br>
A vállalkozási szerzõdést 2000. május 12-én ajánlatkérõ megkötötte a nyertessel.<br>
2000. április 26-án kérelmezõ jogorvoslati kérelemmel fordult a Döntõbizottsághoz, és kérte a közbeszerzési eljárás felfüggesztését és a szerzõdéskötés megtiltását.<br>
Indoklásul elõadta, hogy ajánlatkérõ õt kizárta az eljárásból, mert hiányzott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdés b) pontja szerinti hatósági igazolása. Kifogásolta, hogy hiánypótlásra nem adott lehetõséget. Sérelmezte továbbá, hogy a részvételi jelentkezéssel többen ajánlatot is tettek, õket mégsem zárta ki az eljárásból ajánlatkérõ, holott a Kbt. 63. § (1) bekezdése tiltja az ajánlattételt a részvételi szakaszban.<br>
Ajánlatkérõ érdemi észrevételében kérte a megalapozatlan kérelem elutasítását.<br>
Álláspontja szerint a Kbt. szabályai szerint írta elõ a Kbt. 46. § (3) bekezdés szerinti hatósági igazolás csatolását. A Kbt. 46. § (4) bekezdés szerinti határidõig – azaz a részvételi jelentkezés határidejéig – a kérelmezõ (és a Kész Kft.) a szükséges igazolást nem csatolta be. Hiánypótlást nem köteles ajánlatkérõ biztosítani, jelen esetben ilyen lehetõséget nem adott az eljárásban részt vevõknek. A Kbt. 63. § (2) bekezdése alapján kérelmezõ kizárása jogszerû volt.<br>
Ajánlatkérõ a 2000. május 19-én megtartott tárgyaláson a részvételi jelentkezésben tett ajánlatok kapcsán elõadta, hogy nem tekintették azt kizárási oknak, tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdésében taxatíve felsorolt kizárási okok, illetve az érvénytelenség esetei között ilyen nem szerepelt.<br>
Álláspontjuk szerint érvénytelennek azért sem tekintendõk az ajánlatot tartalmazó részvételi jelentkezések, hiszen õk a részvételi jelentkezésekkel együtt megtett ajánlatokat figyelmen kívül hagyták, és külön hívtak fel ajánlattételre minden olyan résztvevõt, akit úgynevezett formai hiba miatt nem kellett kizárni az eljárásból.<br>
Egyéb érdekeltek részérõl észrevételt senki sem tett.<br>
A Döntõbizottságnak a kérelmezõ által kifogásolt, ajánlatokat tartalmazó részvételi jelentkezések érvénytelenségének, illetve a hiánypótlási lehetõség biztosításának elmulasztása kérdésében kellett állást foglalnia.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint a két szakaszból álló eljárás elsõ – részvételi – szakaszában az ajánlatkérõ nem kérhet, az ajánlattevõ nem tehet ajánlatot.<br>
A részvételi felhívásban ajánlatkérõ nem kért ajánlatot, a felhívás az ajánlattételi szakaszra vonatkozó egyes elõírásokat (elbírálás szempontjai, ajánlati biztosíték kérése, költségvetés készítése) félreérthetetlenül – csakis az ajánlati szakaszra vonatkozóan – tartalmazott.<br>
A részvételre jelentkezõk közül, 2000. április 3-án<br>
– kérelmezõ már csatolta az ajánlati biztosítékról szóló bankgarancia-nyilatkozatot, és ajánlati feltételekrõl szóló nyilatkozatot is benyújtott (jóteljesítési garancia, jóteljesítési biztosíték, jótállás vállalása);<br>
– Kész Kft. komplett ajánlatot is tett;<br>
– Geiszler Bt. teljes körû ajánlatot is tett;<br>
– Korinthosz Kft. teljes körû ajánlatot is tett;<br>
– Strabag Rt. nem tett semmilyen formában ajánlatot.<br>
Ajánlatkérõ a 2000. április 3-i bontást követõen kizárólag a – két szakaszból álló eljárások szabályai szerint eljárva – a jelentkezõk alkalmasságát, a kizárási okokat és az érvényességet vizsgálta. A már kézhez vett ajánlatokkal kapcsolatosan semmiféle vizsgálatot nem folytatott: A 2000. április 25-i tárgyalási napon befogadta a Strabag Rt. ajánlatát, és vele is folytatott tárgyalást. A tárgyalások során az ajánlattevõk módosíthatták ajánlatukat.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése elsõ mondata alapján két szakaszból áll a hirdetmény közzétételével induló tárgyalásos eljárás. A 63. § (8) bekezdése szerint a két szakaszból álló eljárás részvételi szakaszában a 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
Az 52. § (2) bekezdésének d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy ajánlatkérõ a részvételi felhívásban nem kért (a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdés második fordulata alapján nem is kérhetett) ajánlatot a részvételi szakaszban.<br>
Azon részvételi jelentkezések, amelyek a részvételi felhívásban foglaltakon túlmenõen ajánlatot is tartalmaztak, nem feleltek meg a részvételi felhívásnak, tehát értelemszerûen alkalmazva a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjában foglaltakat, érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Ajánlatkérõ a fentiek alapján megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésében foglaltakat, amikor nem állapította meg, hogy a részvételi jelentkezésekkel együtt ajánlatot is benyújtó részvételre jelentkezõk ajánlata érvénytelen.<br>
Azonban ajánlatkérõ a részvételi jelentkezésekkel együtt benyújtott ajánlatokat figyelmen kívül hagyta, illetve a Kbt. szabályainak megfelelõen felhívta ajánlattételre az összes alkalmasnak minõsített résztvevõt, függetlenül attól, hogy ajánlatot már nyújtott-e be a részvételi jelentkezésével. A tárgyalásos eljárás szabályai szerint ajánlatkérõ lehetõséget biztosított arra is, hogy ajánlattevõk a tárgyalások folyamán – akár egymás ajánlatára is tekintettel – ajánlatukat módosíthassák.<br>
A Döntõbizottság megállapította, hogy bár ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, azonban tekintettel a választott eljárás fajtára (hirdetmény közzétételével induló tárgyalásos eljárás) az ajánlattevõk esélyegyenlõsége nem sérült.<br>
Felhívja azonban a Döntõbizottság a figyelmet arra, hogy a nyílt vagy meghívásos közbeszerzési eljárás során ezzel a magatartással súlyos jogsértést követett volna el ajánlatkérõ, hiszen ezen eljárásfajták vonatkozásában a szigorú ajánlati kötöttség fennállása miatt a Kbt. esélyegyenlõségre és versenytisztaságra vonatkozó alapelve nagymértékben sérülne.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésében foglaltak alapján a bírság kiszabásától eltekintett.<br>
A Döntõbizottság megállapította, hogy a jogorvoslati kérelem egyebekben megalapozatlan az alábbiak szerint:<br>
A részvételi felhívás 8. a) pont 4. francia bekezdésének elõírása szerint a részvételi jelentkezéshez csatolni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdésnek megfelelõ igazolást.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3 ) bekezdése szerint, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése rögzíti, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
Kérelmezõ részvételi jelentkezéséhez nem csatolta az ajánlatkérõ székhelye szerinti adóhatóság igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a 44. és 46. § szerinti igazolás vagy nyilatkozat utólagos csatolására. A hiánypótlás elrendelése azonban csak lehetõség, ajánlatkérõ erre nem kötelezhetõ. Jelen eljárásban a hiánypótlás biztosítására nem került sor.<br>
Kérelmezõ esetében a kizárási ok vizsgálatára az igazolás tartalma tekintetében nem kerülhetett sor, mert a kérelmezõ részvételi jelentkezése nem felelt meg a részvételi felhívás elõírásának, így a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8), és 52. § (2) bekezdés d) pontja alapján érvénytelen. Az eljárásból történõ kizárása jogos volt. A Kész Kft. kizárása vonatkozásában szintén jogszerûen járt el ajánlatkérõ.<br>
A Döntõbizottság megállapította, hogy a Strabag Rt., a Korinthosz Kft. és a Geiszler Bt. jelentkezésében a fent nevezett igazolás megtalálható volt.<br>
A Döntõbizottság ideiglenes intézkedést nem alkalmazott, mert annak jogszabályi feltételei nem álltak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Döntõbizottság a Kbt. 88. § (1) bekezdés d) pontja alapján állapította meg a jogsértést.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. május 26.<br>
<br>
Dr. Kozmáné Dr. Gocs Éva s. k.	 Bujdosó Gézáné s. k.     <br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>