<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3962)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.132/8/2000<br>
<br>
Tárgy: Máté és Társa Vagyonvédelmi és Szolgáltató Bt. jogorvoslati kérelme a BKV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Máté és Társa Vagyonvédelmi és Szolgáltató Bt. (1048 Budapest, Sárpatak út 4., a továbbiakban: kérelmezõ) jogorvoslati kérelmét, amelyet a Budapesti Közlekedési Rt. Gazdasági Igazgatósága (1072 Budapest, Akácfa u. 15., a továbbiakban: ajánlatkérõ) a "Budapesti Közlekedési Rt. Metró Üzemigazgatóság három telephelyének és két irodaházának teljes körû vagyonvédelmi ellátása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1. számában, 2000. január 5-én nyílt eljárás lefolytatására ajánlati felhívást tett közzé.<br>
Az ajánlati felhívásban a beszerzés tárgyát és mennyiségét a következõképpen határozta meg: "A Budapesti Közlekedési Rt. Metró Üzemigazgatóságának közigazgatási területén lévõ Fehér úti jármûtelep, Kõér utcai jármûtelep, Mexikói úti jármûtelep, Stadion irodaház, Forgalomirányító Központ teljes körû vagyonvédelmi ellátása".<br>
Az ajánlati felhívásban meghatározásra került a porta- és járõrszolgálat üzemóraideje, illetve az, hogy ezt hány fõvel kell majd a nyertes ajánlattevõnek teljesítenie.<br>
Ajánlatkérõ az ajánlati felhívásban részajánlat és többváltozatú ajánlattétel lehetõségét biztosította.<br>
Ajánlatkérõ dokumentációt is készített, melyben meghatározta az ajánlatok tartalmi és formai követelményét. Ajánlatkérõ az ajánlati felhívás 16. pontja Egyéb információk negyedik francia bekezdésében közölte az ajánlattevõkkel, hogy az ajánlathoz kéri csatolni minimum 10 M Ft értékhatárig kötött, szerzõdés tárgyára vonatkozó õrzõ-védõ felelõsségbiztosítási kötvény másolatát. Ugyanezen pontban tájékoztatta az ajánlattevõket, hogy ezen igazolások hiánya esetén ajánlatuk érvénytelen.<br>
Ajánlatkérõ a dokumentáció V. fejezet 1. pontjának utolsó bekezdésében is elõírta a biztosítási kötvény csatolását, és annak hiánya esetén az ajánlat érvénytelenségét.<br>
Az ajánlattételi határidõig, azaz 2000. február 15-ig kérelmezõn kívül a B2 Biztonsági Szolgálat Kft., az Armada Security Kft., a Reálvéd Kft., a Sector Hungary 1992. Rt., a Top-Secret Kft., a Discrate Security '97. Kft., a Tutor Kft., a P-Dussmann Kft., valamint a Kötter Security Hungary Kft. nyújtott be ajánlatot.<br>
Ajánlatkérõ az ajánlatokat közjegyzõ jelenlétében bontotta föl, ahol is alakilag vizsgálta meg az ajánlatokat, az ajánlatok tartalmi vizsgálatára az értékelés idõszakában került sor. A bontási eljáráson a Kötter Security Hungary Kft. ajánlatát érvénytelennek nyilvánította, mivel az ajánlattevõ által benyújtott cégkivonat nem felelt meg az ajánlati felhívás 11. a) pont elsõ francia bekezdésének.<br>
Ajánlatkérõ képviselõje az ajánlatok bontásakor szintén közölte az ajánlattevõk képviselõjével, hogy az alaki elbírálás során a cégkivonat hiánya nem pótolható.<br>
A közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (2) bekezdése szerint ajánlatkérõ az eredményhirdetés idõpontját harminc nappal elhalasztotta, errõl valamennyi ajánlattevõt írásban értesítette.<br>
Ajánlatkérõ a 2000. április 14-én tartott nyilvános eredményhirdetésen kérelmezõ ajánlatát érvénytelenné nyilvánította, mivel nem csatolta be az õrzõ-védõ felelõsségbiztosítási kötvény másolatát, hanem csak egy 1995. évi keltezésû biztosítási ajánlatot tartalmazott az ajánlata.<br>
A közbeszerzési eljárás nyertes ajánlattevõjeként – a részajánlattétel lehetõségét is figyelembe véve – a Top Secret Kft. és a Disctrate Security '97. Kft.-t hirdette ki.<br>
Kérelmezõ 2000. április 27-én benyújtott jogorvoslati kérelmében sérelmezte és jogsértõnek találta az ajánlatkérõ döntését. Kérte a Döntõbizottságtól a jogsértés tényének megállapítását, valamint a döntésért felelõs személlyel szemben bírság kiszabását, illetve a jogorvoslati eljárással felmerült költségeinek megtérítését.<br>
Ideiglenes intézkedésként indítványozta a még meg nem kötött szerzõdés megkötésének megtiltását. Álláspontja szerint az ajánlatkérõ jogsértõ döntést hozott a közbeszerzési eljárásban, mivel az ajánlata tartalmazott másolatban egy biztosítási ajánlatot, amelyet a jogorvoslati kérelem mellékleteként a biztosítási kötvénnyel együtt megküldött, és ezt a biztosítási ajánlatot mind a kérelmezõ, mind pedig a biztosítótársaság aláírta, és 1995. évben a biztosítási szerzõdés létrejött. Továbbá álláspontja szerint az eredményhirdetéskor nem lehetett volna megállapítani az ajánlatának az érvénytelenségét, már arra való tekintettel is, hogy az ajánlatok bontásakor az ajánlatkérõ megállapította, hogy az ajánlat alakilag érvényes volt.<br>
Elõadta, hogy a nyilvános eredményhirdetésen, 2000. április 14-én jutott tudomására a jogsértõ esemény.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ 2000. május 8-án benyújtott érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint a kérelmezõ ajánlatának érvénytelenné nyilvánítása nem volt jogsértõ, mivel az ajánlati felhívásban és a dokumentációban is biztosítási kötvény másolatának becsatolását kérte, minimum 10 M Ft értékhatárig kötött, szerzôdés tárgyára vonatkozó ôrzô-védô feladatokra.<br>
Továbbá az ajánlati felhívásban tájékoztatta az ajánlattevõket, hogy ennek hiánya esetén az ajánlatukat érvénytelenné fogja nyilvánítani. Ezzel szemben a kérelmezõ ajánlatában egy 1995-ös keltezésû biztosítási ajánlat fénymásolati példánya lett becsatolva, amely nem helyettesíti a megkötött biztosítást igazoló biztosítási kötvényt.<br>
Elõadta továbbá, hogy az ajánlattételi idõszakban az ajánlati felhívás és a dokumentáció ezen elõírásával kapcsolatban sem a kérelmezõ, sem az egyéb ajánlattevõk részérõl pontosító kérdést nem kapott. Közölte az ajánlatok bontásakor az ajánlattevõk képviselõjével, hogy az ajánlatok alaki érvényességét vizsgálja a bontás során, a tartalmi vizsgálat az ajánlatok értékelésének idõszakában fog megtörténni.<br>
Álláspontja szerint kérelmezõ téves jogi következtetésre jutott azon kérdés megítélésében, hogy az ajánlatkérõ mikor nyilváníthatja valamely ajánlattevõ ajánlatát érvénytelenné a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint. Ezt ajánlatkérõ megteheti az eredményhirdetésig bezárólag. Az eredményhirdetéskor a Kbt. 5. sz. mellékletében foglaltak felolvasása alapján közölték az ajánlattevõkkel az eljárás eredményét, így a nyertes ajánlattevõket, illetve kérelmezõ ajánlata érvénytelenségének okát is.<br>
A jogorvoslati eljárásban az egyéb érdekelt ajánlattevõk érdemi észrevételt nem tettek.<br>
A Döntõbizottság a beszerzett iratok alapján tárgyalás tartása nélkül megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés d) pont szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõ az ajánlati felhívás 16. pontjának 4. francia bekezdésében elõírta, hogy minimum 10 M Ft értékhatárig kötött, a szerzõdés tárgyára vonatkozó õrzõ-védõ felelõsségbiztosítási kötvény másolatát az ajánlathoz csatolni kell. Továbbá tájékoztatta az ajánlattevõket arról, hogy ennek hiánya esetén az ajánlatuk érvénytelen. Ugyancsak a dokumentáció V. fejezet 1. pontjának utolsó bekezdésében elõírta, hogy a minimum 10 M Ft vagy azt meghaladó, a szerzôdés tárgyára vonatkozó ôrzô-védô felelôsségbiztosítási kötvény másolatát kell az ajánlatnak tartalmazni.<br>
A Döntõbizottság kérelmezõ ajánlatából megállapította, hogy az ajánlatnak a személy- és vagyonõri tevékenység végzésére vonatkozó igazolványmásolatokat követõ részében a Generali Budapest Biztosító Rt. biztosítási ajánlata került becsatolásra, melyen kérelmezõ aláírása és bélyegzõje alatt 1995. szeptember 28-i dátum található. Az ajánlaton kötvényszám nincs feltüntetve .<br>
A Döntõbizottság álláspontja szerint a biztosítási ajánlat a biztosításkötési szerzõdést megelõzõ eljárási cselekmény, amelyet a biztosítótársaság által megbízott brókerügynök bonyolít. Az ügyfél részérõl az ajánlat ellenjegyzése nem jelenti azt, hogy az ajánlatban foglalt kondíció szerint azzal azonosan a szerzõdés létre is jön. A szerzõdéskötést a biztosító megtagadhatja, a feltételeket az ajánlattól eltérõen is megállapíthatja, valamint az ügyfél is elállhat a szerzõdés megkötésétõl. A biztosítási szerzõdés megkötését, annak meglétét, érvényességét a biztosító által kiállított biztosítási kötvény ügyfélpéldánya bizonyítja.<br>
Döntõbizottság megállapította, hogy a kérelmezõ ajánlata a személy- és vagyonvédelemre vonatkozó felelõsségbiztosítási kötvényt nem tartalmazott.<br>
A Döntõbizottság álláspontja szerint a biztosítási ajánlat a fenti jogi okfejtésbõl levezetve nem helyettesíti a biztosítási kötvényt, amely a biztosítási szerzõdés létrejöttét igazolja. Ezért az ajánlatkérõ azon döntése, amely a kérelmezõ ajánlatát a biztosítási kötvény másolata becsatolásának hiánya miatt érvénytelennek nyilvánította, nem volt jogsértõ. A kötvénynek a Döntõbizottsághoz történt becsatolása az ajánlatban meglévõ hiányt nem pótolhatta.<br>
A Döntõbizottság álláspontja szerint egy ajánlat érvénytelenségét az ajánlatkérõ már az ajánlatok bontása idõpontjában is megállapíthatja, de a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére figyelemmel az ajánlatok bontását követõen az eredményhirdetésig bezárólag, az eredményhirdetésen is közölheti bármely ajánlat érvénytelenségét.<br>
A Döntõbizottság azt is megállapította, hogy kérelmezõ ajánlatának a biztosítási kötvény másolatára vonatkozó hiánya tartalmi érvénytelenségi oknak tekintendõ, és nem tartozik az ajánlat alaki érvényességi feltételei közé. Tehát az ajánlatkérõ helyesen járt el akkor, amikor az ajánlatok bontásakor az ajánlat alaki érvényességét vizsgálva megállapította, hogy kérelmezõ ajánlata alakilag érvényes, és az értékelés során az ajánlat tartalmi elemeinek vizsgálata alapján került megállapításra, hogy az ajánlat érvénytelen a biztosítási kötvény másolata becsatolásának hiánya miatt, és ez az eredményhirdetésen került ismertetésre.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak. E törvényhelyre figyelemmel az ajánlatkérõ a tartalmi érvénytelenség megállapításakor már nem volt köteles a bírálati részszempontok szerint kérelmezõ ajánlatát elbírálni, ezért nem járt el jogsértõen akkor, amikor a kérelmezõ ajánlatát a korábbi értékelésbõl törölte.<br>
Ajánlatkérõ a nyilvános eredményhirdetésen az "Összegzés az eljárásról" <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének tartalmát olvasta fel, és közölte az ajánlattevõk képviselõivel, ezt az összegzést a Kbt. 61. § (1) bekezdésében meghatározott ötnapos határidõn belül valamennyi ajánlattevõ részére megküldte. Ezzel eleget tett a fenti törvényi kötelezettségének.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés a) pontja szerint az alaptalan kérelmet a fentiekre figyelemmel elutasította.<br>
A jogorvoslati eljárásban felmerült költségeket a rendelkezõ rész szerint állapította meg, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 12.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>