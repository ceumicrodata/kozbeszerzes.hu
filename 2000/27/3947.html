<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3947)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.128/14/2000<br>
<br>
Tárgy: az Open Gmk. jogorvoslati kérelme a Belügyminisztérium illetményszámfejtô rendszer beszerzése tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa névében meghozta az alábbi<br>
<br>
HATÁROZAT-ot:<br>
<br>
Az Open Gmk. (1047 Budapest, Baross u. 99., a továbbiakban: kérelmezõ) által a Belügyminisztérium Országos Közbeszerzési Fõigazgatóság (1124 Budapest, Németvölgyi út 41.) által képviselt Belügyminisztérium (1051 Budapest, Mérleg u. 3., a továbbiakban: ajánlatkérõ) "illetményszámfejtõ szoftver beszerzése" tárgyú közbeszerzési eljárása ellen indított jogorvoslati eljárást a Döntôbizottság megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. április 21-én hirdetmény közzététele nélküli tárgyalásos eljárást indított a fenti tárgyban.<br>
Ajánlattételre felhívta a Nexon Kft.-t és kérelmezõt. Kérelmezõ 2000. április 25-én jogorvoslati kérelmet terjesztett elõ a Döntõbizottságnál, melyben sérelmezte az eljárás jogalapját, továbbá az ajánlati felhívás jogszerûségét.<br>
Ajánlatkérõ ajánlati felhívását 2000. április 27-én visszavonta, és tájékoztatta a Döntõbizottságot, hogy nyílt eljárást fog lefolytatni a beszerzés tárgyára.<br>
Kérelmezõ jogorvoslati kérelmét ezt követõen, 2000. május 17-én visszavonta.<br>
A közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése kimondja, hogy a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket, az eljárás folytatásáról pedig az ügyfelet értesíteni kell.<br>
Ajánlatkérõ az ajánlati felhívását visszavonta, így az eljárás lefolytatására okot adó körülmény már nem áll fenn, ezért a Döntõbizottság hivatalból az eljárást nem folytatta, és a rendelkezõ részben foglaltak szerint az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 18.<br>
<br>
Dr. Bakonyi Dolli s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>