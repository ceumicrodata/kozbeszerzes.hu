<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3995)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.155/6/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Fõvárosi Közterület-fenntartó Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) jogorvoslati eljárást kezdeményezõ iratára – melyet a Fõvárosi Közterület fenntartó Rt. (1081 Budapest, Alföldi u. 7., továbbiakban: ajánlatkérõ) "13 db szemétgyûjtõ célgép beszerzése" tárgyú, hirdetmény közzététele nélküli tárgyalásos eljárása ellen hivatalból kezdeményezett – megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés b) pontját, ezért ajánlatkérõnek az ajánlati felhívásra vonatkozó döntését megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ 2000. május 2-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján. Az eljárásfajta választását azzal indokolta, hogy 1999. október és 2000. március hó között nyílt közbeszerzési eljárás keretén belül 13 db szemétgyûjtõ célgépet szerzett be a pusztazámori hulladéklerakó megfelelõ színvonalú kiszolgálásához. Ezt a nyílt közbeszerzési eljárást az MB Autó Magyarország Kft. nyerte, a M-U-T Stockerau GmbH alvállalkozóként történõ bevonásával. A korábbi közbeszerzési eljárások útján beszerzett célgépekhez a gyakran cserélendõ alkatrészegységeket raktáron tartják. Az ilyen jellegû munkák elvégzésére saját szakemberekbõl álló kezelõket kiképezték.<br>
Ajánlatkérõ 2000. évre jóváhagyott üzleti terve további 13 szemétgyûjtõ célgép beszerzésére ad lehetõséget.<br>
A szemétgyûjtõ célgépekhez ajánlatkérõ kidolgozta a vonatkozó technológiát, a kezelõszemélyzet betanítását. A karbantartó és javító személyzet kioktatása széleskörûen megtörtént, mely lehetõséget ad arra, hogy a karbantartások miatti kiesõ idõ a lehetõ legrövidebb legyen. Ezek figyelembevételével célszerû és gazdaságos ugyanolyan típusú és felépítésû célgépek beszerzése, más típusokkal való helyettesítés komoly nehézséget okozna az üzemeltetésben és a technikai kiszolgálásban.<br>
Ajánlattételre a korábbi nyertes MB Autó Magyarország Kft.-t hívta fel.<br>
Az ajánlati felhívásban ajánlatkérõ megjelölte a beszerzés tárgyát és mennyiségét, a teljesítési határidõt. <br>
Az ajánlat elbírálásának szempontjaként a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontját jelölte meg.<br>
Az ajánlati felhívásban felhívta ajánlattevõ figyelmét, hogy amennyiben ajánlati készsége van, úgy a pénzügyi, gazdasági és mûszaki alkalmasságának bizonyításául szolgáló nyilatkozatot és igazolásokat szerezze be. Az ajánlattételi határidõ 2000. május 31.<br>
A Döntõbizottság Elnöke 2000. május 5-én kezdeményezett jogorvoslati eljárást ajánlatkérõ közbeszerzési eljárása ellen. Álláspontja szerint a becsatolt iratokból nem állapítható meg egyértelmûen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt törvényi feltételek megléte.<br>
Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ érdemi észrevételében elõadta, hogy a korábbi nyílt és tárgyalásos közbeszerzési eljárások során, 1996–2000 között 59 db azonos típusú szemétgyûjtõ célgépet szereztek be. Ez a szám a meglévõ szemétgyûjtõ és -szállító célgéppark jelentõs hányada.<br>
Az ez évben beinduló – városhatáron kívüli – nagy kapacitású szeméttároló depónia ellátása bõvített teljesítményt igényel, melyet csak a legkorszerûbb, ritkán meghibásodó és alacsony karbantartási igényû célgépparkkal tudnak ellátni. A célgépekhez szükséges alkatrészek folyamatosan raktáron vannak, üzemzavar esetén a hiba legrövidebb idõn belül elhárítható. A javítások saját, kiképzett szakemberekkel elvégeztethetõk.<br>
A célgépek karbantartását és azok költségeit tovább csökkenti, hogy ezekre a típusokra a szállítók a szokásosnál hosszabb, kétéves, és a célgép alváz hajtásláncára még további megemelt garanciát biztosítanak.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek jelen esetben fennállnak, a fenti indokok alapján kérik a jogorvoslati eljárás megszüntetését.<br>
A Döntõbizottság a rendelkezésre álló iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárások vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
Ezen törvényhely több együttes feltétel megléte esetén alkalmazható. Az egyik ilyen feltétel, hogy a korábban beszerzett dolog részbeni kicserélésérõl vagy bõvítésérõl legyen szó. A Döntõbizottságnak azt kellett vizsgálnia, hogy jelen esetben mit kell érteni a korábbi beszerzés alatt.<br>
A Döntõbizottság megállapította, hogy ajánlatkérõ 2000. február 2-án tett közzé ajánlati felhívást a K. É. 5. számában nyílt eljárás megindítására 13 db szemétgyûjtõ és szállító célgép beszerzése tárgyában. A lefolytatott közbeszerzési eljárás eredményét ajánlatkérõ a K. É. 14. számában, 2000. április 5-én tette közzé. A nyertes ajánlattevõ az MB Autó Magyarország Kft. lett.<br>
A törvényi tényállás értelmezése szerint ajánlatkérõnek a korábbi beszerzésén tehát ezt a beszerzését kell érteni. Az ezt megelõzõ azonos tárgyú beszerzések nem vehetõk figyelembe.<br>
A törvényi tényállás alkalmazhatóságának másik feltétele, hogy a korábban beszerzett dologhoz képest a jelenleg történõ beszerzés részbeni kicserélésére vagy bõvítésére kerüljön sor. Jelen beszerzés esetében kicserélésrõl nem beszélhetünk, tehát csak a bõvítés jöhet szóba.<br>
A Döntõbizottságnak abban a kérdésben kellett állást foglalnia, hogy jelen esetben a korábbi 13 db szemétgyûjtõ és - szállító célgép beszerzése bõvítésnek minõsíthetõ-e.<br>
Tény, hogy a közbeszerzési törvény a bõvítés fogalmát nem határozza meg, azaz hogy a korábban beszerzett dolog milyen mennyiségû megtöbbszörözõdése minõsíthetõ még bõvítésnek. A Döntõbizottság álláspontja szerint azonban a korábban beszerzett dologgal azonos vagy közel azonos mennyiség beszerzése bõvítésnek nem minõsíthetõ, csak új beszerzésnek. Az ezzel ellentétes álláspont elfogadása ahhoz vezetne, hogy az ajánlatkérõ nyílt eljárás keretében valamely dologból minimális mennyiséget beszerez, majd úgynevezett bõvítésre alapítottan a korábban beszerzett dolog többszörösének beszerzését valósítja meg hirdetmény közzététele nélküli tárgyalásos eljárás keretében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapítottan. A Döntõbizottság számára elfogadhatatlan ajánlatkérõnek az az eljárása, hogy nyílt eljárás keretében beszerez 13 db célgépet, majd a nyílt eljárás lezárását követõ 1 hónap után újabb 13 db célgép beszerzését célozza meg nyílt eljárás mellõzésével.<br>
A Döntõbizottság, tekintettel arra, hogy jelen esetben a bõvítés tényállási elemének megvalósulását nem fogadta el, így a törvényi tényállás további feltételének megvalósulását már nem vizsgálta.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított közbeszerzési eljárása jogsértõ.<br>
A Döntõbizottság a jogorvoslati eljárás során észlelte, hogy az ajánlati felhívás a Kbt. által elõírt kötelezõ tartalmi elemeket nem tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Az ajánlati felhívás ugyan tartalmazza a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésben foglaltakat, megjelöli a tárgyalásos eljárás 70. §-a szerinti jogcímét, és az is értelmezhetõ, hogy írásbeli ajánlattétel az elvárás.<br>
A 9. számú mellékletben foglalt kötelezõ tartalmi elemek azonban az ajánlati felhívásban nem vagy csak hiányosan szerepelnek. Ajánlatkérõ nem határozta meg a 2. d) pont alapján, hogy milyen típusú szerzõdést kíván kötni.<br>
A 8. pontban elõírt pénzügyi, gazdasági, mûszaki alkalmasság igazolására vonatkozó adatokat nem határozta meg, csak általánosságban utal arra, hogy ezek csatolását is kéri. Ajánlatkérõnek konkrétan meg kell jelölni, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésben meghatározott igazolási módok közül ajánlattevõknek konkrétan mit kell igazolnia.<br>
A 9. pontban kötelezõen meghatározandó alkalmasság, illetve alkalmatlanná minõsítés szempontjait ajánlatkérõ nem adta meg.<br>
Ajánlatkérõ nem rendelkezett a 11. pontban elõírtakról, azaz a többváltozatú ajánlattétel adása lehetõségeirõl.<br>
Tekintettel arra, hogy a Döntõbizottság az eljárásfajta választása vonatkozásában a jogsértést megállapította, így az ajánlati felhívás jogszerûségének vizsgálata során észlelt hiányosságok miatti jogsértés megállapítását mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján az ajánlatkérõ a Kbt. 70. § (3) bekezdés b) pontjára alapított hirdetmény közzététele nélküli tárgyalásos eljárás választására vonatkozó döntését az ajánlati felhívásig visszamenõen megsemmisíti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 17.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>