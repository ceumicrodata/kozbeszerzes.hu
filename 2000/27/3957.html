<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (3957)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.141/8/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az Észak-dunántúli Áramszolgáltató Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) az Észak-dunántúli Áramszolgáltató Rt. (9027 Gyõr, Kandó Kálmán u. 13., a továbbiakban: ajánlatkérõ) "transzformátorállomások kavicságyazata tervezése, kivitelezése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B </a>§ (1) bekezdésében foglaltakat.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, érdemi észrevételek, illetve a tárgyaláson tett nyilatkozatok alapján az alábbi tényállást állapította meg. Ajánlatkérõ 2000. április 14-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos közbeszerzési eljárást indított az ÉDÁSZ Rt. aszófõi 120/20 kV-os transzformátorállomás 2 db 120 kV-os transzformátora és a szabadbattyáni 120/25/20 kV-os transzformátorállomás II. számú 120 kV-os transzformátora és a hozzá tartozó mellékberendezések alatti zárt kavicságyazat tervezése és kivitelezése tárgyában.<br>
Ajánlattételre a K & K Energy Service Építõipari és Kereskedelmi Kft.-t (továbbiakban: ajánlattevõ) hívta fel, azzal az indokolással, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja értelmében a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni, illetve a projekt végrehajtása csak hirdetmény közzététele nélküli tárgyalásos eljárás keretében lehetséges.<br>
Az ajánlati felhívás és mûszaki specifikáció szerint a beszerzés tárgya az Aszófõi Alállomás két darab 120 kV-os, a Szabadbattyáni Alállomáson a II. sz. 120 kV-os transzformátor alatti, olajszennyezett kavicságyazat kitermelése, elszállítása, ártalmatlanítása, zárt teknõ kialakítása, olaj- és vízálló szigetelése, olajleválasztó berendezés telepítése, vízjogi engedélyeztetése, a tisztított víz elvezetése és a kavicságyazat újbóli kialakítása, valamint ezek tervezése voltak. A teljesítési határidõt 2000. november 15-ben határozta meg ajánlatkérõ. Részajánlatot nem, többváltozatú ajánlatot lehetett tenni.<br>
Ajánlatkérõ a legalacsonyabb összegû ellenszolgáltatás szempontja alapján kívánta az ajánlatot elbírálni.<br>
Az ajánlathoz csatolni kellett a veszélyes hulladéknak számított szennyezett kavics szállítására és ártalmatlanítására vonatkozó környezetvédelmi hatósági engedélyeket.<br>
Az ajánlati felhívás az eljárás alkalmazása feltételének indokolását, a pénzügyi, gazdasági és mûszaki alkalmasságra vonatkozó adatokat és tényeket, valamint a szerzõdés teljesítésére való alkalmasság és alkalmatlanság szempontjait nem tartalmazta.<br>
Az ajánlattétel és egyben az elsõ tárgyalás idõpontja 2000. április 27. volt.<br>
A Döntõbizottság Elnöke ajánlatkérõnek 2000. április 21-én érkezett levele és ajánlati felhívása alapján 2000. május 2-án hivatalból jogorvoslati eljárást kezdeményezett ajánlatkérõ közbeszerzési eljárása ellen.<br>
Álláspontja szerint a rendelkezésre álló iratokból egyértelmûen nem állapítható meg, hogy valójában a tárgyalásos eljárás mely fajtája szerint kíván ajánlatkérõ beszerzést eszközölni. Amennyiben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelöli meg jogalapként az ajánlatkérõ, úgy a becsatolt iratokból nem dönthetõ el, hogy mik azok a mûszaki, technikai sajátosságok vagy kizárólagos jogok – mûvészeti szempontokról nyilvánvalóan nem beszélhetünk –, amelyek indokolttá tehetik az eljárásfajta kiválasztását.<br>
A Döntõbizottság Elnöke indítványozta., hogy az eljáró tanács vizsgálja meg a közbeszerzési eljárás jogalapját, és az ajánlati felhívás jogszerûségét.<br>
Ajánlatkérõ érdemi észrevételében úgy nyilatkozott, hogy ajánlati felhívásunkban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára való hivatkozás adminisztratív tévedés volt részérõl.<br>
Az eljárás belsõ engedélyezési dokumentációjában pontos indoklás mellett a helyes, <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontra való törvényi hivatkozás szerepel. Ezen jogalapról az ajánlattételre felhívott K & K Kft. is tudomással bírt, hiszen õket is õ tájékoztatta arról, hogy a technológiai folyamatot szabadalmaztatta.<br>
Bizonyításképpen becsatolta a Magyar Szabadalmi Hivatal által 1999. november 8-án 1672 U lajstromszám alatt kiadott használati mintaoltalmi okiratot, valamint ajánlattevõ apportjegyzék II. elnevezésû okiratát. Ajánlatkérõ a 2000. május 17-én megtartott tárgyaláson bejelentette, hogy a vállalkozási szerzõdés 2000. május 4-én aláírásra került.<br>
Egyéb érdekeltként ajánlattevõ elõadta, hogy õt ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján hívta fel ajánlattételre. Ajánlatkérõ az eljárásfajta kiválasztásánál jogszerûen járt el, hiszen az illetékes környezetvédelmi hatóságok kötelezték a közbeszerzés tárgyát képezõ villamosenergia-átviteli alállomások olajszennyezettsége megszüntetésére. Ajánlatkérõ elõtt is ismert volt a saját és más villamosenergia-szolgáltatók által már alkalmazott költségkímélõ technológia, amely használati mintaoltalommal védett.<br>
Döntõbizottságnak abban kellett állást foglalni, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában elõírt feltételek jelen közbeszerzés esetében fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Közép-dunántúli Környezetvédelmi Felügyelõség 33178-8/1999. sz. határozatában az aszófõi 2 db transzformátor, a 44312-12/1999. sz. határozatában a szabadbattyányi 1 db transzformátor kavicságyazatának zárttá tételét írta elõ ajánlatkérõnek.<br>
Ajánlatkérõ elõtt ismert volt, hogy a felkért ajánlattevõ rendelkezik olyan szabadalmaztatott mûszaki, technológiai korszerû környezetvédelmi rekonstrukciós megoldással, amely a korábban alkalmazott eljárásokhoz képest mind környezetvédelmi és üzemviteli, mind költség szempontjából kedvezõbb.<br>
A Döntõbizottság megállapította, hogy ajánlattevõ ügyvezetõ és mûszaki igazgatóinak mint a mintaoltalom jogosultjának és feltalálóinak U 9900145 ügyszámú bejelentésére a Magyar Szabadalmi Hivatal 1672 lajstromszámon Használati Mintaoltalmi Okiratot adott ki, "környezetvédelmi mûtárgy transzformátorokhoz" címen.<br>
A mintaoltalom jogosultjai és feltalálói a mintaoltalommal védett leírás szerinti eljárást az ajánlattevõ cégbe – mint szellemi terméket – 1999. december 30-án apportálták azzal, hogy a használati mintaoltalom felhasználásának kizárólagos joga a kft.-t illeti.<br>
A Döntõbizottság a mintaoltalmi leírást megvizsgálta és megállapította, hogy az abban foglaltak olyan technológiai, mûszaki megoldást tartalmaznak, amelyek megvalósítása révén a transzformátorokból kiszivárgó – a szigetelést és hûtést biztosító – olaj által okozott, a transzformátorok alatti kavicságy szennyezettségének megszüntetése, a késõbb keletkezõ szennyezés környezetbe történõ kiszivárgásának megakadályozása, a szennyezett víz-olaj emulzió tisztítása, a tisztított víz hasznosítása a szabadalom eredményeképpen biztosított.<br>
A szabadalom alkalmazása egyidejûleg a villamosenergia-szolgáltató számára költségmegtakarítást is eredményez azáltal, hogy nem minden esetben szükséges a meglévõ transzformátorok alatti betonteknõ újralétesítése vagy felújítása. További jelentôs elôny, hogy a munkavégzés alatt a transzformátor a helyén marad, ezért tartalékként vehetõ számításba az energiaszolgáltatás folyamatában, mivel kapcsolástechnikailag megoldható rövid idõ alatt a hálózatba történõ visszakapcsolása. Mindezekre tekintettel a Döntõbizottság álláspontja szerint az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján indított hirdetmény közzététele nélküli tárgyalásos közbeszerzési eljárás választására vonatkozó döntése jogszerû volt, mivel a szerzõdés teljesítésére kizárólag a felkért ajánlattevõ volt képes, a közbeszerzés mûszaki-technikai sajátosságai és a kizárólagos jogok védelme miatt.<br>
A Döntõbizottság elfogadta ajánlatkérõ azon nyilatkozatát, mely szerint az ajánlati felhívásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára történõ hivatkozás adminisztrációs tévedés volt, mivel eljárását nem a rendkívüli sürgõsségre alapozta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdés elsõ mondata felhatalmazza a Döntõbizottságot, hogy amennyiben a kezdeményezett, folyamatban levõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése elõírja, hogy a hirdetmény közzététele nélküli tárgyalásos eljárás ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, ha az ajánlatkérõ az összességében legelõnyösebb ajánlatot kívánja választani.<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. sz.</a> mellékletének 8. pontja szerint a résztvevõk pénzügyi, gazdasági és mûszaki alkalmassága igazolására kért adatok és tények, a 9. a)–c) pont szerint pedig a részvételre jelentkezõk alkalmassága elbírálásának szempontjai, illetve az ajánlatok elbírálásának szempontja az ajánlati felhívás kötelezõ tartalmi elemei kell hogy legyenek.<br>
A Döntõbizottság megállapította, hogy ajánlatkérõ az ajánlati felhívásban a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. sz.</a> mellékletének 8., 9. a) és 9. b) pontja szerinti adatokat és a minõsítések szempontjait nem adta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdés második mondata a Döntõbizottságot kötelezi, hogy az újonnan tudomására jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni, és azokkal kapcsolatban is be kell szerezni álláspontjukat.<br>
A 2000. május 17-én megtartott tárgyaláson ajánlatkérõ úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. sz.</a> mellékletének 8. és 9. a) és b) pontjaiban felsoroltakat szerepeltette ajánlati felhívásának 14., 15. és 16. pontjaiban, azonban azok tényleges tartalmi kitöltését nem adta meg és nem kérte ajánlattevõtõl, tekintettel arra, hogy a K & K Energy Service Építõipari és Kereskedelmi Kft.-vel korábban már álltak szerzõdéses viszonyban, amely alapján a referenciáját ismerték, illetve az ajánlati felhívás megküldése elõtt birtokukban volt a szabadalmi dokumentáció.<br>
Ajánlatkérõ 2000. május 18-án faxon megküldött írásbeli észrevételében a tárgyaláson tett nyilatkozatának alátámasztására közölte, hogy az ajánlati felhívásának 14., 15. és 16. pontjaiban meghatározottakat azért nem kérte ajánlattevõtõl, mert valamennyi alkalmasságot befolyásoló információ birtokában voltak a K & K Energy Service Építõipari és Kereskedelmi Kft.-rõl. Az 1999. évi referenciamunka kapcsán pedig rendelkezésére álltak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában rögzített nyilatkozatok és igazolások, amelyek közül a hatósági igazolások hatályosak a jelen közbeszerzési eljárás során is.<br>
Ezen iratokat és a tárgybani eljárás kapcsán utólagosan beszerzett, a K & K Energy Service Építõipari és Kereskedelmi Kft. által tett nyilatkozatokat becsatolta.<br>
A Döntõbizottság megállapította, hogy az ajánlati felhívás ajánlattevõ részére történõ megküldését megelõzõen ajánlatkérõ rendelkezett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározott hatályos – egy éven belüli – hatósági igazolásokkal. Azonban ezen igazolásokat minden új közbeszerzési eljárás esetén újólag meg kell követelni, nem elegendõek a korábbi eljárásban már becsatolt iratok.<br>
Így nem helytálló ajánlatkérõ azon álláspontja, miszerint ajánlattevõ által korábbi közbeszerzési eljárás során becsatolt nyilatkozatai és igazolásai alapján valamennyi információ birtokában volt.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(9) bekezdése csak a két szakaszból álló közbeszerzési eljárásban engedi meg, hogy a részvételi jelentkezéshez már csatolt, 46. § (5) és (6) bekezdés szerinti igazolásokat nem kell az ajánlathoz ismételten csatolni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése alapján az ajánlati felhívásnak kötelezõ tartalmi elemei a 9. sz. melléklet 8., 9. a), 9. b) pontjaiban rögzítettek is, amelyeket ajánlatkérõnek meg kell határoznia és vizsgálnia az ajánlat elbírálásakor, a szerzõdés megkötését megelõzõen.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Döntõbizottság a Kbt. 88. § (1) bekezdés d) pontja alapján megállapította a jogsértést, azonban arra való tekintettel, hogy a becsatolt hatósági igazolásokból megállapítható volt, hogy ajánlattevõvel szemben a Kbt. 46. § (1) és (2) bekezdéseiben foglalt kizáró okok nem álltak fenn, a Döntõbizottság bírság kiszabásától eltekintett.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. május 24.<br>
<br>
Dr. Kozmáné dr. Gocs Éva s. k.	   Ruthner Oszkár s. k.<br>
közbeszerzési biztos	       közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>