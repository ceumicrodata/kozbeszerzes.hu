<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3946)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.118/7/2000<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Országos Vérellátó Szolgálat közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által az Országos Vérellátó Szolgálat (1113 Budapest, Karolina út 19–21., a továbbiakban: ajánlatkérõ) "mikrogéltesztek beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az eljárás során becsatolt iratok, a felek nyilatkozatai és a tárgyaláson elõadottak alapján az alábbi tényállást állapította meg.<br>
Ajánlatkérõ 2000. április 11-én hirdetmény közzététele nélküli tárgyalásos közbeszerzési eljárást indított 4947 egység immunhaematológiai vizsgálatokhoz használható mikrogélteszt beszerzésére.<br>
Eljárásának jogalapjaként a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének b) pontját jelölte meg, és ajánlattételre felhívta a Hungarolab 2000 Kft.-t és a Biorad Képviseletet.<br>
Indokolásul elõadta, hogy a beszerzendõ teszteket kizárólag az ajánlatkérõ tulajdonában álló berendezéseket gyártó cégek, illetve azok magyarországi képviseletét ellátó cégek tudják leszállítani.<br>
A Döntõbizottság elnöke a rendelkezésére bocsátott tájékoztató alapján nem találta kellõképpen megalapozottnak a tárgyalásos közbeszerzési eljárás alkalmazását, ezért 2000. április 17-én hivatalból jogorvoslati eljárást kezdeményezett az ügyben.<br>
A Döntõbizottság a jogorvoslati eljárást 2000. április 17-én megindította, melyrõl értesítette a feleket.<br>
Ajánlatkérô írásos észrevételében majd azt a tárgyaláson kiegészítve kérte a jogorvoslati eljárás megszüntetését, és kifejtette, hogy a beszerzés kifejezetten az ajánlatkérônél már meglévô berendezések mûködtetéséhez szükséges tesztekre vonatkozott, és csak olyan tesztek beszerzésérõl lehetett szó, melyek ezekben a készülékekben rendeltetésszerûen használhatók, és melyek használatát a készülékek gyártója – figyelemmel a mûszaki és szakmai elõírásokra – lehetõvé teszi.<br>
Állításának alátámasztásául becsatolta a Biorad által gyártott scangel termékre vonatkozó leírást, mely tartalmazza, hogy a Scangel típusú centrifugák nem kompatíbilisek más gyártmányú gélteszttel.<br>
Becsatolta továbbá a Diamed gyártmányú centrifuga gépkönyvének kivonatát, mely elõírja, hogy az a típusú centrifuga csak a Diamed-tesztekkel használható. Az eljárás során egyéb érdekeltként nyilatkozatot tett a két felhívott ajánlattevõ is, és ennek során elõadták, hogy mind a Hungarolab, mind a Biorad egyedüli képviselõje a gyártó cégeknek, és így egyedi forgalmazói a beszerezni kívánt teszteknek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése kimondja, hogy a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A Döntõbizottság az ajánlatkérõ és az ajánlattevõk egybehangzó nyilatkozatai, valamint a becsatolt dokumentumok alapján megállapította, hogy a választott eljárási fajta indokolásaként elõadott körülmények igazolást nyertek, ajánlatkérõ megalapozottan választotta a hirdetmény közzététele nélküli tárgyalásos eljárási fajtát, és ezért a jogorvoslati eljárást az Áe. 14. § (2) bekezdése alapján megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 11.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>