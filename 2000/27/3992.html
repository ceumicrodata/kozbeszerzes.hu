<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (3992)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.153/4/2000<br>
<br>
Tárgy: Monolit Építôipari Kft. kérelme Lepsény Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Juhász-Laczik Lászlóné dr. Sipos Mária (8201 Veszprém, Jókai u. 9.) ügyvéd által képviselt Monolit Építõipari Kft. (8200 Veszprém, Kistó u. 25., továbbiakban: kérelmezõ) Lepsény Nagyközség Önkormányzata (8132 Lepsény, Jókai M. 9–11., továbbiakban: ajánlatkérõ) "faluház kivitelezése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétôl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntôbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A kérelmezõ 2000. május 5-én jogorvoslati kérelmet nyújtott be a Döntõbizottsághoz, melyben támadta az ajánlatkérõ K. É. 2000. január 26-i számában közzétett Lepsény, Jókai M. u. 9–11. számú ingatlanra tervezett faluház kivitelezése tárgyú közbeszerzési eljárását.<br>
A közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) bekezdése szerint a bizottság kérelemre indult eljárásáért – az eljárás megindításakor – 30 000 Ft igazgatási szolgáltatási díjat kell fizetni.<br>
Kérelmezõ a jogorvoslati kérelmét hiányosan nyújtotta be a Döntõbizottsághoz, 30 000 Ft igazgatási szolgáltatási díjat nem fizette be a Közbeszerzések Tanácsa számlájára.<br>
A Döntõbizottság 2. sorszám alatt felhívta kérelmezõt a hiány 5 napon belüli pótlására, a kérelem elutasítása terhe mellett. A felhívást kérelmezô 2000. május 8-án kézhez vette, azonban hiánypótlási kötelezettségének mind a mai napig nem tett eleget.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a bizottság megállapítja, hogy az igazgatási szolgáltatási díjat a hiánypótlásra megadott határidõn belül nem teljesítette kérelmezõ, a jogorvoslati kérelmet elutasítja.<br>
A fentiekre tekintettel a Döntôbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján, figyelemmel a Kbt. 80. § (2) bekezdésére, elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése biztosítja.<br>
<br>
Budapest, 2000. május 22.<br>
<br>
Dr. Deli Betty s. k.	  Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>