<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3966)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.123/12/2000<br>
<br>
Tárgy: Christ Hungária Kft. jogorvoslati kérelme Dánszentmiklós Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Christ Hungária Kft. (2040 Budaörs, Komáromi u. 22., a továbbiakban: kérelmezõ) jogorvoslati kérelmét, melyet Dánszentmiklós Község Önkormányzata (2735 Dánszentmiklós, Dózsa Gy. u. 100., a továbbiakban: ajánlatkérõ) nevében és megbízásából a Takta Osi Kft. (1028 Budapest, Dózsa Gy. u. 27., a továbbiakban: lebonyolító) által lefolytatott "Dánszentmiklós 2. számú kút építése, 1. sz. kút átalakítása, valamint községi vízmû vízminôség-javítása vas-mangántalanító telep létesítésével" tárgyú közbeszerzési eljárása ellen nyújtott be, elutasítja. A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 14. számában, 2000. április 5-én ajánlati felhívást tett közzé nyílt eljárás lefolytatására Dánszentmiklós Község Önkormányzatának közigazgatási területén elhelyezkedõ 2. sz. kút építésére, 1. sz. kút átalakítására, valamint községi vízmû vízminôség-javítása vas-mangántalanító telep létesítésével.<br>
Ajánlatkérõ az ajánlati felhívás 3. a) pontjában a beszerzés tárgya vonatkozásában tájékoztató mennyiségeket határozott meg.<br>
A lebonyolító által összeállított ajánlati dokumentáció tartalmazta a mûszaki munkák kiviteli terveit, részletes elõírásokat az ajánlattevõk részére, az ajánlattételhez szükséges adatlapokat és részletes szerzõdési feltételeket, a konzultáció idõpontját.<br>
A dokumentáció ellenértékét a lebonyolító a felhívás 5. c) pontja szerint, 240 000 Ft + áfa összegben határozta meg.<br>
Az ajánlati felhívás 16. pont 2. francia bekezdése elõírta, hogy a dokumentáció megvásárlása az ajánlattétel feltétele.<br>
Az ajánlati felhívás rész- és alternatív ajánlattétel lehetõségét nem biztosította.<br>
A dokumentációt 2000. április 25-ig a Cser-Közmû Rt., az Elekes Építõipari Kft., a Magyar Aszfalt Kft. és az Aqua-Plus Kft. vásárolta meg.<br>
Kérelmezõ a dokumentáció áttanulmányozása után, 2000. április 11-én levéllel fordult a lebonyolítóhoz azzal, hogy kérte az alkalmazott technológia megváltoztatását, hogy azáltal a vízjogi létesítési engedélyben szereplõtõl eltérõ, de alkalmazási engedéllyel rendelkezõ egyéb vízkezelõ berendezéssel is lehessen pályázni.<br>
Kérelmezõ írásbeli válasz helyett telefoni tájékoztatást kapott, mely szerint a dokumentáció lehetõvé tesz más típusú alkalmassági engedéllyel rendelkezõ berendezéssel történõ ajánlattételt, ezért annak módosítására nincsen szükség.<br>
Kérelmezõ ezt követõen, 2000. április 20-án nyújtotta be jogorvoslati kérelmét a Döntõbizottságnak.<br>
Kérte a Döntõbizottságot, hogy állapítsa meg a jogsértést és hívja fel ajánlatkérõt a törvény szabályainak megfelelõ eljárásra. Elõadta, hogy a pályázat tárgyának legfontosabb és legköltségesebb részére, a vízminõség javítását szolgáló vas-mangántalanító berendezésre az ajánlatkérô egy konkrét meghatározott típusú berendezést követel meg, más hatósági alkalmazási engedéllyel rendelkezõ berendezés létesítését nem engedélyezi, ezzel kizárja a verseny lehetõségét.<br>
A tervdokumentáció készítésében a megnevezetett Vitaqua cég közremûködött, ezért nem jogosult az eljárásban részt venni. Az ajánlati dokumentáció árát aránytalanul magasnak tartja.<br>
Elõadta továbbá, hogy ügyfélképességét az alapozza meg, hogy a pályázat tárgya tevékenységi körükbe tartozik.<br>
A jogsértésrõl 2000. április 10-én szerzett tudomást, amikor a lebonyolítónál áttanulmányozta a dokumentáció elõírásait.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ és a közbeszerzési eljárás lebonyolítója a jogorvoslati kérelem alaptalanság miatti elutasítását kérték érdemi ellenkérelmükben. Elõadták, hogy a tervezés során vizsgálták kérelmezõ és a Vitaqua cég által ajánlott berendezéseket, és azok ajánlati árát összehasonlítva a kérelmezõ árban kedvezõbbet nem ajánlott.<br>
Egyébként is az egész beszerzési érték 15%-át teszi ki a vízkezelõ berendezés létesítése. A választott technológia mellett szólt az is, hogy ilyen berendezés – 4 db konténer – már mûködik a vízmû telephelyén.<br>
Sem az ajánlati felhívás, sem a dokumentáció konkrétan nem jelölte meg a berendezés típusát. Sõt a dokumentáció lehetõvé tette más alkalmassági engedéllyel rendelkezõ technológia megajánlását, természetesen amennyiben az engedélyezési tervek módosítását vonná maga után, a hatósági engedélyeket az ajánlattevõknek kell beszereznie.<br>
A dokumentációt megvásárló cégek között a Vitaqua Kft. nem volt, és mivel az ajánlattétel érvényes feltétele a dokumentáció megvásárlása, ennek megfelelõen ajánlatot sem tehet.<br>
A dokumentáció ellenértékét a mellékelt költségkalkuláció szerint a törvényi elõírásnak megfelelõen állapította meg.<br>
A jogorvoslati eljárásban az egyéb érdekeltek észrevételt nem tettek.<br>
A Döntõbizottság a becsatolt iratok és a tárgyaláson elhangzottak alapján megállapította, hogy a jogorvoslati kérelem alaptalan.<br>
A Döntõbizottságnak elsõdlegesen abban az eljárási kérdésben kellett állást foglalnia, hogy a kérelmezõnek van-e ügyfélképessége.<br>
A közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) és (3) bekezdése szerint "Bizottság eljárása kérelemre vagy hivatalból indul. A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti."<br>
A Döntõbizottság megállapította, hogy kérelmezõ hivatalos neve a Fõvárosi Bíróság mint cégbíróság 1309061152 számú cégnyilvántartásában Christ Hungária Vízelõkészítõ Rendszereket Gyártó és Forgalmazó Kft. A cég tevékenységi körében fel van tüntetve 4100. cégjegyzékszám alatt víztermelés, -kezelés és -elosztás és 2956 szám alatt máshová nem sorolt, egyéb speciális gép gyártása.<br>
Kérelmezõ ügyfélképességét megalapozza az a tény, hogy a beszerzés tárgyával kapcsolatos vas-mangántalanító berendezés gyártásával, elõállításával és forgalmazásával jogszabályi felhatalmazás alapján alkalmazási engedéllyel rendelkezik.<br>
Ebbõl következõleg jogát vagy jogos érdekét sértheti, ha a közbeszerzési eljárásban más technológiájú, de a beszerzés tárgyával közvetlenül összefüggésben lévõ berendezések kizárólagos beépítésére adhat lehetõséget az ajánlati felhívás és a dokumentáció.<br>
A Döntõbizottság ezt követõen megvizsgálta az ajánlati felhívásnak és a dokumentációnak a beszerzés tárgyára vonatkozó elõírásait abból a szempontból, hogy annak mûszaki leírása a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésébe ütközik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Az ajánlati felhívás 3. a) pontja határozza meg a beszerzés tárgyát és mennyiségét. A felhívás nem tartalmazza és nem nevesíti a Vitaqua Kft. alkalmazott technológiát és e technológián alapuló vízkezelõ berendezését.<br>
A dokumentáció részét képezõ vízjogi létesítési engedélyben a Vitaqua technológiájú PN 1206-20 típusú szûrõvel aktivált kvarckavics töltettel rendelkezõ gyári konténerbe települõ berendezést tartalmazza. A választott berendezés hatósági alkalmazási engedéllyel rendelkezik, így azt szabadon fel lehet használni, nem kizárólag egy cég alkalmazhatja.<br>
Ugyanakkor az ajánlati dokumentáció "Részletes elõírások az ajánlattevõk részére" 18. pontban meghatározta ajánlatkérõ, hogy "amennyiben az ajánlattevõ alternatív gyártót javasol azon termékek elõállítására, melyekre vonatkozóan a versenykiírási dokumentáció bizonyos gyártó cégeket megnevez, úgy egy Emlékeztetõ a gyártó cégek helyettesítésérõl cínû kiegészítést kell csatolnia az ajánlathoz".<br>
A 19. pontban elõírja, hogy "a bármi okból szükségessé váló tervmódosításokat, áttervezést, vonatkozó engedélyek beszerzését a nyertes pályázónak kell elvégezni vagy elvégeztetni".<br>
A Döntõbizottság álláspontja szerint a dokumentáció idézett elõírásai lehetõvé teszik a közbeszerzési eljárásban más technológiájú berendezések megajánlását, amelyek az engedélyezési tervekben elõírt mûszaki paramétereknek megfelelnek. Ezáltal az ajánlatkérõ nem szûkítette le az ajánlattevõk körét, és nem sértette meg a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében foglalt törvényi követelményét. A Döntõbizottság megállapította, hogy a Vitaqua Kft., amely a közbeszerzési eljárás elõkészítésében részt vett, az ajánlati felhívás 5. b) pontjában megjelölt határidõig a dokumentációt nem vásárolta meg a lebonyolítótól.<br>
Az ajánlati felhívás 16. pontja második francia bekezdése szerint az ajánlattétel feltétele a dokumentáció kiváltása volt. Amennyiben bármely ajánlatot benyújtó cég alvállalkozóként jelölné meg a Vitaqua Kft.-t, akkor az összeférhetetlen lenne a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdésében foglalt törvényi elõírásnak megfelelôen, amely az ajánlattevõ kizárását vonná maga után.<br>
Ugyanis a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint "az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik<br>
d) az a)–c) pont szerinti személy hozzátartozója".<br>
Az (5) bekezdés szerint "ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet".<br>
A közbeszerzési eljárás jelen szakaszában nincs adat arra vonatkozólag, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdését megsértette volna az ajánlatkérõ. E részében tehát a kérelem idõ elõttinek tekintendõ.<br>
A Döntõbizottság megvizsgálta a dokumentáció ellenértékének a lebonyolító általi megállapítását a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdésére figyelemmel.<br>
Az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdése szerint a dokumentáció ellenértékét az annak elôállításával és az ajánlattevôk részére történô rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani.<br>
A jogorvoslati eljárásban benyújtott költségkalkuláció nem tartalmazott olyan tételeket, amelyek az elõállítási, az ajánlattevõk rendelkezésére bocsátásával és a közbeszerzési eljárásra tekintettel felmerült költségeken kívül estek volna.<br>
A Döntõbizottság álláspontja szerint a benyújtott költségkalkuláció alapján megállapított 240 000 Ft + áfa dokumentáció ellenértéke a hasonló terjedelmû és a közbeszerzési eljárás lebonyolításával felmerülõ arányban álló tûréshatáron belüli költségekre figyelemmel került meghatározásra.<br>
A Döntõbizottság a fenti tényekre és megállapításaira figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára tekintettel a rendelkezõ rész szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 19.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>