<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7432)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz: D.441/16/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a MÁV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85.) a Magyar Államvasutak Rt. (1062 Budapest, Andrássy út 73–75.) megbízásából a MÁV Rt. Pályagazdálkodási Központ (1011 Budapest, Hunyadi J. u. 12–14.), képviseli dr. D. Horváth László ügyvéd, (1061 Budapest, Andrássy út 31., a továbbiakban: ajánlatkérõ) "kiselemes gumi útátjáró 12 csoport beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének második fordulatára tekintettel a Kbt. 70. § (1) bekezdés c) pontját, ezért ajánlatkérõvel szemben l 000 000 Ft, azaz egymillió forint bírságot szab ki, továbbá a jogsértésért felelõs Szíjártó Lajos igazgatót 100 000 Ft, azaz egyszázezer forint megfizetésére kötelezi.<br>
Kötelezi a Döntõbizottság ajánlatkérõt és Szíjártó Lajos igazgatót, hogy a bírság összegét 15 napon belül a Közbeszerzések Tanácsa MNB 10032000-01720361-00000000 számú számlájára utalják át.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ tárgyaláson tett nyilatkozata alapján az alábbi tényállást állapította meg.<br>
A Közlekedési és Vízügyi Minisztérium Közúti-Vasúti Fõosztálya, a MÁV Rt. Pályavasúti Igazgatósága, valamint az Állami Közúti Mûszaki és Információs Kht. közösen pályázatot hirdetett 2000 júliusában az országos közúthálózat szintbeli közúti vasúti keresztezõdések felújításának támogatására. A pályázati felhívás szerint a pályázat eredményérõl 2000. augusztus 18-ig értesíti a pályázatot kiíró az érdekelteket. Az elnyert támogatás felhasználásnak feltételei közt szerepelt, hogy 8 M Ft nettó összeg felett a Kbt. szabályai szerint kell eljárni a támogatottaknak, és a kivitelezési munkákat úgy kell ütemezni, hogy a mûszaki átadás-átvétel 2000. november 30-ig lezáruljon. Az ajánlatkérõ által benyújtott pályázatok közül több is sikeres volt, errõl 2000. augusztus 16-án szereztek tudomást. Ezt követõen ajánlatkérõ a nem nyert pályázatokkal érintett munkákra saját forrást biztosított, és figyelembe vette az idõközben beérkezett igényeket is.<br>
A fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján 2000. szeptember 8-án közbeszerzési eljárást indított összesen 8 útátjáró munkáinak megvalósítása érdekében.<br>
Ajánlatkérõ a Döntõbizottság elnöke részére megküldött tájékoztatóban az eljárásfajta alkalmazását azzal indokolta, hogy a pályázati felhívás 2000. augusztus 18-i eredményhirdetéssel zárult, amely szerint a kivitelezési munkákat úgy kell ütemezni, hogy a mûszaki átadás-átvétel 2000. november 30-ig lezáruljon. Ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
Az ajánlattételi határidõ elõtt a beszerzés mennyiségét ajánlatkérõ oly módon módosította, hogy 12 átjáróra terjesztette ki a beszerzés tárgyát.<br>
A 12 átjáró közül hétre nyert pályázatot, ötöt pedig saját forrásból valósít meg. A saját forrásból megvalósuló munkák: Terézváros (Budapest–Hatvan); Pécs (Bátaszék–Kiskunhalas); Dombóvár (Dombóvár–Gyékényes) és Zalaegerszeg szervezeti egységéhez tartozó két útátjáró.<br>
Az ajánlati felhívás szerint ajánlatkérõ részajánlatot nem fogadott el.<br>
A teljesítés határidejeként 2000. október 30-át jelölte meg. Az ajánlati felhívás szabályszerûen elõírta az alkalmasság vizsgálatának és az ajánlatok elbírálásának szempontját.<br>
Az ajánlati felhívásában két céget hívott fel ajánlattételre, a Mávépcell Kft.-t és a Vasútépítõk Kft.-t.<br>
Az ajánlattételi határidõ 2000. szeptember 26. volt.<br>
Ajánlatkérõ a közbeszerzési eljárást lefolytatta, és a Vasútépítõk Kft. személyében nyertest hirdetett. A közbeszerzési eljárást lezáró szerzõdéskötésre az idõközben megindított jogorvoslati eljárásra tekintettel nem került sor, mivel ajánlatkérõ a szerzõdéskötést felfüggesztette a Döntõbizottság döntéséig.<br>
A Döntõbizottság elnöke 2000. szeptember 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának feltételei a rendelkezésre bocsátott iratokból egyértelmûen nem állapíthatók meg. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a közbeszerzési eljárást. A pályázat eredményeképpen jutott pénzforráshoz a tárgyi munka elvégzéséhez, a sikeres mûszaki átadás-átvételnek legkésõbb 2000. november 30-ig meg kell történnie. Más eljárásfajtát nem tudott alkalmazni. Ajánlatkérõ az érdemi észrevételében sérelmezte továbbá, hogy a kezdeményezõ iratból nem derül ki az a Kbt.-rendelkezés, amelyet ajánlatkérõ megsértett, illetõleg az, hogy a vizsgálatot elrendelõ okirat az Áe. szerint nevesíthetõ milyen közigazgatási kategóriába sorolható. Ajánlatkérõ a döntõbizottsági tárgyaláson nyilatkozott arra vonatkozóan, hogy az idei évben ezen munkálatokra elõirányzatot, tervezést nem készített. A pályázati pénzek elnyerését követõen határozott a közbeszerzési eljárás kiírásáról. A közbeszerzési eljárás megindításakor azonban nemcsak a pályázaton elnyert útátjárók kiírását szerepeltette, hanem a saját forrásból megvalósítandó útátjárók kiírásáról is döntött, figyelembe véve az idõközben beérkezett ez irányú igényeket. A saját forrásból megvalósítandó útátjárók vonatkozásában is teljesítési határidõként 2000. október 30-át jelölte meg, mert ez álláspontja szerint kapcsolódik a pályázathoz, és errõl így döntött. Ajánlatkérõ nyilatkozott arra vonatkozóan is, hogy a saját forrás idei megvalósulásának elmaradása esetén a következõ évre az összeg átvihetõ, amibõl következik, hogy a munka a következõ évben is megvalósítható.<br>
Az egyéb érdekeltek a Mávépcell Kft. és a Vasútépítõk Kft. nyilatkoztak, hogy indokoltnak tartják a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontra alapított eljárás megindítást. A Mávépcell Kft. utóbb észrevételét kiegészítette azzal, hogy az ajánlati felhívás mennyiségnek módosítása miatt az ajánlattételre rendelkezésre álló határidõ rövid volt.<br>
A Döntõbizottság a kezdeményezõ iratban foglaltak és az ajánlatkérõ érdemi észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. E törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza. Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a Kbt. 70. § (1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõség miatt e törvényben elõírt határidõk nem lennének betarthatók, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottságnak jelen esetben abban kellett állást foglalni, hogy a törvényi tényállás elemei jelen eljárásban megvalósulnak-e. E törvényhely alkalmazására akkor van lehetõség, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ ajánlatkérõ mulasztásából, továbbá az eljárás szükségessége miatt a nyílt vagy meghívásos eljárásban elõírt határidõk nem betarthatók. Rendkívüli sürgõsség esetén a közbeszerzésre irányuló szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû súlyos hátrányt, kárt okozna.<br>
Kétség kívül megállapítható, hogy a pályázati kiírás tartalmazta, hogy az elnyert összegekre vonatkozó kivitelezési munkákat úgy kell ütemezni, hogy a mûszaki átadás-átvétel 2000. november 30-ig lezáruljon. Tény, hogy a pályázati kiírás eredményérõl ajánlatkérõ augusztus 16-án nyert tájékoztatást. A pályázattal elnyert összegek felhasználására vonatkozóan augusztus 16-át követõen volt abban a helyzetben, hogy a közbeszerzési eljárást megindíthassa. A teljesítési határidõ pályázati kiíró részérõl történõ rövid határideje más eljárásfajta alkalmazását valóban nem tette lehetõvé. Ajánlatkérõ azonban az ajánlati felhívásában nem csupán a pályázati pénzekkel elnyert munkákra írt ki közbeszerzési eljárást, hanem olyan beszerzésekre is, amelyet saját forrásból kívánt megvalósítani. Ezen munkákra vonatkozóan is a teljesítési határidõt október 30-ában jelölte meg, azonban nem tudta elfogadható magyarázatát adni ajánlatkérõ annak, hogy ezen munkák vonatkozásában a teljesítési határidõ megállapítását mi indokolta. Ajánlatkérõ saját elmondása szerint is ez évben ezen munkákra vonatkozóan tervezése nem volt, illetõleg a saját forrás rendelkezésre állásának felhasználása sem kötelezõ számára, hiszen a maradványösszeget a következõ évre átviheti.<br>
Ajánlatkérõ tehát a saját forrásból megvalósítandó munkák vonatkozásában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában megállapított feltételek fennállását alátámasztani nem tudta. Az ajánlatkérõ ezen munkákra vonatkozó kiírása tehát a Kbt. 70. § (1) bekezdés c) pontjába ütközõ módon történt meg.<br>
Ajánlatkérõ érdemi észrevételében kifogásolta a Döntõbizottság elnökének kezdeményezõ iratát a tekintetben, hogy az nem tartalmazza, hogy ajánlatkérõ milyen Kbt.-rendelkezést sértett meg, illetõleg, hogy az Áe. milyen nevesíthetõ közigazgatási kategóriájába sorolható az elrendelõ okirat.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a bizottság eljárására, ha a törvény másképp nem rendelkezik az Államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A 79. § (2) bekezdés szerint a bizottság eljárása kérelemre vagy hivatalból indul. Ugyanezen bekezdés 5. §-a rendelkezik arról, hogy ha a bizottság elnöke a hirdetmény közzététele nélküli tárgyalásos eljárás megkezdésérõl küldött iratok vizsgálata során megállapítja, hogy megalapozottan feltételezhetõ a közbeszerzési eljárás alapelveinek vagy szabályainak megsértése, az eljáró közbeszerzési biztosok kijelölésével megindítja a bizottság hivatalból történõ eljárását.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdése tartalmazza azokat a rendelkezéseket, amelyeket egy jogorvoslati kérelemnek tartalmaznia kell.<br>
A Döntõbizottság elnöke a fenti rendelkezések alapján jogszerûen indította meg a jogorvoslati eljárást az ajánlatkérõ közbeszerzési eljárása ellen. A kezdeményezõ irat indokolásából egyértelmûen kitûnik, hogy a Döntõbizottság elnökének álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja feltételeinek fennállása a rendelkezésre bocsátott iratok alapján nem állapíthatók meg, ennek a jogalapnak a vizsgálatát indítványozta a Közbeszerzési Döntõbizottság részére.<br>
Az államigazgatási eljárás általános szabályairól szóló 1957. évi IV. törvény rendelkezései tehát csak mögöttes szabályként érvényesülnek a közbeszerzési eljárásban. A Kbt. a Döntõbizottság eljárásának indítására vonatkozóan tartalmaz elõírást, továbbá a jogorvoslati kérelem tartalmi elemeit is meghatározza, ebbõl következõen az Áe. rendelkezései az eljárás indítására vonatkozóan nem irányadók.<br>
Ajánlatkérõ a jogorvoslati eljárásban nyilatkozott, hogy a szerzõdéskötést a Döntõbizottság határozatának meghozataláig felfüggeszti. Ezt követõen ajánlatkérõ 2000. október 11-én megküldött faxértesítésében a korábban tett nyilatkozatát visszavonta, és tájékoztatta a Döntõbizottságot, hogy a szerzõdést 2000. október 12-én megköti.<br>
Az ajánlatkérõ késõbbi tájékoztatása szerint a szerzõdéskötésre ténylegesen 2000. október 13-án került sor.<br>
Ennek figyelembevételével a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és az f) pont alapján az ajánlatkérõvel és a jogsértésért felelõs személlyel szemben bírságot alkalmazott. A Döntõbizottság a bírság összegét minimális mértékben állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 17.<br>
<br>
Dr. Engler Magdolna s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>