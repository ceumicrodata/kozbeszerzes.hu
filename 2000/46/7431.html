<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7431)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.453/6/2000<br>
<br>
Tárgy: a Fauna-Higiénia Kkt. jogorvoslati kérelme a Tartalékgazdálkodási Kht. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Nadray Katalin ügyvéd (7100 Szekszárd, Tinódi u. 7.) által képviselt Fauna-Higiénia Kkt. (7101 Szekszárd, Pf. 192, továbbiakban: kérelmezõ), jogorvoslati kérelmét – melyet a Tartalékgazdálkodási Kht. (1053 Budapest, Vámház krt. 2., továbbiakban: ajánlatkérõ) gabonakészletek fertõtlenítése, rovar- és rágcsálóirtás gabonatelepeken, -tárolókban tárgyú közbeszerzési eljárása ellen indított – a Döntõbizottság elutasítja.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. május 17-én megjelent számában a rendelkezõ részben megjelölt beszerzés tárgyában. A felhívás 3. a) pontjában ajánlatkérõ közölte, hogy a rovar- és/vagy rágcsálóirtást 21 telepen kell elvégezni.<br>
Az összességében legelõnyösebb ajánlat elbírálási szempontot választotta, a bírálati<br>
részszempontok	súlyszám<br>
– teljesítési garanciák	6<br>
– ártartás idõtartama	5<br>
– a teljesítés során alkalmazott anyagok és technológiák	4<br>
– vállalási ár	3<br>
voltak, a bírálat során adható pontszámtartomány 1–10-ig terjedt.<br>
Az ajánlattételi határidõre 6 ajánlat érkezett ajánlatkérõhöz. A július 11-én tartott eredményhirdetésen ajánlatkérõ a Reinvo Kft. ajánlatát hirdette ki nyertesnek.<br>
Ajánlatkérõ döntése ellen az Agrárius Kft. és a Fauna-Higiénia Kkt. által elõterjesztett jogorvoslati kérelemre indult eljárásban hozott határozatot követõen ajánlatkérõ újra értékelte az ajánlatokat, és ismét a Reinvo Kft. ajánlatát hirdette ki nyertesnek.<br>
Kérelmezõ szeptember 20-án ismét jogorvoslati kérelmet terjesztett elõ a Döntõbizottsághoz. Állította, hogy a nyertes által megajánlott "J.System" technológia keretében nem engedélyezett anyagok kerülnek felhasználásra, ezért álláspontja szerint ajánlatkérõ döntése jogsértõ volt.<br>
A jogorvoslati eljárásban tartott tárgyaláson kifogásolta, hogy a Döntõbizottság D.318/8/2000 számú határozatában a rovarirtás egységára tévesen van feltüntetve 5 Ft/m2-ben, az valójában 12 Ft/m2.<br>
Ajánlatkérõ észrevételében kérte a jogorvoslati kérelem elutasítását. Közölte, hogy a Döntõbizottság határozatában foglalt szempontok szerint végezte el az ismételt értékelést, döntése helytálló. A jogorvoslati eljárásban tartott tárgyaláson elõadta, hogy a vállalási ár bírálati részszempontnál a Döntõbizottság által végzett értékelést korrigálta, nevezetesen a mennyiségeknél figyelembe vette azt is, hogy 21 gabonatelepen kell elvégezni a rovar/rágcsálóirtást. A nyertes által felajánlott technológiával kapcsolatban közölte, hogy miután a nyertes saját kockázatára fogja alkalmazni a J.System technológia anyagait, számára közömbös, hogy azokra milyen engedéllyel rendelkezik. Számára a nyertes által ajánlott technológia több szempontból – gabonafertõtlenítés rövidebb idõtartama stb. – elõnyösebb a többi ajánlattevõ által ajánlottnál, a harmadik bírálati részszempontból ezért a nyertes ajánlatát tartotta a legelõnyösebbnek.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Ebbõl következik, hogy ajánlatkérõ az ajánlatok elbírálásánál csak az általa a felhívásban vagy dokumentációban elõírt követelményeket kérheti számon.<br>
A jogorvoslati eljárásban megállapítást nyert, hogy ajánlatkérõ ezen közbeszerzési dokumentumokban nem írta elõ, hogy a megajánlott technológiákat csak akkor veszi figyelembe, ha az ajánlattevõ ismerteti a technológia alkalmazása során felhasználandó anyagokat és az azokra vonatkozó hatósági elõírásokat, engedélyeket is.<br>
Ezért ajánlatkérõnek el kellett fogadnia a nyertes által ajánlott technológiát. Erre figyelemmel a Döntõbizottság nem tartotta jogsértõnek ajánlatkérõ azon döntését, hogy a nyertes ajánlatában ismertetett "J.System" technológiát elfogadta, illetve azt az értékelés során a harmadik bírálati részszempont keretében értékelte.<br>
A Döntõbizottság ismételten elvégezte az ajánlatok értékelését.<br>
Az elsõ bírálati részszempont – teljesítési garancia – vonatkozásában mind a kérelmezõ, mind a nyertes azonos teljesítési feltételekre vállalt garanciákat, így mindkettõnek 10-10, súlyozottan 60-60 pont jár.<br>
Az ártartás idõtartamát, mint a második bírálati részszempontot illetõen is azonos vállalásokat tett a nyertes és a kérelmezõ, azaz a szerzõdés ideje alatt az árakat nem változtatják. Ezen részszempontra is a maximális 10-10 pont, súlyozottan 50-50 pont jár részükre.<br>
A harmadik részszempont volt a teljesítés során alkalmazott anyagok és technológiák. Mint az elõbbiekben kifejtette a Döntõbizottság, ajánlatkérõ helyesen vette figyelembe a kérelmezõ által ajánlotthoz képest számára elõnyösebb "J.System" technológiát, az elõnyt 1 ponttal értékelte. Így a nyertes a maximális 10 (súlyozottan 40), kérelmezõ 9 (súlyozottan 36) pontot kapott. A Döntõbizottság megítélése szerint az egypontnyi különbség nem túlzott.<br>
A negyedik részszempontnál a Döntõbizottság elfogadta az ajánlatkérõ által alkalmazott korrekciót, mert az ajánlati felhívás 3. a) pontja értelmében valóban 21 telepen kell elvégezni a rovar- és/vagy rágcsálóirtást. Így a második és harmadik mennyiségi tételt 21-gyel be kell szorozni. A Döntõbizottság elfogadta a kérelmezõ kifogását is, észlelve, hogy a nyertes ajánlati ára a rágcsálóirtásra 12 Ft/m2. A számítás tehát a következõk szerint alakul:<br>
	Nyertes	Kérelmezõ<br>
Gabonafertõtlenítés<br>
60 000x200 = 12 000 000	60 000x170 = 10 200 000<br>
Rágcsálóirtás<br>
21x7250x12 = 1 827 000	21x7250x10 = 1 522 500<br>
Rovarirtás<br>
21x7250x5 = 761 250	21x7250x8 = 1 218 000<br>
Össz. 14 588 250	12 940 500<br>
Az adatokat pontértékre váltva kérelmezõ ára a maximális 10 (súlyozottan 30), a nyertesé 8,87 (súlyozottan 26,61) pontot ér.<br>
Az összes pontértéket összeadva a következõ eredményt kapjuk:<br>
Nyertes: 60 + 50 + 40 + 26,61 = 176,61 pont<br>
Kérelmezõ: 60 + 50 + 36 + 30 = 176 pont.<br>
A Döntõbizottság megállapította, hogy a nyertes tette az összességében legelõnyösebb ajánlatot, ezért a kérelmezõ jogorvoslati kérelmét megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 17.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>