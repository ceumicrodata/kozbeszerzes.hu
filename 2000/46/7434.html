<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7434)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.421/7/2000<br>
<br>
Tárgy: a Strabag Építõ Kft. által a Tamási Város Önkormányzatának közbeszerzési eljárása ellen kezdeményezett jogorvoslati eljárás<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Meskó Tamásné jogtanácsos által képviselt Strabag Építõ Kft. (1113 Budapest, Daróczi út 30., továbbiakban: kérelmezõ) jogorvoslati kérelmének, amelyet Tamási Város Önkormányzata (7090 Tamási, Szabadság u. 46–48., továbbiakban: ajánlatkérõ) "Vályi Péter Szakmunkásképzõ Intézet és Szakközép Iskola bõvítési és felújítási építõipari munkái" tárgyú közbeszerzési eljárása ellen nyújtott be, a Döntõbizottság helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#42">Kbt.) 42. §</a> (5) bekezdésében foglaltakat, ezért ajánlatkérõnek a részvételi szakasz lezárása során a Strabag Kft. és Csõszer Rt.-re vonatkozó döntését megsemmisíti, és felhívja ajánlatkérõt, hogy a kérelmezõt és a Csõszer Rt.-t vonja be az eljárásba.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, illetve a felek nyilatkozatai alapján az alábbi tényállást állapította meg: ajánlatkérõ a K. É. 2000. május 31-én megjelent 22. számában részvételi felhívást tett közzé elõminõsítési eljárás megindítására. A beszerzés tárgya és mennyiségeként az alábbiakat jelölte meg: Vályi Péter Szakmunkásképzõ Intézet és Szakközép Iskola bõvítési és felújítási építõipari munkái. (A épület: 1899 m2 felújítás, 633 m2 bõvítés. B épület: 1065 m2 felújítás, 355 m2 bõvítés. Aula: 934 m2 új építés. Kollégium: 433 m2 felújítás, 533 m2 bõvítés. Konyha, étteremmel: 591 m2 új építés. Tornaterem: 1408 m2 új építés, bútorzat szállítása, szükséges bontások elvégzése, tereprendezés, közmûcsatlakozás kiépítése).<br>
Az adatok csupán tájékoztató jellegûek, az ajánlatot majd az ajánlati felhívás alapján kell elkészíteni. A bõvítési beruházási célra a helyi önkormányzatok 1999. évi új címzett támogatásáról rendelkezõ 1999. évi LIX. törvény az ajánlatkérõ részére 1 264 734 000 Ft támogatást állapított meg, amelynek éves ütemezését is meghatározta.<br>
A Döntõbizottság D.234/9/2000. sz. határozatának eleget téve, ajánlatkérõ a K. É. 2000. július 19-én megjelent 29. számában hirdetményt tett közzé ajánlati felhívásának módosítására, amely a részvételre jelentkezõknek a szerzõdés teljesítésére alkalmatlanná minõsítésének szempontjait érintette.<br>
Ajánlatkérõ meghatározta a résztvevõk pénzügyi, gazdasági és mûszaki alkalmasságának igazolására kért adatokat és tényeket, amelyek között a 9. pont 7. francia bekezdésében az alábbi kitétel szerepelt: "Minõségbiztosítási rendszerének – bármely nemzeti rendszerben akkreditált – tanúsító általi tanúsítása."<br>
A részvételi felhívás 10. b) pontjában a részvételre jelentkezõk szerzõdés teljesítésére alkalmatlanná minõsítésének szempontjai között elsõ helyen szerepelt az alábbi meghatározás: "ha nem rendelkezik ISO minõségbiztosítási rendszerrel."<br>
Ajánlatkérõ a közbeszerzési eljárás bonyolításával megbízta a SZÁMÍT Számítástechnikai Szolgáltató és Orvosi Mûszer Kereskedelmi Szövetkezetet.<br>
Az új részvételi jelentkezési határidõre, azaz 2000. augusztus 14-re hat részvételi jelentkezés érkezett az alábbi cégektõl: kérelmezõ, Magyar Építõ Rt., KÉSZ Kft., ZÁÉV Rt., Középület-építõ Rt. és Csõszer Rt.<br>
A részvételi szakasz eredményhirdetésére 2000. augusztus 21-én került sor, amelyrõl ajánlatkérõ elkészítette a Kbt. szerinti tájékoztatót is. Ezen eredményhirdetés során ajánlatkérõ alkalmasnak minõsítette a Magyar Építõ Rt.-t, a KÉSZ Kft.-t, illetve a ZÁÉV Rt.-t. Indokolásul ajánlatkérõ az alábbiakat tüntette fel: a fenti részvételi jelentkezõk benyújtották a felhívásban és a dokumentációban kért nyilatkozatokat és igazolásokat, a részvételi felhívás 10. b) pontjában megfogalmazott alkalmatlanná minõsítés szempontjai nem állnak fenn.<br>
Ajánlatkérõ alkalmatlannak minõsítette a Középület-építõ Rt.-t, arra való hivatkozással, hogy nem csatolta részvételi jelentkezéséhez a cég kivonatához kapcsolódó változásbejegyzés iránti kérelmet, illetve az ajánlatkérõ székhelye szerinti önkormányzati adóhatóság által kiállított, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdés szerinti igazolást.<br>
Ajánlatkérõ szintén alkalmatlannak minõsítette a Csõszer Rt.-t, illetõleg kérelmezõt arra való hivatkozással, hogy nem igazolták a szerzõdés teljesítéséhez szükséges mûszaki alkalmasságukat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjának megfelelõen, pedig ajánlatkérõ a felhívás 9. pontjának 7. francia bekezdésben elõírta és kikötötte a 10. b) pont elsõ francia bekezdésében, hogy ennek hiánya esetén a jelentkezõt mûszaki szempontból a teljesítésre alkalmatlanná minõsíti. A Csõszer Rt. által becsatolt dokumentum nem fogadható el, tekintettel arra, hogy a minõségügyi rendszerérõl szóló tanúsítvány nem a beszerzés tárgyának megfelelõ építõipari kivitelezésre, hanem csõvezetékek szerelésére (gyártására, telepítésére és vevõszolgálatára) szól. A kiviteli terv átvizsgálása alapján megállapítható, hogy jelen magasépítési fõvállalkozás csõszerelést csak kb. 8% értékben tartalmaz. Erre tekintettel a részvételre jelentkezõ igazolta minõségbiztosítási rendszerét, de nem igazolta a beszerzés tárgyának 92%-át kitevõ egyéb munkákra vonatkozóan, így összességében ajánlatkérõ nem gyõzõdhetett meg biztonsággal a részvételre jelentkezõ mûszaki alkalmasságáról az elõírt dokumentáció alapján.<br>
A kérelmezõ által becsatolt dokumentum szintén nem fogadható el, tekintettel arra, hogy a minõségbiztosításról szóló tanúsítvány érvényessége a részvételi jelentkezési határidõ idõpontjában lejárt, és nem a beszerzés tárgyának megfelelõ építõipari kivitelezésre, hanem valamilyen meg nem határozott termék gyártására, telepítésére és vevõszolgálatára szól. A kérelmezõ minõségmenedzsment rendszerérõl szóló bizonyítvány sem fogadható el, mert nem derül ki belõle, hogy milyen tevékenységi területre szól.<br>
Ezen ajánlatkérõi döntés ellen nyújtott be kérelmezõ jogorvoslati kérelmet 2000. szeptember 6-án, amelyben kérte, hogy a Döntõbizottság semmisítse meg ajánlatkérõnek az elõminõsítési eljárás során vele szemben hozott döntését, és állapítsa meg, hogy társaságuk a közbeszerzés teljesítésére alkalmasnak minõsül.<br>
Kérte továbbá, hogy a Döntõbizottság ideiglenes intézkedésként az eljárást függessze fel, illetve a még meg nem kötött szerzõdés megkötését tiltsa meg, és kötelezze ajánlatkérõt arra, hogy írásban hívja fel kérelmezõt az ajánlattételre. Kérelmének indokolásaképpen az alábbiakat adta elõ: ajánlatkérõnek a kérelmezõvel kapcsolatos eljárása törvénysértõ volt. A részvételi felhívás 9. pontjának 7. francia bekezdésében ajánlatkérõ a résztvevõk pénzügyi, gazdasági és mûszaki alkalmasságának igazolására kért adatokon belül a résztvevõk minõségbiztosítási rendszerének – bármely nemzeti rendszerben akkreditált – tanúsító általi tanúsítását kérte. Kérelmezõ dokumentálta, hogy akkreditált tanúsító által tanúsított, érvényes minõségbiztosítási rendszerben mûködõ társaság.<br>
Ajánlatkérõ nem kérelmezõnek az érvényes és meglévõ ISO minõségirányítási és minõségbiztosítási rendszerének tanúsítását vizsgálta, hanem helyette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontjában, valamint a felhívás 9.7. és 10. a)1. pontjaiban elõírtakkal szemben a beszerzés tárgyának megfelelõ építõipari kivitelezés tanúsítását kereste.<br>
Kérelmezõ álláspontja szerint azonban az ISO lényege az, hogy kérelmezõ az alapító okiratban feltüntetett és a cégkivonat útján bizonyított tevékenységi körébe tartozó tevékenység a nemzetközi szabványokkal összhangban levõ vonatkozó szabványok elõírásait kiegészítõ rendszerben végzi, vagyis az általa becsatolt ISO-tanúsítvány nem kérelmezõ tevékenységi körére vonatkozik, hanem az alapító okiratban feltüntetett valamennyi tevékenységének végzéséhez ír elõ minõsítési irányítást és minõségbiztosítási modellt.<br>
Kérelmezõ álláspontja szerint a tanúsítvány kizárólag akkor tünteti fel a minõsített társaság tevékenységét, ha a tanúsítvány nem az alapító okiratban feltüntetett teljes tevékenység, hanem azon belül csak bizonyos tevékenységre vagy tevékenységrészekre vonatkozik.<br>
Kérelmezõ álláspontja szerint ajánlatkérõ nem térhet el a részvételi felhívásban általa elõírtaktól. A felhívás 9. pontjának 7. francia bekezdésében nem a beszerzés tárgyának megfelelõ, hanem csak és kizárólag bármely nemzeti rendszerben akkreditált minõségbiztosítási rendszernek megfelelõ tanúsítása került elõírásra.<br>
Az ISO 9002:1996. világszabvány alapján kibocsátott MSZ ISO 9002:1994 magyar szabvány nem a társaság tevékenységét, hanem a tevékenység végzésekor alkalmazott minõségbiztosítási rendszert, folyamatot minõsíti az akkreditált tanúsító cég. Ennek következtében minden résztvevõ társaság, akit ezen szabvány szerint tanúsítottak, és a tanúsítvány a vizsgálat idõpontjában érvényben van, megfelel a részvételi felhívás hivatkozott pontjában ajánlatkérõ által elõírt követelménynek.<br>
Ajánlatkérõ érdemi észrevételében kérte a megalapozatlan kérelem elutasítását. Indokolásképpen az alábbiakat adta elõ: a részvételi felhívás 10. b) pont elsõ francia bekezdése állapította meg a részvételre jelentkezõk alkalmatlanná minõsítésének szempontjaként az ISO minõségbiztosítási rendszer hiányát. Tekintettel arra, hogy a beszerzés tárgya egy építõipari beruházás, ezért ajánlatkérõ a minõségbiztosítási rendszert erre vonatkozóan bírálta el. Megállapította, hogy a Csõszer Rt. és a kérelmezõ esetében a minõségbiztosítási rendszerük nem építõipari munka kivitelezésére szól, hanem gyártásra, telepítésre és vevõszolgálatra. A kérelmezõ kapcsán, a fentieken túlmenõen megállapításra került az is, hogy a minõségbiztosítási rendszerének tanúsítása 2000. június 6-án lejárt, amely lejárt igazolást ajánlatkérõ a 2000. augusztus 21-i eredményhirdetésen már nem tudott elfogadni.<br>
A kérelmezõ másik beadott dokumentuma csupán a minõségmenedzsment rendszer tanúsítását igazolta, amely nyilván a cég vezetõinek tevékenységére vonatkozik, és nem a cég egészének mûködésére, melyet egy minõségbiztosítási, illetve egy minõségirányítási rendszerrõl szóló tanúsítványban állítanak ki. Ezen tényt az is bizonyítja, hogy ugyan az ÖQS Osztrák Minõségügyi Rendszertanúsítási Társaság ugyanazon a napon, azaz 1997. június 16-án két tanúsítványt állított ki, az egyiket a kérelmezõ minõségbiztosítási rendszerérõl, a másikat pedig a minõségmenedzsment rendszerérõl. Nyilvánvaló, hogyha a minõségmenedzsment rendszer megegyezne a minõségbiztosítási rendszerrel, akkor nem állított volna ki ugyanaz a tanúsító cég ugyanazon nap, ugyanannak a kérelmezõnek két különbözõ elnevezésû tanúsítványt.<br>
Ajánlatkérõ képviseletében a SZÁMÍT Szövetkezet elõadta, hogy õk is rendelkeznek ISO minõségbiztosítási rendszer tanúsításával. Ezen tanúsítás megszerzése során három tanúsító cégtõl kértek ajánlatot, és mindhárom tanúsító cég azt közölte, hogy a tanúsításban szerepelnie kell annak, hogy a tanúsítás a cég milyen tevékenységérõl szól. Mindhárom tanúsító cég egyértelmûen kijelentette, hogy a rájuk vonatkozó elõírások miatt nem állítanak ki általános minõségbiztosítási rendszerrõl szóló tanúsítást, csak olyat, amiben konkrét tevékenység is meg van nevezve.<br>
A tanúsítás általában 3 évre szól, míg egy mûködõ cég bármikor felvehet egy új tevékenységet, és annak bejegyzését a cégbíróságtól 30 napon belül kérheti, amelyet ezt követõen a cégkivonat tartalmazni fog. Azonban nyilván nem lehet a cégkivonat alapján következtetni arra, hogy a tanúsítás a cég milyen tevékenységére vonatkozik.<br>
A Csõszer Rt. részvételi jelentkezése kapcsán ajánlatkérõ elõadta, hogy a minõségbiztosítási tanúsítása csak csõvezetékek szerelésére terjed ki, és mivel jelen magasépítési kivitelezésnek csak a 8%-a csõszerelés, ezért a Csõszer Rt. alkalmasságát a beszerzés tárgyának 92%-ára vonatkozóan nem igazolta, így ajánlatkérõ õt is jogosan nyilvánította alkalmatlanná. Ajánlatkérõ kijelentette, hogy amennyiben az érdemi észrevételeikben foglaltak ellenére a Döntõbizottság mégis megállapítaná a két alkalmatlannak ítélt cég egyikének vagy mindkettõnek az alkalmasságát, úgy az ajánlatkérõ az eljárásba be fogja vonni, és az ajánlattételi határidõt a Kbt.-ben foglaltaknak megfelelõen meg fogja hosszabbítani. Bejelentette egyben azt is, hogy eljárását a Döntõbizottság határozatának meghozataláig felfüggesztette, és a határozatnak megfelelõen fog eljárni.<br>
A Döntõbizottságnak abban a kérdésben kellett állást foglalnia, hogy ajánlatkérõnek a szerzõdés teljesítésére alkalmatlanná nyilvánítása kapcsán hozott döntése jogszerû volt-e.<br>
A részvételi felhívás 9. pontjának hetedik francia bekezdésében a résztvevõk mûszaki alkalmasságának igazolására kért adatok és tények között felsorolásra került az alábbi is: minõségbiztosítási rendszerének – bármely nemzeti rendszerben akkreditált – tanúsító általi tanúsítása. Ajánlatkérõ a részvételi felhívás 10. b) pontjának elsõ francia bekezdésében elõírta, hogy a részvételre jelentkezõnek a szerzõdés teljesítésére alkalmatlanná minõsítésének szempontja többek között az, ha nem rendelkezik ISO minõségbiztosítási rendszerrel.<br>
A minõségbiztosítási rendszer vonatkozásában egyéb elõírás nem került megfogalmazásra.<br>
Ajánlatkérõ részvételi dokumentációt is a részvételre jelentkezõk rendelkezésére bocsátott, amelyben a minõségbiztosítási rendszer tanúsítására vonatkozóan annak 16. oldalán található elõírás, mégpedig a "Részvételi jelentkezés kötelezõ formai felépítése" címû fejezetben. Ennek 6.2.8. pontja elõírja, hogy a részvételi jelentkezésnek a következõ sorrendben az alábbi dokumentumokat, illetve kitöltött mellékleteket kell tartalmaznia. Ezen felsorolás utolsó, 6.2.8. pontja úgy szól, hogy minõségbiztosítási rendszerének bármely nemzeti rendszerben akkreditált tanúsító általi tanúsítása.<br>
A dokumentáció 17. oldalán található "Felolvasólap" elnevezésû fejezet 7.3. pontjában található ismételt utalás a minõségbiztosítási rendszerre. Ezen "Felolvasólap" 7.3. pontjában a minõségbiztosítási rendszer bevezetésének idõpontját kell megjelölnie a részvételre jelentkezõnek.<br>
A fentieken kívül ajánlatkérõ semmiféle további elõírást a minõségbiztosítási rendszer kapcsán nem tett.<br>
A kérelmezõ részvételi jelentkezésében két darab minõségbiztosítási tanúsítvány található:<br>
– Az elsõ az Osztrák Minõségügyi Rendszertanúsítási Társaság (ÖQS) által kiadott tanúsítvány, amely tanúsítja, hogy a kérelmezõ minõségbiztosítási rendszert vezetett be, mely megfelel a MSZ EN ISO 9002:1996 szabványnak. Ezen tanúsítvány kelte 1997. június 16., érvényessége pedig 2000. június 6-ig tart. A minõségbiztosítási rendszer a gyártás, a telepítés és a vevõszolgálat minõségbiztosítási modellje.<br>
– A kérelmezõ által becsatolt második tanúsítvány szintén a ÖQS tanúsítványa, amely bizonyítvány igazolja, hogy a minõségmenedzsment rendszer megfelel az ISO 9002:1994. követelményeinek. Az elsõ kiállítás dátuma 1997. június 16., érvényes 2000. november 30-ig.<br>
Kérelmezõ a 2000. szeptember 27-én megtartott tárgyaláson elõadta, hogy a 2000. november 30-ig érvényes tanúsítvány a 2000. június 6-án lejárt tanúsítvány meghosszabbítása. Azért kérték csupán ilyen rövid idõtartamra a korábbi tanúsítvány meghosszabbítását, mert az ISO 9000:2000. rendszert kívánják társaságuknál bevezetni, amely magasabb követelményrendszernek felel meg.<br>
A Döntõbizottság megvizsgálta a MSZ EN ISO 9002 minõségügyi rendszerekre vonatkozó magyar szabványt is. Ennek bevezetésében az alábbiak kerülnek megjelölésre. E szabvány a minõségügyi rendszerekkel szemben támasztott követelményekkel foglalkozó külsõ minõségbiztosítási célokra alkalmas három szabvány egyike. Az itt felsorolt három nemzetközi szabvány által meghatározott három minõségbiztosítási modell más-más követelményrendszert támaszt a minõségügyi rendszerekkel szemben a szállító képességeinek bemutatásához, és e képességek külsõ felek által végzett értékeléséhez.<br>
a) ISO 9001 minõségügyi rendszerek: a tervezés, a fejlesztés, a gyártás, a telepítés és a vevõszolgálat minõségbiztosítási modellje.<br>
– Akkor kell alkalmazni, ha a szállítónak a tervezés, fejlesztés, gyártás, telepítés és a vevõszolgálat során kell megfelelnie a meghatározott követelményeknek.<br>
b) ISO 9002 minõségügyi rendszerek: a gyártás, a telepítés és a vevõszolgálat minõségbiztosítási modellje.<br>
– Akkor kell alkalmazni, ha a szállítónak a gyártás, a telepítés és a vevõszolgálat során kell megfelelnie a meghatározott követelményeknek.<br>
c) ISO 9003 minõségügyi rendszerek: a végellenõrzés és a vizsgálat minõségbiztosítási modellje.<br>
– Akkor kell alkalmazni, ha a szállítónak csak a végellenõrzés és vizsgálat során kell megfelelni a meghatározott követelményeknek.<br>
Lényeges, hogy e szabvány, valamint az ISO 9001 és ISO 9003 szabványok elõírásai kiegészítik, és nem helyettesítik a termékre meghatározott mûszaki elõírásait. Olyan követelményeket támasztanak, amelyek meghatározzák, hogy egy minõségügyi rendszer milyen elemeket tartalmazzon, de a minõségügyi rendszereket ezek a nemzetközi szabványok nem kívánják egységesíteni, általánosak, értelmezésük nem függhet attól az iparágtól vagy gazdasági ágazattól, amelyben alkalmazzák. A minõségügyi rendszer tervezését és kivitelezését befolyásolni fogják a szervezet változó igényei, egyedi célkitûzései, termékei és szolgáltatásai, amelyeket nyújt, eljárásai és sajátos gyakorlata, amelyet folytat.<br>
A szabvány elsõ pontja, azaz a tárgymeghatározás alatt az alábbiak szerepelnek.<br>
E szabvány arra az esetre határozza meg a minõségügyi rendszerre vonatkozó követelményeket, amikor a szállítónak egy adott mûszaki tervnek megfelelõ termék elõállítására irányuló képességeit kell bemutatnia.<br>
A meghatározott követelmények elsõdleges célja a vevõ megelégedettségének elnyerése azáltal, hogy a gyártástól a vevõszolgálatig minden fázisban biztosítja a termék megfelelõségét.<br>
A szabvány 3. számú fejezetében a fogalommeghatározásoknál a 3.1. pontban a termék fogalma az alábbiakban kerül megjelölésre: tevékenységek vagy folyamatok eredménye. A termék lehet szolgáltatás, hardver, feldolgozott anyagszoftver vagy ezek kombinációja. A termék lehet anyagi, pl. szerelt termék vagy feldolgozott anyag, lehet szellemi, pl. ismeret vagy fogalom, és lehet ezek kombinációja.<br>
A Döntõbizottság megállapította, hogy a kérelmezõ által a részvételi jelentkezéséhez csatolt ISO minõségbiztosítási tanúsítvány megfelel az ajánlatkérõ által a részvételi felhívásban, illetve a dokumentációban elõírt követelményeknek.<br>
Kérelmezõ az általa becsatolt és 2000. november 30-ig érvényes minõségbiztosítási tanúsítvánnyal egyértelmûen bizonyította, hogy rendelkezik ISO minõségbiztosítási rendszerrel, és ezáltal alkalmasnak minõsül a szerzõdés teljesítésére az ajánlati felhívás 10. b) pontjának elsõ francia bekezdésében megfogalmazott feltétel szerint.<br>
A Döntõbizottság megvizsgálta a Csõszer Rt. részvételi jelentkezéséhez csatolt ISO minõségbiztosítási tanúsítványt is. Megállapította, hogy a Csõszer Rt. a Digárt Ltd. (Schweiz) által kiállított tanúsítványt csatolt, amely azt tanúsítja, hogy a Csõszer Rt. által mûködtetett minõségügyi rendszer megfelel a MSZ EN ISO 9002 minõségügyi rendszernek a gyártás, a telepítés és a vevõszolgálat minõségbiztosítási modellje nemzetközi szabványnak.<br>
Ezen tanúsítvány érvényességi idõtartama 2003. március 1-jéig terjed, olyan feltétellel, hogy a rendszer megfelelõségét évente megújító auditokkal kell igazolni. A kiállítás dátuma 2000. március 1. volt.<br>
A Döntõbizottság a Csõszer Rt. által becsatolt minõségbiztosítási tanúsítvánnyal kapcsolatosan is megállapította, hogy az megfelel az ajánlati felhívás 10. b) pontjának elsõ francia bekezdésében meghatározott feltételnek, tekintettel arra, hogy ISO minõségbiztosítási rendszer meglétére vonatkozó tanúsítvány.<br>
A fentiek alapján a Döntõbizottság álláspontja szerint mind a kérelmezõ, mind a Csõszer Rt. igazolta alkalmasságát a szerzõdés teljesítésére, így ajánlatkérõ a Kbt. szabályait, azaz az 52. § (1), és a 42. § (5) bekezdésében rögzítetteket megsértve minõsítette alkalmatlanná a kérelmezõt, illetve a Csõszer Rt.-t.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés kimondja, hogy az ajánlatkérõ az ajánlatok felbontásakor, illetve azt követõen megállapítja, hogy mely ajánlatok érvénytelenek.<br>
Ugyanezen szakasz (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy a kérelmezõ és a Csõszer Rt. részvételi jelentkezése megfelel a részvételi felhívásban, illetve a dokumentációban megfogalmazottaknak, tekintettel arra, hogy igazolták, hogy rendelkeznek ISO minõségbiztosítási rendszerrel, így mindkét részvételre jelentkezõ igazolta a szerzõdés teljesítésére való mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(5) bekezdése elõírja, hogy az elõminõsítési eljárás eredményének kihirdetését követõen az ajánlatkérõ az összes alkalmasnak talált részvételre jelentkezõt egyidejûleg, közvetlenül, írásban hívja fel ajánlattételre.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján megsemmisítette az ajánlatkérõnek a részvételi szakasz lezáró döntésének kérelmezõre és a Csõszer Rt.-re vonatkozó részét, és kötelezte ajánlatkérõt, hogy a kérelmezõt, illetve a Csõszer Rt.-t hívja meg az ajánlattételi szakaszba, illetve a Kbt. 88. § (1) bekezdés h) pontja alapján került sor az eljárási díjjal kapcsolatos rendelkezés meghozatalára.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. október 6.<br>
<br>
Dr. Kozmáné dr. Gocs Éva s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>