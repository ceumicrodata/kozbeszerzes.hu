<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7360)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz: D. 362./10/2000<br>
<br>
Tárgy: a Kortex Kft. jogorvoslati kérelme a Budapest Fõváros Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pivarnyikné dr. Juhász Emõke ügyvéd (1073 Budapest, Erzsébet krt. 58.) által képviselt Kortex Kft. (1024 Budapest, Lövõház u. 24., a továbbiakban kérelmezõ) jogorvoslati kérelmét, melyet a Budapest Fõváros Önkormányzata Fõpolgármesteri Hivatal Beruházási és Közbeszerzési Ügyosztály (1052 Budapest, Városház u. 9–11., a továbbiakban: ajánlatkérõ) "az Uzsoki Utcai Kórház új sebészeti épületében a mûtéti, intenzív és sterilizálási technológiai berendezések leszállítása és beszerelése" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ a K. É. 2000. április 5-én megjelent számában tette közzé nyílt közbeszerzési eljárás megindítására szóló felhívását a rendelkezõ részben megjelölt tárgyban.<br>
Részajánlattétel az ajánlati felhívás 3. d) pontjában megnevezett 11 részfeladat tekintetében, valamint azok kombinációjában volt megengedett.<br>
Ajánlatkérõ elõírta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, valamint az alkalmatlanná minõsítés szempontjait is.<br>
Meghatározta, hogy az összességében legelõnyösebb ajánlatot kívánja kiválasztani a következõ részszempontok alapján:<br>
– ajánlati ár	12<br>
– a megajánlott termékek mûszaki paraméterei	10<br>
– szervizháttér, teljesítést követõ szolgáltatások	7<br>
– vállalt teljesítési határidõ	5<br>
– szerzõdést biztosító mellékkötelezettségek	3<br>
Az adható pontszám részszempontonként 1–10 volt.<br>
Ajánlatkérõ részletes dokumentációt és 2000. április 27-én konzultációs lehetõséget biztosított az ajánlattevõknek ajánlataik elkészítéséhez.<br>
Az ajánlatok beadási határidejére, 2000. május 16-ra 12 db ajánlat érkezett ajánlatkérõhöz a következõ cégektõl: Kojair Med Kft., Philips Magyarország Kft., Realinfo Kft., Allegro Kft., Dutchmed Kft., Anamed Kft., Erbe Kft., Siemens Rt., Picovent Kft., Mediszer Kft., Pikosystem Kft. és kérelmezõ. Ajánlatkérõ a Kojair Med Kft.-t és a Philips Magyarország Kft.-t alkalmatlanná minõsítette.<br>
Ezt követõen ajánlatkérõ megvizsgálta az ajánlatokat és megállapította, hogy egyetlen ajánlattevõ sem tett eleget a dokumentációban elõírt mûszaki paramétereknek, ezért érvénytelennek minõsítette mind a 10 ajánlatot, és erre tekintettel a 2000. július 14-i eredményhirdetésen, ahol a kérelmezõ is jelen volt, közölte, hogy a közbeszerzési eljárás eredménytelen, valamint ismertette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete alapján összeállított összegzést és abban döntésének indokolását.<br>
Kérelmezõ ezt követõen – 2000. augusztus 8-án – terjesztette elõ jogorvoslati kérelmét, melyben kérte az ajánlatkérõ azon döntésének megsemmisítését, mellyel a kérelmezõ ajánlatát érvénytelennek nyilvánította.<br>
Indokolásként elõadta, hogy 2000. július 21-én jutott tudomására az ajánlatkérõ által elkészített összegzés az eljárásról, és az abban foglaltakkal nem ért egyet, mert álláspontja szerint az ott felsorolt hiányosságok nem alapozták meg ajánlatának érvénytelenségét. Tárgyaláson tett nyilatkozatában elõadta azt is, hogy azért nem terjesztette elõ elõbb jogorvoslati kérelmét, mert azt hitte, hogy az írásbeli összegzésben esetleg részletesebb indokolás fog szerepelni.<br>
Ajánlatkérõ érdemi észrevételében a jogorvoslati kérelem elutasítását kérte egyrészt annak elkésettsége, másrészt megalapozatlansága miatt. Elõadta hogy kérelmezõ a 2000. július 14-i eredményhirdetésen jelen volt, tehát már akkor tudomást szerzett az eljárás eredményérõl és annak az összegzésben szereplõ indokairól egyaránt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a jogorvoslati eljárás során végzett vizsgálat során megállapította, hogy a kérelmezõ a 2000. július 14-én megtartott eredményhirdetésen tudomást szerzett az ajánlatkérõ közbeszerzési eljárást lezáró döntésérõl és annak indokairól.<br>
Ehhez képest jogorvoslati kérelmét csak 2000. augusztus 8-án terjesztette elõ a Döntõbizottságnál, melyet postára augusztus 4-én adott, az pedig a tudomásra jutást követõ 21. nap volt.<br>
A fenti jogszabályhelyre tekintettel megállapítható, hogy kérelmezõ az abban foglalt 15 napos jogvesztõ határidõn túl terjesztette elõ kérelmét, ezért az elkésettnek tekintendõ.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdés szerint, ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
Fentiekre tekintettel a Döntõbizottság a rendelkezõ részben foglaltak szerint a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 13.<br>
<br>
Dr. Bakonyi Dolli s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>