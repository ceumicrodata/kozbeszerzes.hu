<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7315)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.456/9/2000<br>
<br>
Tárgy: Kardirex Bt. jogorvoslati kérelme a Gyõr Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Kardirex Bt. (9024 Gyõr, Táncsics M. u. 43., a továbbiakban: kérelmezõ) jogorvoslati kérelmét, melyet a Gyõr Megyei Jogú Város Önkormányzata (9020 Gyõr, Városház tér 1., a továbbiakban: ajánlatkérõ) "az önkormányzat és a polgármesteri hivatal köztisztviselõinek és közalkalmazottainak foglalkozás-egészségügyi ellátása" tárgyú közbeszerzési eljárása ellen nyújtott be, a Döntõbizottság a elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ a K. É. 2000. július 26-án megjelent számában tette közzé nyílt közbeszerzési eljárás megindítására szóló ajánlati felhívását a rendelkezõ részben meghatározott tárgyban.<br>
Ajánlatkérõ a felhívásban elõírta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint az alkalmatlanná minõsítés szempontjait. A felhívás 13. pontja meghatározta, hogy az ajánlatok elbírálásának szempontja az összességében legelõnyösebb ajánlat, az elbírálás részszempontjai és súlyszámai pedig a következõk:<br>
– vállalási ár	4<br>
– teljesítés helyének felszereltsége, mûszaki színvonala	3<br>
– folyamatos ellátás biztosítása (helyettesítés rendje)	2<br>
– költségvetési intézmény	1<br>
Az adható pontszám részszempontonként 1–10-ig.<br>
Ajánlatkérõ dokumentációt is bocsátott az ajánlattevõk rendelkezésére.<br>
Az ajánlattételi határidõre, 2000. szeptember 5-re, ajánlatkérõhöz 3 ajánlat érkezett a következõ ajánlattevõktõl: dr. Kustos Zsolt és Társai, Petz Aladár Megyei Oktató Kórház, valamint kérelmezõ.<br>
Az ajánlatok bontásakor ajánlatkérõ a kérelmezõn kívül a másik két ajánlattevõt hiánypótlásra hívta fel 2000. szeptemberi határidõvel. Mivel a hiánypótlási határidõre a két hiánypótlásra felszólított ajánlattevõ nem csatolta a szükséges mellékleteket, ezért ajánlatukat érvénytelennek nyilvánították. Ezt követõen a véleményezõbizottság 2000. szeptember 8-án megvizsgálta kérelmezõ ajánlatát, és megállapította, hogy az abban szereplõ vállalási ár magas az ajánlatkérõ rendelkezésére álló pénzösszeghez képest. A javaslattevõ bizottság ülésére 2000. szeptember 11-én került sor, ahol a bizottság tagjai úgy foglaltak állást, hogy nyertesnek a kérelmezõ ajánlata kerüljön kihirdetésre, amennyiben lehetõség van a pénzügyi keretet a soron következõ közgyûlésen felemelni.<br>
A közbeszerzési eljárást lezáró döntést az ajánlatkérõ polgármestere hozta meg 2000. szeptember 13-án, amelynek értelmében ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján az eljárást eredménytelennek nyilvánította, mely döntést szeptember 15-én nyilvánosan ki is hirdették.<br>
Kérelmezõ ezt követõen, 2000. szeptember 21-én nyújtotta be jogorvoslati kérelmét, amelyben kérte a Döntõbizottságtól, hogy semmisítse meg ajánlatkérõ közbeszerzési eljárást lezáró döntését, valamint kötelezze õt az eljárási díj és a költségek viselésére.<br>
Indokolásul elõadta, hogy álláspontja szerint az ajánlatkérõ önkormányzat jogsértõ módon nyilvánította eredménytelennek a közbeszerzési eljárást. Véleménye szerint a kérelmezõ ajánlata mindenben megfelelt az önkormányzat által kiírt ajánlati feltételnek, áraikat a foglalkozás-egészségügyi szolgáltatások áráról kiadott 89/1995. (VII. 14.) Kormányrendelet 1. sz. mellékletében megállapított díjtételeknek megfelelõen adták meg.<br>
Elõadta továbbá azt is, hogy miután az önkormányzat – bár jogában állt volna – a részletes pályázati feltételekben és az ajánlati felhívásban az árra vonatkozóan semmiféle megkötést nem tett, törvénysértõ az eredménytelenséget megállapító döntés.<br>
Ajánlatkérõ érdemi észrevételében a jogorvoslati kérelem elutasítását kérte. Indokolásul elõadta, hogy kérelmezõ által hivatkozott 89/1995. Kormányrendelet valóban a munkáltató által fizetendõ díjakat tartalmazza, azonban elõírja azt is, hogy ezek a díjtételek eltérõ megállapodás hiányában fizetendõk. Tekintettel továbbá arra, hogy Gyõr Megyei Jogú Város Közgyûlésének 196/2000. (VI. 15.) közgyûlési határozata meghatározta, hogy a városnak maximum 25 M Ft áll rendelkezésre a feladat ellátására, a kérelmezõ ajánlata pedig ezt az összeget mintegy 10 M Ft-tal meghaladta, az ajánlatkérõnek azt nem állt módjában elfogadni.<br>
Ajánlatkérõ tárgyaláson tett nyilatkozatában elõadta azt is, hogy az önkormányzat rendelkezésére álló pénzösszeg az önkormányzat költségvetési rendeletében szerepel, amely rendelet nyilvános, és megtalálható volt az önkormányzati lapban, amelyre elõ lehet fizetni.<br>
Tekintettel a fentiekre, álláspontjuk szerint alapos indok volt az eredménytelenné nyilvánításra az, hogy a tervezettnél jóval magasabb összegû árajánlat érkezett; az a tény pedig, hogy a kérelmezõ ajánlata lett az egyetlen érvényes ajánlat, még nem jelentheti azt, hogy az ajánlatkérõnek azt el is kell fogadnia.<br>
Egyéb érdekeltként a Petz Aladár Megyei Oktató Kórház észrevételében elõadta, hogy hiánypótlási kötelezettségének a megadott határidõben nem tettek eleget, ezért ajánlatukat érvénytelenné nyilvánították. Ugyanakkor az általuk megadott ár lényegesen kedvezõbb volt, mint a másik két ajánlattevõ, többek között a kérelmezõ által ajánlott ár. Kifejtette azt is, hogy a Kardidex Bt. ajánlati árra vonatkozó véleménye nem megalapozott, ugyanis a hivatkozott Kormányrendelet által megállapított díjak akkor érvényesek, ha a felek más díjban nem állapodtak meg.<br>
A Döntõbizottság a jogorvoslati eljárás során megállapította, hogy a kérelmezõ jogorvoslati kérelme alaptalan.<br>
Ajánlatkérõ a Döntõbizottsághoz becsatolta a 96/2000. (VI. 15.) Kgy. sz. határozatot, melybõl megállapítható, hogy a közbeszerzési eljárás megindítását megelõzõen az önkormányzat közgyûlése döntött a foglalkozás-egészségügyi ellátásra fordítható elõirányzat nagyságáról, maximalizálva azt évi 25 M Ft-ban.<br>
Kérelmezõ sérelmezte, hogy az ajánlati felhívásban ajánlatkérõ nem határozta meg elõre, hogy a szolgáltatás igénybevételére milyen összeg áll rendelkezésére.<br>
Kétségtelen tény, hogy ajánlatkérõnek jogában áll, hogy információként az ajánlati felhívásban a rendelkezésre álló fedezet nagyságát elõre közölje. Erre azonban a Kbt. semmiféle kötelezést nem tartalmaz, így a kérelmezõ kérelme e tekintetben megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerint eredménytelen az eljárás, ha egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot.<br>
A fenti jogszabályhely értelmezésébõl megállapítható, hogy téved a kérelmezõ abban, hogy két érvénytelen és egy, a rendelkezésre álló fedezetet lényegesen meghaladó összegû ajánlat esetén ajánlatkérõ nem nyilváníthatta volna eredménytelennek az eljárást.<br>
A közbeszerzési eljárás ugyanis szerzõdéskötésre irányul. A megkötendõ szerzõdés egyik lényeges eleme pedig a szolgáltatás ellenértéke. Amennyiben az ajánlatkérõ az ellenérték megfizetésére nem képes, a szerzõdés nem megköthetõ, tehát a szerzõdés megkötését megelõzõen lefolytatott közbeszerzési eljárás eredménytelen.<br>
Tekintettel a fentiekre, a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 11.<br>
<br>
Dr. Bakonyi Dolli s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>