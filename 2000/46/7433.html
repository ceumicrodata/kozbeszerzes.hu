<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7433)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 351-1337<br>
Fax: 355-5082<br>
Ikt. sz.: D.444/8/2000.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az APEH közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által az APEH Közbeszerzési Iroda (1054 Budapest, Széchenyi u. 2., a továbbiakban: ajánlatkérõ) "OPEN VMS operációs rendszer alatt mûködõ géppark megerõsítése, valamint a megyei kapacitások növeléséhez újabb eszközök beszerzése" tárgyú közbeszerzési eljárása ellen hivatalból kezdeményezett jogorvoslati eljárásban a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontját, ezért 3 000 000 Ft, azaz hárommillió forint pénzbírsággal sújtja.<br>
Döntõbizottság kötelezi ajánlatkérõt, hogy a fenti összeget a határozat kézhezvételétõl számított 15 napon belül az MNB 10032000-01720361-00000000 sz. számlájára utalja át.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok és a felek nyilatkozatai alapján az alábbi tényállást állapította meg:<br>
Ajánlatkérõ 2000. szeptember 5-én hirdetmény közzététele nélküli tárgyalásos közbeszerzési eljárást kezdeményezett a rendelkezõ részben meghatározott tárgyban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára hivatkozással. Ajánlattételre felhívta a Compaq Computer Magyarország Kft.-t.<br>
A hirdetmény közzététele nélküli tárgyalásos eljárási fajta választásának indokaként ajánlatkérõ elõadta, hogy az APEH-nél a VMS operációs rendszer alatt Compaq gyártmányú szerverek mûködnek. A 2000. év folyamán felmerült a szerverek bõvítésének igénye. Az alkalmazott technológia nem teszi lehetõvé, hogy a bõvítés során beszerzendõ szerverek ne Compaq gyártmányúak legyenek, mert a VMS operációs rendszer és a DSM adatbázis-kezelõ csak ezeken a gépeken mûködik.<br>
Elõadta, hogy a gépek vonatkozásában a gyártó (Compaq) kizárólagos joggal rendelkezik, és az általa gyártott eszközöket csak az általa feljogosított disztributorok forgalmazhatják, és kizárt, hogy az általa kiemelt partnerként kezelt APEH részére bármelyiknek is jogot adjon. Amennyiben azonban erre lehetõséget adna, a disztributor nem kapná meg a kiemelt partnernek járó speciális kedvezményeket.<br>
Mindezek alapján ajánlatkérõ megalapozottnak találta a hirdetmény közzététele nélküli tárgyalásos eljárás lefolytatását.<br>
Becsatolta a Döntõbizottsághoz az ajánlattételre felhívott Compaq Computer Magyarország Kft. nyilatkozatát arra vonatkozóan, hogy a beszerezni kívánt termékek vonatkozásában a Compaq Computer Corporation mint gyártó kizárólag a Compaq Computer Magyarország Kft.-vel kötött Magyarország területére vonatkozó értékesítési megállapodást.<br>
A Döntõbizottság elnöke 2000. szeptember 18-án hivatalból jogorvoslati eljárást kezdeményezett az ügyben, mert kétségesnek találta a hirdetmény közzététele nélküli tárgyalásos eljárási fajta megalapozottságát.<br>
Indítványozta, hogy az eljáró tanács vizsgálja meg a közbeszerzési eljárás jogalapját és az ajánlati felhívás jogszerûségét.<br>
A Döntõbizottság a jogorvoslati eljárást megindította, és errõl értesítette a feleket, továbbá felhívta az ajánlatkérõt, hogy haladéktalanul csatolja be az ajánlatkérõ kizárólagos forgalmazói jogosultságát igazoló gyártói nyilatkozatot hiteles magyar fordításban.<br>
Ajánlatkérõ 2000. szeptember 25-én kelt érdemi észrevételében a jogorvoslati eljárás megszüntetését kérte.<br>
Elõadta, hogy a kért forgalmazói jogosultságot igazoló gyártói nyilatkozat az ajánlattevõ által bemutatásra került, annak hiteles fordítását a kézhezvételt követõen, postafordultával meg fogja küldeni a Döntõbizottságnak.<br>
A Döntõbizottság 2000. szeptember 29-én kelt levelében ismételten felszólította ajánlatkérõt, hogy amennyiben rendelkezésére áll az ajánlattevõ kizárólagos magyarországi forgalmazói jogosultságát igazoló gyártói nyilatkozat, azt haladéktalanul küldje meg.<br>
Ajánlatkérõ 2000. október 2-án kelt levelében közölte, hogy a kért nyilatkozat bemutatásra került, illetve felkérték a Compaq Computer Magyarország Kft.-t, hogy azt a Döntõbizottság részére is juttassa el.<br>
Közölte ajánlatkérõ azt is, hogy a felek között a szerzõdés idõközben megkötésre került.<br>
A Döntõbizottság elnöke a jogorvoslati eljárás határidejét 2000. október 3-án 10 nappal meghosszabbította.<br>
A Döntõbizottság által megkért gyártói nyilatkozat 2000. október 12. napjáig nem került becsatolásra.<br>
A Döntõbizottság megállapította, hogy a Döntõbizottság elnökének indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdés szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. sz. mellékletben meghatározott minta szerinti – hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja elõírja, hogy az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
A fenti törvényhely többek között azt a követelményt állítja a hirdetmény közzététele nélküli tárgyalásos eljárás alkalmazhatóságának feltételéül, hogy a korábbi nyertes ajánlattevõ a teljesítés során másikkal ne legyen helyettesíthetõ.<br>
A Döntõbizottság elfogadta ajánlatkérõ azon érvelését, hogy a rendszer kizárólag Compaq gyártmányú eszközökkel bõvíthetõ.<br>
Azt azonban, hogy a beszerezni kívánt Compaq-eszközöket csak az ajánlattételre felkért cég képes Magyarországon leszállítani, és õt helyettesíteni a kizárólagos forgalmazói jogosultság fennállása miatt más nem tudja, ajánlatkérõ többszöri felszólítás ellenére sem igazolta.<br>
A Döntõbizottság a Compaq Computer Magyarország Kft. saját magáról, illetve forgalmazói jogosultságáról tett nyilatkozatát nem tudta elfogadni.<br>
Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja csak rendkívül – mûszakilag és jogilag – indokolt esetben teszi lehetõvé a tárgyalásos közbeszerzési eljárás lefolytatását, alapelvként azonban a nyilvánosság követelménye érvényesül, a Döntõbizottság nem látta igazoltnak azt, hogy a hirdetmény közzététele nélküli tárgyalásos közbeszerzési eljárás választása megalapozott volt.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontjai szerinti jogkövetkezményeket alkalmazta.<br>
A bírság mértékének megállapításakor figyelemmel volt a beszerzés értékére, a jogsértés súlyára, valamint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében foglalt rendelkezésre.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 12.<br>
<br>
Dr. Bakonyi Dolli s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>