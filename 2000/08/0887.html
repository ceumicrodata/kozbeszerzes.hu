<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0887)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.304/7/1999<br>
<br>
Tárgy: Orako Kft. jogorvoslati kérelme a Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Orako Komplex Építõipari, Belsõépítészeti, Lakberendezési Fõvállalkozó és Kereskedelmi Kft. (1222 Budapest, Gádor u. 130., képviseli: dr. Vajk Kálmán ügyvéd, 1114 Budapest, Bukarest u. 9., továbbiakban: kérelmezõ) kérelmének, melyet a Budapest Fõváros Önkormányzata Fõpolgármesteri Hivatal (1052 Budapest, Városház u. 9–11., képviseli: dr. Molnár Judit ügyvéd, 1016 Budapest, Krisztina krt. 63–67., továbbiakban: ajánlatkérõ) "tordasi Értelmi Fogyatékosok Otthona 200 fõt befogadó új épületének mobil bútorokkal történõ ellátása a dokumentáció szerinti mennyiségben" tárgyú közbeszerzési eljárása ellen nyújtott be – helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésre tekintettel az 52. § (2) bekezdés d) pontját, valamint a Kbt. 64. § (1) bekezdését, ezért ajánlatkérõt 3 000 000 Ft, azaz hárommillió forint pénzbírság megfizetésére kötelezi.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. augusztus 31-én megjelent 35. számában ajánlati felhívást tett közzé nyílt eljárás megindítására.<br>
A beszerzés tárgyát és mennyiségét az ajánlati felhívás 3. a) pontja tartalmazta: a tordasi Értelmi Fogyatékosok Otthona 200 fõt befogadó új épületének mobil bútorokkal történõ ellátása a dokumentáció szerinti mennyiségben. (200 fõre gondozotti lakószobák, 11 iroda, 25 raktár, 4 foglalkoztató, közösségi helyiségek.)<br>
A 3. c) pont szerint a részajánlattétel biztosított volt a dokumentációban részletezettek szerint:<br>
– lakószobák, elkülönítõk és elõtereik bútorzata,<br>
– irodák, irodai funkciót ellátó helyiségek bútorzata,<br>
– közösségi helyiségek bútorzata,<br>
– egyéb kiszolgáló, kiegészítõ helyiségek bútorzata.<br>
Ajánlatkérõ jogosult a részajánlatok tekintetében is eredményt hirdetni.<br>
Az ajánlati felhívás 11. pontja írta elõ az ajánlattevõk részére a pénzügyi, gazdasági és mûszaki alkalmasságuk igazolására kért adatokat és tényeket.<br>
Az ajánlati felhívás 13. pontja alapján ajánlatkérõ az összességében legelõnyösebb ajánlatot kívánta kiválasztani, az elbírálási szempontok alábbi fontossági sorrendje alapján:<br>
– a legkedvezõbb ajánlati ár (mûszaki tartalmat lefedõ),<br>
– a vállalt teljesítési határidõ,<br>
– a dokumentációban elõírtaknál kedvezõbb mûszaki paraméterek,<br>
– a legkedvezõbb jótállási, szavatossági feltételek biztosítása,<br>
– az ajánlott termékre vonatkozó referenciák.<br>
Ajánlatkérõ dokumentációt is kibocsátott, amely állt az ajánlati felhívásból, az ajánlati felolvasólapból, a részletes ajánlati feltételekbõl, a mellékletekbõl, valamint a tervdokumentációból. Ajánlatkérõ a dokumentáció 9. oldalán ismételten definiálta a részajánlatok tartalmát:<br>
Részajánlat(ok):	(nettó+áfa = összesen)<br>
lakószobák, elkülönítõk és elõtereik bútorzata<br>
irodák, irodai funkciót ellátó helyiségek bútorzata<br>
közösségi helyiségek bútorzata<br>
egyéb, kiszolgáló, kiegészítõ helyiségek bútorzata<br>
Teljes körû ajánlat:<br>
nettó ár:	áfa:	bruttó ár:<br>
A dokumentáció 13. oldalán [5. e) pontban] ajánlatkérõ ismét rögzítette, hogy részajánlat tehetõ az alábbiak szerint:<br>
– lakószobák, elkülönítõk és elõtereik bútorzata<br>
– irodák, irodai funkciót ellátó helyiségek bútorzata<br>
– közösségi helyiségek bútorzata<br>
– egyéb, kiszolgáló, kiegészítõ helyiségek bútorzata<br>
A részajánlatok összeállításához szükséges helyiségkigyûjtést a dokumentáció 1. sz. melléklete tartalmazza.<br>
Az 1. sz. mellékletben, a helyiségkigyûjtésben ismételten a korábbi csoportosítás szerint taglalta az egyes szobák funkcióját, illetve az ugyancsak a dokumentáció részét képezõ mûszaki leírás is az ajánlati felhívás szerinti részajánlati csoportosítás szerint közölte az egyes bútorok darabszámát és méreteit.<br>
A dokumentáció 16. oldalának 11. pontjában ismételten rögzítésre került, hogy az ajánlattevõ részajánlatot is jogosult tenni a dokumentáció 5. e) pontja szerint.<br>
Ajánlatkérõ a dokumentációt megvásárlók részére 1999. szeptember 27-én Tordason, helyszínen konzultációt tartott. E konzultáción – többek között – a következõ kérdés és felelet hangzott el, amit a konzultációról felvett emlékeztetõ is tartalmaz:<br>
Fodrászat, büfé, társalgó stb. egyedi bútoraira a közölt adatok ismeretében kérünk ajánlatot – valamint ha van sajátos technológiájuk, kérjük annak ismertetését is, árajánlattal. Az egyedi bútorokat a végsõ – kereskedelemben kapható –, illetve legyártott megjelenéséhez, anyagához igazodva tervezzük majd.<br>
Az 1999. október 11-i ajánlattételi határidõig a következõ ajánlatok kerültek benyújtásra. Domus és Kemabo Kft. közösen (4 változatban), Falco-Sopron (2 változatban), Gold-Büró 2000 Kft. (2 változatban), Garzon Bútor Rt. (3 változatban), Hie Office Kft., Allegro Kft., valamint Orako Kft. (2 változatban).<br>
Ajánlatkérõ az ajánlatokat megvizsgálta, értékelte, és az 1999. november 4-i eredményhirdetésen a következõ eredményt hirdette ki:<br>
I. helyezett:<br>
– A lakószobák, elõterek bútorzata részajánlat vonatkozásában az Allegro Kft. bruttó 30 337 647 Ft-os alternatív ajánlata<br>
– A közösségi helyiségek bútorzata részajánlat vonatkozásában az Allegro Kft. bruttó 11 499 570 Ft-os alternatív ajánlata<br>
– Az egyéb kiszolgáló helyiségek bútorzata részajánlat vonatkozásában az Allegro Kft. bruttó 22 103 276 Ft-os alternatív ajánlata<br>
– Az irodák, irodai funkciót ellátó helyiségek bútorzata részajánlat vonatkozásában a Garzon Bútor Rt. bruttó 7 582 183 Ft-os, "A" jelû alternatív ajánlata.<br>
II. helyezett:<br>
A Falco-Sopron Kft. az "irodák, irodai funkciót ellátó helyiségek bútorzata" részfeladat tekintetében a Garzon Bútor Rt. visszalépése esetén.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az alábbi ajánlattevõk ajánlatát érvénytelennek minõsítette:<br>
– Domus-Lánc Kft. és a KEMABO Kft. konzorcium<br>
– Gold-Büro 2000 Kft.<br>
– HIE Office Design Kft.<br>
– ORAKO Kft.<br>
Ajánlatkérõ a szerzõdést a nyertes ajánlattevõvel 1999. november 22-én megkötötte.<br>
A kérelmezõ az eredményhirdetésen írásban kérte a tájékoztatást ajánlata elutasításának indokairól. Ajánlatkérõ "Összegzés az eljárásról" címû tájékoztatójában azzal indokolta kérelmezõ ajánlatának érvénytelenségét, hogy bár formailag teljes körû ajánlatot tett, de az "A" és "B" típusú ajánlatából az egyedi bútorzatot kihagyta, ezért mûszakilag nem lehetett teljes körû ajánlatnak tekinteni.<br>
Az Orako Kft. 1999. november 23-án nyújtott be jogorvoslati kérelmet a Döntõbizottsághoz, melyben kérte az ajánlatkérõ jogsértésének megállapítását, bírság kiszabását, jogsértõ kötelezését az eljárási díj viselésére.<br>
Indoklásul elõadta, hogy a jogsértõ esemény tudomására jutásának idõpontja 1999. november 12., amikor ajánlatkérõ ajánlata érvénytelenségének indokairól a tájékoztatást megadta. Álláspontja szerint ajánlata nem volt érvénytelen, mert a részajánlattétel lehetõségét ajánlatkérõ megengedte, ezért azzal, hogy az egyéb kiszolgáló, kiegészítõ helyiségek bútorzatára nem adott ajánlatot, nem vált ajánlata érvénytelenné.<br>
Ajánlatkérõ megsértette továbbá a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(1) bekezdését azáltal, hogy a 6. sz. mellékletben a részajánlatokat nem külön-külön minõsítette.<br>
Ajánlatkérõ érdemi észrevételében elõadta, hogy jogszerûen járt el, az ajánlati felhívásban és a dokumentációban foglaltaknak megfelelõen minõsítette kérelmezõ ajánlatát érvénytelennek. Álláspontja szerint kérelmezõ teljes körû ajánlatot nem tett, mivel az ajánlat az egyéb kiszolgáló helyiségek bútorzatára ajánlatot nem tartalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(1) bekezdésének megsértésével kapcsolatos kérelmezõi álláspontra elõadta, hogy az eredményhirdetésen a részajánlatok ismertetésre kerültek, a nyilvánosság elve érvényesült. A melléklet kitöltése információs célt szolgál, a közbeszerzési eljárás érdemét ez nem érinti. Kérte annak vizsgálatát is, hogy a jogorvoslati kérelem a törvényes határidõben került-e benyújtásra. Kérte a jogorvoslati kérelemnek mint megalapozatlannak az elutasítását.<br>
A Döntõbizottság a rendelkezésre álló iratok, jogorvoslati kérelem és ajánlatkérõ érdemi észrevétele alapján megállapította, hogy a jogorvoslati kérelem megalapozott.<br>
A Döntõbizottságnak elsõdlegesen abban a kérdésében kellett állást foglalnia, hogy a jogorvoslati kérelem törvényes határidõben került-e benyújtásra. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Az iratok alapján megállapítható, hogy kérelmezõ 1999. november 4-én kért tájékoztatást ajánlatkérõtõl ajánlata érvénytelenné nyilvánításának okairól, errõl szóló tájékoztatást ajánlatkérõ 1999. november 11-én tette meg, amelyet kérelmezõ 1999. november 12-én vett kézhez. A kérelmezõ által vélelmezett jogsértés 1999. november 12-én jutott a kérelmezõ tudomására, tehát a jogorvoslati eljárás megindítására nyitva álló 15 napos határidõt ettõl a naptól kell számítani. A fentiekbõl következik, hogy az 1999. november 19-én postára adott jogorvoslati kérelem határidõben került benyújtásra.<br>
A Döntõbizottságnak másodlagosan abban a kérdésben kellett állást foglalnia, hogy kérelmezõ ajánlatát jogszerûen minõsítette-e ajánlatkérõ érvénytelennek. A Döntõbizottság megállapította., hogy kérelmezõ az ajánlati felhívásban és a dokumentációban részletesen meghatározott rész-ajánlattételi lehetõségként meghatározott csoportosításban tette meg az ajánlatát. Az elsõ három csoportra vonatkozóan teljeskörûen nyújtotta be az ajánlatot, a negyedik csoportból kihagyta az egyedi bútorzatot. A kérelmezõ ajánlata a fentiek alapján az elsõ három részajánlattétel vonatkozásában érvényes, hiszen egyértelmûen élt kérelmezõ az ajánlatkérõ által biztosított rész-ajánlattételi lehetõséggel. A negyedik csoportra benyújtott ajánlat utolsó tételét kérelmezõ azonban nem árazta be, illetve nem tett rá ajánlatot.<br>
A Döntõbizottság is észlelte a konzultáción feltett kérdésre adott ajánlatkérõi válasz ellentmondásosságát, azonban a szöveg értelmezése vonatkozásában arra az álláspontra helyezkedett, hogy a válasz nem adott felmentést a negyedik rész-ajánlattételi csoport utolsó tételének ajánlattételére.<br>
A negyedik csoportban kérelmezõ ajánlata nem felelt meg az ajánlati felhívásban és a dokumentációban foglaltaknak, e részajánlata érvénytelen. Ajánlatkérõ tárgyi közbeszerzési eljárása megengedte a részajánlattételt. A részajánlattétel megengedése esetén az ajánlatokat is ajánlati részenként kell értékelni, és ennek megfelelõen nyertest hirdetni.<br>
Részajánlattétel esetén a részajánlatot benyújtó ajánlata, amennyiben az megfelel az ajánlati felhívásban és a dokumentációban foglalt feltételeknek érvényesnek minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés szerint az ajánlatkérõ az ajánlatok felbontásakor, illetve azt követõen megállapítja, hogy mely ajánlatok érvénytelenek. A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére tekintettel az 52. § (2) bekezdés d) pontját, amikor kérelmezõ ajánlatát annak ellenére, hogy a részajánlatok tekintetében érvényes volt, azt érvénytelennek minõsítette.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(1) bekezdése alapján ajánlatkérõnek az eljárás befejezésekor az elbírált ajánlatokról írásbeli összegzést kell készíteni a 6. sz. mellékletben meghatározott minta szerint. Az összegzést az ajánlatkérõ öt évig köteles megõrizni, és azt – felhívására – a tanács rendelkezésére bocsátani. Ajánlatkérõ az eredményhirdetésen részajánlatokként jelölte meg a nyerteseket, ennek megfelelõen a tájékoztatásban is az ajánlattevõk árajánlatait is részajánlatonként kellett volna közölnie, így ajánlatkérõ megsértette a Kbt. 64. § (1) bekezdésében foglaltakat is, amikor a 6. sz. mellékletet nem a tényleges helyzetnek megfelelõen töltötte ki.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján megállapította a jogsértés megtörténtét, és az f) pont alapján bírságot szabott ki. A bírság mértékének megállapításánál figyelemmel volt a jogsértés súlyára és a közbeszerzés értékére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 20.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>