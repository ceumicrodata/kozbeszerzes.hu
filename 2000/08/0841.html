<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0841)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.355/7/1999<br>
<br>
Tárgy: a POINTER Kft. jogorvoslati kérelme a Budapesti Közlekedési Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A POINTER Marketing Reklámügynökség Kft. (1026 Budapest, Ervin u. 5. fszt. 2., a továbbiakban: kérelmezõ) jogorvoslati kérelmét, melyet a Budapesti Közlekedési Rt. (1072 Budapest, Akácfa u. 15., a továbbiakban: ajánlatkérõ) a BKV Rt. imázsának javítását célzó reklámkampány kidolgozása és bonyolítása tárgyú közbeszerzési eljárása ellen nyújtott be, elutasítja.<br>
A Döntõbizottság megállapítja, hogy kérelmezõ ajánlatának érvénytelenné nyilvánítása nem volt jogsértõ ajánlatkérõ részérõl.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. november 10-én ajánlati felhívást tett közzé nyílt eljárás megindítására a K. É. 45. számában (5826), a rendelkezõ részben írt tárgyban.<br>
Az ajánlati felhívás 5. pontjában jelezte ajánlatkérõ a dokumentáció megkérésének helyét, idejét és megvásárlásának feltételeit. A 16. pont harmadik bekezdésében pedig azt írta elõ, hogy: »Az ajánlatokat a cégjegyzésre jogosultak által cégszerûen aláírva, 3 példányban, zárt borítékban, egy példány "Eredeti" megjelöléssel kell benyújtani.«<br>
A dokumentáció 9.1. pontjában azt rögzítette ajánlatkérõ, hogy "Az ajánlatokat zárt borítékban, az ajánlattevõ nevének, címének és a tender megnevezésének feltüntetésével kell benyújtani."<br>
Az 1999. december 21-i ajánlattételi – és egyben bontási – határidõig a HUNGEXPO Kft., az ADVIOLA Kft., a NEUMAN & NEUMAN Kft., valamint kérelmezõ nyújtott be ajánlatot.<br>
Az ajánlatok bontásáról közjegyzõi tanúsítvány jegyzõkönyv készült, mely azt tartalmazza többek között, hogy az ajánlatok bontását megelõzõen ajánlatkérõ közölte, hogy az alaki elbírálás során a cégkivonat, a VPOP- és a banki igazolások vonatkozásában nem ad hiánypótlási lehetõséget. Azt is rögzítették e jegyzõkönyvben, hogy kérelmezõ ajánlata nyitott borítékban érkezett, ezért az ajánlatkérõ jogászával történt egyeztetés után, mivel az alaki elõírásoknak az ajánlat nem felelt meg, az ajánlatot érvénytelennek nyilvánították. Egyben az is megállapítást nyert, hogy kérelmezõ ajánlatából hiányzik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti nyilatkozat.<br>
Kérelmezõ 1999. december 22-én jogorvoslati kérelemmel fordult a Döntõbizottsághoz. E kérelemben elismerte azt, hogy ajánlatát nyitott borítékban adta le, ennek ellenére kifogásolta ajánlata érvénytelenné nyilvánítását, és egyben kérte ideiglenes intézkedéssel az eljárás felfüggesztését vagy azt, hogy ajánlatkérõ az eljárásba a kérelmezõt vonja be.<br>
Kérelmét alapvetõen azzal indokolta, hogy álláspontja szerint "azért maradhatott nyitva a boríték, mert nem a kiírásban megadott helyen adtuk be, ahol lett volna mód ezt leellenõrizni, hanem a bontás helyén..."<br>
Véleménye szerint a zárt boríték fogalmát sem a törvény, sem az ajánlati dokumentáció nem magyarázza.<br>
A Döntõbizottság az eljárás során rendelkezésére álló iratok alapján nem látta indokoltnak az ideiglenes intézkedés meghozatalát.<br>
Ajánlatkérõ írásos észrevételében úgy nyilatkozott, hogy tárgyalás tartása nélkül kéri a jogorvoslati kérelem elutasítását. Ezt azzal indokolta, hogy az ajánlati felhívásban és a dokumentációban is egyértelmû követelmény volt az ajánlatok zárt borítékban történõ benyújtása. E követelményre a közbeszerzésekrõl szóló 1995. évi XL. törvény (a továbbiakban: Kbt.) is több helyen tartalmaz utalást. A nyilvánosan megtartott bontás alkalmával egyértelmûen közölték a jelenlévõkkel, hogy a lezáratlan ajánlatot érvénytelenné nyilvánítják.<br>
Az ügyben az egyéb érdekeltek észrevételt nem tettek.<br>
A Döntõbizottság a rendelkezésére álló iratok, nyilatkozatok és a közjegyzõi tanúsítvány jegyzõkönyv alapján megállapította, hogy a jogorvoslati kérelem alaptalan, ezért azt elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett.<br>
A fenti kogens szabályokat összevetve az ajánlatok leadásakor és bontásakor jegyzõkönyvben is rögzített történeti tényállással és kérelmezõ ezzel azonos írásos nyilatkozatával, a Döntõbizottság kétséget kizáróan megállapította, hogy a kérelem nem alapos, mert ajánlatkérõ jogszerûen zárta ki a további közbeszerzési eljárásból kérelmezõt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés c) pontjában biztosított jogkörében eljárva a Döntõbizottság a Kbt. 88. § (1) bekezdés a) pontja szerint az alaptalan kérelmet elutasítja a rendelkezõ részben írtak szerint, tekintettel a Kbt. 88. § (2) bekezdésére is.<br>
A bírósági jogorvoslat a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 17.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>