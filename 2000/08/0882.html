<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0882)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.321/12/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása az Országos Vízügyi Fõigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) az Országos Vízügyi Fõigazgatóság (1012 Budapest, Márvány u. 1/C, továbbiakban: ajánlatkérõ) FÕBER Rt. (1075 Budapest, Rumbach S. u. 14.) közbeszerzési eljárás lefolytatásával megbízott (továbbiakban: megbízott), képviseli: dr. Hajnal László ügyvéd (1075 Budapest, Rumbach S. u. 14.) "hírközlési eszközök, berendezések tervezése, beszerzése, telepítése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, valamint a Kbt. 32. § (2) bekezdését és a Kbt. 40. § (1) bekezdését, ezért ajánlatkérõvel és megbízottjával szemben 700 000-700 000 Ft, azaz hétszázezer-hétszázezer forint bírságot szab ki.<br>
A jogsértésért felelõs dr. Varga Miklós, az OVF fõigazgatójával szemben 70 000 Ft, azaz hetvenezer forint bírságot szab ki.<br>
Kötelezi a Döntõbizottság az ajánlatkérõt és dr. Varga Miklóst, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, felek tárgyaláson tett nyilatkozatai alapján az alábbi tényállást állapította meg.<br>
Árvízvédelmi szempontból hazánk legveszélyeztetettebb területe a Felsõ-Tisza-vidék, melynek szerves része a Bodrogköz.<br>
Az árvízvédelmi rendszerelemek, töltések, folyómedrek infrastruktúrája, árvízi elõrejelzõ- és riasztórendszere, valamint hírközlési rendszere jelentõs fejlesztésre szorul. A hírközlési rendszerrel szemben támasztott igény, valamint az árvízvédelmi információs rendszer fejlesztésének általános célkitûzése, hogy növelje a rendszer mûködésének üzembiztonságát, az árvízi riasztás és elõrejelzés pontosságát, valamint idõelõnyét.<br>
Megvalósításukra az 1998–1999. évi árvizek tapasztalatai alapján a 2055/1999. (III. 26.) Kormányhatározat teremtette meg a lehetõséget. Ajánlatkérõ a kormányhatározat alapján a felsõ-Tisza-vidéki többletfeladatok elvégzésére megbízást adott az OVIBER Kft.–FÕBER Rt. konzorciumnak. A megbízási szerzõdést felek 1999. június 18-án kötötték meg. A szerzõdés l. számú melléklete tartalmazta a megvalósítandó feladatok jegyzékét a Felsõ-Tisza-vidéki Vízügyi Igazgatóság, illetve az Észak-magyarországi Vízügyi Igazgatóság mûködési területére történõ bontásban.<br>
A megbízási szerzõdést felek 1999. június 29-én módosították, melynek lényege, hogy a feladatok elvégzését a megbízottak, azaz a FÕBER Rt. és OVIBER Kft. egymás között megosztotta oly módon, hogy az Észak-magyarországi Vízügyi Igazgatóság mûködési területén megvalósítandó feladatokat a FÕBER Rt., a Felsõ-Tisza-vidéki Vízügyi Igazgatóság területén megvalósítandó feladatokat az OVIBER Kft. végzi el oly módon, hogy saját feladatkörét illetõen a megbízottak mindegyike kizárólagos jog- és hatáskörrel, valamint felelõsséggel jár el.<br>
A hírközlési és informatikai bõvítések beszerzésére a pénzügyi fedezetet biztosító engedélyokirat 1999. július 7-én került aláírásra, melyet a Magyar Államkincstár 1999. augusztus 2-án igazolt vissza. A megvalósítás ütemét az okirat 1999. július 1-jétõl december 31-ig terjedõ idõben határozta meg. Az engedélyokirat mellékletét képezte a hírközlõ és információs rendszer fejlesztését képezõ gépjegyzék, mely 11 tételt sorol fel. Ezek között található URH-átjátszó berendezés, URH-rádió, URH-telefon, interface-berendezések, hordozható szervizanalizátor, telefonközpont, telefonkészülékek, számítógép-konfigurációk és vízmércetávjelzõ berendezés.<br>
Az ajánlatkérõ 1999. szeptember 17-én és október 13-án egyeztetést folytatott a megbízott képviselõjével. Az 1999. szeptember 17-én készült jegyzõkönyv lényegében azt tartalmazta, hogy a beszerzésnek az engedélyokiratban meghatározott összeghatáron belül kell maradnia, az eszközök megválasztásánál döntõ szempont, hogy az üzemeltetõ ÉVIZIG meglévõ eszközállományához illeszkedjen. Az 1999. október 13-i jegyzõkönyv megismétli, hogy a beszerzések teljes pontosítását az ÉVIZIG szakembereivel kell elvégezni. A hírközlõhálózat üzemeltetését a Hidrotel Kft. végzi, javasolják ennek a cégnek a felkérését a tervezési munkák elvégzésére. Ajánlatkérõ képviselõje 1999. október 15-én levélben megkereste a Hidrotel Kft.-t azzal a megbízással, hogy az URH-rendszer engedélyezéséhez, illetve kivitelezéséhez szükséges terveket elkészítse, és a szakhatósági, illetve hírközlési felügyeleti engedélyeket beszerezze. A Hidrotel Kft. kapacitás hiánya miatt a megbízást nem fogadta el. Az ÉVIZIG a beszerzendõ eszközökre vonatkozó adatszolgáltatását 1999. október 25-én adta meg.<br>
Ezt követõen a FÕBER Rt. hirdetmény közzététele nélküli tárgyalásos eljárást indított 1999. november 10-én hírközlési eszközök, berendezések tervezése, beszerzése, telepítése tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választásának indokaként ajánlatkérõ hivatkozott arra, hogy az 1998–1999. évi tiszai és bodrogközi árvíz és belvíz során a védekezésben jelentõs hátrányt okozott a nem megfelelõ kommunikációs ellátottság.<br>
A gyors és hatékony árvízvédekezéshez szükséges a térség elavult és hiányos hírközlõrendszerének azonnali fejlesztése. A hírközlõrendszer az OVF által ágazatilag elõírt paraméterekkel és teljesítményekkel kell hogy rendelkezzen. A beszerzésre fordítható igen rövid idõ indokolta a választott eljárást.<br>
Az ajánlati felhívásban a beszerzés tárgya és mennyisége részletesen meghatározásra került. Az ajánlattevõknek egyrészt az UHR-rádiókat, URH-telefon interface-berendezéseket, telefonalközpont berendezéseit, telefonokat kellett szolgáltatniuk, továbbá feladatuk volt a bodrogközi URH-hálózat rendszertechnikai tervének elkészítése és a frekvenciakijelölési határozat megszerzése, illetve ezen berendezések hatósági engedélynek megfelelõ telepítése és építése. Az ajánlati felhívás szerint a teljesítés határideje a tervezés, engedélyeztetés, készülékek beszerzése esetén 1999. december 15-e, a teljes befejezés (építés, telepítés, üzembe helyezés) vonatkozásában 2000. június 30. Az egyéb feltételek között ajánlatkérõ kikötötte, hogy szerzõdéskötésre csak a tervezés, engedélyeztetés és készülékek beszerzése tárgyában kerül sor. Az építés, telepítés és üzembe helyezés tárgyában a pénzügyi fedezet függvényében 2000. március 30-ig nyilatkozik ajánlatkérõ a szerzõdéskötésrõl, illetõleg az attól való elállásról.<br>
Az ajánlatok benyújtásának, tárgyalás tartásának és eredményhirdetésnek az idõpontja 1999. november 17-e volt. Ajánlattételre felhívást kapott a Fercom Kommunikációs Kft., AMCO Magyar–Amerikai Kereskedelmi és Szolgáltató Kft., DND Telecom Center Kft., ALFA-VOX Egyesület és Radiocoop Bt. Az ajánlati felhívás alapján ajánlatot tettek: Fercom Kft., AMCO Kft., és az ALFA-VOX Egyesület.<br>
Ajánlatkérõ a beérkezett három ajánlatot elbírálta, és a nyertes ajánlattevõvel, az ALFA-VOX Egyesülettel a szerzõdést 1999. november 29-én megkötötte. A Döntõbizottság Elnöke 1999. november 29-én eljárást kezdeményezett a Döntõbizottságnál az ajánlatkérõ közbeszerzési eljárása ellen. Álláspontja szerint a hirdetmény közzététele nélküli tárgyalásos eljárási forma alkalmazása nem jogszerû, mert a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint ajánlatkérõ hirdetmény közzététele nélküli tárgyalásos eljárást akkor alkalmazhat, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A rendkívüli árvízvédelmi fejlesztés körében 1999. évi többletfeladatként nem került meghatározásra a tárgybani beszerzés. Ennek hiánya pedig, ha az 1998-as árvíz és belvíz során is jelentõs hátrányt okozott és a beszerzés mind ez idáig elmaradt, ajánlatkérõ mulasztására vezethetõ vissza. Ajánlatkérõnek egyébként a teljes fedezet sem állt rendelkezésére, hiszen 2000. március 30-ig nyilatkoznak a szerzõdéskötésrõl a pénzügyi fedezet függvényében.<br>
Indítványozta a rendkívüli sürgõsséget megalapozó körülmények fennálltának vizsgálatát. Indítványozta a jogsértés megállapítását, ajánlatkérõvel, illetve a jogsértésért felelõs személlyel szembeni bírság alkalmazását.<br>
Ajánlatkérõ érdemi észrevételében elõadta, hogy a rendkívüli sürgõsséget megalapozó körülmények fennálltak, és ez nem ajánlatkérõ mulasztására vezethetõ vissza. Többletfeladatként 1999. évben egyértelmûen meghatározásra került a hírközlõ eszközök fejlesztése.<br>
Az 1999. augusztus 2-án kelt beruházási engedélyokirat biztosította a beszerzéshez szükséges fedezetet, de a terület lefedettségét vizsgálni kellett, és csak ennek függvényében lehetett meghatározni azokat a beszerzendõ készülékeket és rendszereket, amelyek az ajánlati felhívásban meghatározásra kerültek. A rendelkezésre álló pénzügyi forrásokat pedig 1999. december 31-ig fel kellett használni. A pénzügyi fedezet 1999. évre rendelkezésre állt, 2000. évre azonban nem. Az viszont ismert volt, hogy az antennaépítés 1999-ben nem fejezhetõ be, és a maradványpénzekrõl 2000. március 30-ig történik meg a döntés, ezért ajánlatkérõ 2000. évre még nem vállalhatott.<br>
A fentiek miatt került sor november elején a hirdetmény közzététele nélküli tárgyalásos eljárás indítására, hogy a beszerzés még ez évben megvalósuljon, és a rendelkezésre álló keretösszeg felhasználásra kerüljön.<br>
Az ajánlatkérõ képviselõje a tárgyaláson nyilatkozott, hogy a közbeszerzések lefolytatásáért ajánlatkérõ részérõl dr. Varga Miklós fõigazgató felelõs.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A tárgyalásos eljárásra vonatkozóan ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az ajánlati felhívásban a hirdetmény közzététele nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A fenti törvényhely alkalmazására tehát abban az esetben van lehetõség, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt ez a helyzet nem állhat elõ az ajánlatkérõ mulasztásából.<br>
Jelen eljárásban a beszerzés lehetõségét a 2055/1999. (III. 26.) Kormányhatározat teremtette meg. Ajánlatkérõ a kormányhatározatból eredõ feladatait meghatározta, és ennek alapján kötött 1999 júniusában szerzõdést a FÕBER Rt.-vel a feladatok végrehajtására, illetve a pénzügyi fedezet megteremtéséhez szükséges lépéseket is elvégezte.<br>
A FÕBER Rt. 1999. július 1-jétõl a megbízási szerzõdés alapján már a feladatainak elvégzését megkezdhette.<br>
Ebben az idõpontban a beszerzés tárgya is ismert volt, hiszen az 1999. július 7-én kelt, illetve 1999. augusztus 2-án visszaigazolt pénzügyi fedezet rendelkezésre állását biztosító engedélyokirat azt nevesítve tartalmazta, és a teljesítést 1999. december 31-ben állapította meg.<br>
A rendelkezésre álló iratokból az állapítható meg, hogy sem július, sem augusztus hó folyamán a beszerzésre vonatkozóan sem ajánlatkérõ, sem a megbízottja intézkedéseket nem tett. A becsatolt, 1999. szeptember 17-i jegyzõkönyv is csupán azt rögzítette, hogy a beszerzést az engedélyokiratban meghatározott pénzügyi keretek között kell megvalósítani, illetve, hogy az ÉVIZIG meglévõ eszközállományához kell igazítani. Az 1999. október 13-i jegyzõkönyv szerint erre az idõpontra sem jutott a beszerzés elõkészítése lényegesen elõbbre, az ÉVIZIG-gel való egyeztetés szükségessége továbbra is fennállt, továbbá ekkor döntöttek arról, hogy a hírközlõhálózat tervezésére a Hidrotel Kft.-t kérik fel. Az ÉVIZIG ezt követõen 1999. október 25-én kelt iratában adta meg a kért adatszolgáltatást.<br>
A Döntõbizottság álláspontja szerint ajánlatkérõnek, illetve megbízottjának 1999. július hónaptól kezdõdõen kellõ idõ állt rendelkezésre jelen beszerzés tárgyát más – pl. nyílt – eljárási forma alkalmazásával beszerezni.<br>
Ajánlatkérõ, illetve megbízottja a jogorvoslati eljárásban nem igazolta, hogy a beszerzés tárgyát képezõ eszközök meghatározására a megfelelõ idõben a szükséges lépéseket megtette.<br>
Az 1999. augusztus 2-át közvetlenül követõ idõszakban a közbeszerzési eljárás elõkészítését nem kezdték meg, csak október 15-én kérték fel a Hidrotel Kft.-t a tervezési feladatokra, valamint az ÉVIZIG-et az adatszolgáltatásra. Mindezekre tekintettel ajánlatkérõ, illetve megbízottja mulasztására vezethetõ vissza a rendkívüli sürgõsség bekövetkezése. Döntõbizottság ajánlatkérõ tanúmeghallgatásra vonatkozó indítványának nem tett eleget, mert a tárgyaláson megjelentek és nyilatkoztak azok a személyek, akik a közbeszerzési eljárásban és annak elõkészítésében tevõlegesen részt vettek.<br>
A Döntõbizottság megállapította továbbá, hogy az ajánlati felhívásnak az a része, mely a hírközlõantenna építése, telepítése és üzembe helyezése tárgyában került kiírásra, jogszabálysértõ az alábbiak miatt: a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint ajánlatkérõ ajánlati felhívását akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Ajánlatkérõ pénzügyi fedezettel, illetve azon ígérvénnyel, hogy a pénzügyi fedezet 2000. évben is rendelkezésére áll, nem rendelkezett. Ezt a tényt ajánlatkérõ maga sem vitatta, hiszen az ajánlati felhívásban a 2000. évre tervezett beszerzés vonatkozásában a pénzügyi fedezet függvényében fenntartotta magának a jogot a szerzõdéstõl való elállásra. Nem fogadta el a Döntõbizottság ajánlatkérõ azon védekezését, mely szerint amennyiben az antennaépítésre és -telepítésre is 1999-ben megköti a szerzõdést, úgy a fedezetet feltehetõleg biztosítják részükre 2000-ben.<br>
Az antenna építése és telepítése építési beruházásnak minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése alapján az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, megfelelõség tanúsítása és ellenõrzése, a minõségbiztosítási rendszer tanúsítása) adni. Ennek alapján a közbeszerzési eljárás keretében megvalósuló építési beruházás esetében az ajánlati felhívás dokumentációjának részletes mûszaki tartalmáról az 1/1996. (II. 7.) KTM rendelet rendelkezik, a dokumentációt a jogerõs építési engedély meglétéhez köti.<br>
Jelen esetben egy közbeszerzési eljárás keretében az antenna tervezésére és kivitelezésére egyidejûleg ajánlati felhívást nem lehetett volna közzétenni. Ezen beszerzési rész vonatkozásában a rendkívüli sürgõsség fennállásáról azért sem beszélhetünk, mert az ajánlatkérõ a teljesítés határidejét 2000. június 30-ában állapította meg, tehát a teljesítés nem volt számára sürgõs, a távoli határidõ mellett egyéb eljárásfajta alkalmazására is lehetõsége lett volna.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, f) pont alapján bírság kiszabását alkalmazta úgy az ajánlatkérõvel, mint a megbízottjával szemben, valamint a jogsértésért felelõs személlyel szemben.<br>
A bírság összegének a Kbt. szerinti minimumban történõ megállapításánál a beszerzés tárgyának értékét, az elkövetett jogsértés súlyát, valamint azt vette figyelembe, hogy a Kbt. módosult szabályai a közbeszerzési eljárás idõszakában még nem váltak a mindennapos gyakorlat részévé. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. január 7.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>