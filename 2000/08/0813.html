<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0813)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.293/27/1999<br>
<br>
Tárgy: Cansys Informatikai Kft. jogorvoslati kérelme Okmányfejlesztõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kotmayer Zalán (1011 Budapest, Fõ u. 12. V.) ügyvéd által képviselt Cansys Informatikai Kft. (1077 Budapest, Wesselényi u. 13., továbbiakban: kérelmezõ) Jutasy és Társai Ügyvédi Iroda (ügyintézõ dr. Jutasy György ügyvéd, 1054 Budapest, Alkotmány u. 31. IV. 17.) által képviselt Okmányfejlesztõ Kht. (1148 Budapest, Róna út 54–56., továbbiakban ajánlatkérõ), "az 1999. évben kialakítandó 152 okmányiroda informatikai információs és irodatechnikai felszerelése, ennek keretében az okmányprojekt által támasztott követelményeket kielégítõ informatikai, információs és irodatechnikai berendezések szállítása, üzembe helyezése, az okmányok elõállításához szükséges alkalmazói (igazgatási, informatikai és ügyviteli) rendszer kifejlesztése, rendszerintegrációja, valamint ügyintézõk oktatása" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság kérelmezõ jogorvoslati kérelme, az ajánlatkérõ érdemi észrevétele, 1999. december 14-én megtartott nyilvános tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította meg.<br>
Az ajánlatkérõ a K. É. 1999. augusztus 25-én megjelent 34. számában 4683 sz. részvételi felhívással indított, tárgyalásos gyorsított eljárásról szóló felhívást tett közzé. Az eljárásfajta választását azzal indokolta, hogy a közbeszerzési eljárás tárgyát képezõ feladatot meghatározó, a polgárok személyi adatainak kezelésével összefüggõ, egyes törvények módosításáról szóló 1999. évi LXXII. törvényt az Országgyûlés 1999. június 22-i ülésnapján fogadta el, az ezzel összefüggõ kormányhatározat 1999. július 23-án került közzétételre. A törvény irányadó rendelkezései 2000. január 1-jén lépnek hatályba.<br>
A teljesítés helyeként meghatározta az okmányirodák, a BM Központi Adatfeldolgozó, Nyilvántartó és Választási Hivatal, valamint 19 megyei és fõvárosi TÁKISZ telephelyeit.<br>
Teljesítés határidejét a szerzõdés megkötésétõl folyamatosan, legkésõbb 2000. január 1-jéig határozta meg. Ajánlattételre felhívta a Siemens Rt.-t, IBM Magyarország Kft.-t, Albacom Rt.-t, Unisys Informatikai Rendszerek Magyarország Kft.-t, ICL Hungary Kft.-t, Selectrade Számítástechnikai Szolgáltató Kft.-t, Synergon Informatikai Rt.-t, Hewlett Packard Magyarország Kft.-t, EDS Elektronikus Adatrendszer Kft.-t.<br>
1999. október 19-én a Synergon Rt., a Siemens Rt., a Magyar Posta és az EDS Elektronikus Adatrendszer Kft. nyújtotta be ajánlatát.<br>
Az EDS Elektronikus Adatrendszer Kft. ajánlatában alvállalkozóként megjelölésre került a jelen jogorvoslati eljárás kérelmezõje, a Cansys Informatikai Kft., az 1999. október 18-án közte és az ajánlattevõ között létrejött együttmûködési megállapodás alapján.<br>
Ajánlatkérõ 1999. október 25-én, 28-án és 29-én tárgyalt az ajánlattevõkkel, akik végsõ ajánlati áraikat 1999. november 1-jén adták meg. Az eredményhirdetésre 1999. november 3-án került sor, ahol nyertesként a Siemens Rt.-t hirdették ki, és a szerzõdést 1999. november 9-én megkötötték.<br>
Kérelmezõ 1999. november 16-án nyújtott be jogorvoslati kérelmet a Döntõbizottsághoz. Sérelmezte az ajánlatkérõ ajánlati felhívásának, illetõleg a rendelkezésre bocsátott dokumentáció tartalmát, mert álláspontja szerint nem volt megfelelõen kialakítva az elbírálási szempontok mellé rendelt súlyozás, illetõleg nem határozta meg ajánlatkérõ a törvényben meghatározott módon a közbeszerzés tárgyát, valamint álláspontja szerint nem a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint hozta meg az eljárást lezáró döntését. Álláspontja szerint továbbá a nyertes ajánlattevõ Siemens Rt. vonatkozásában összeférhetetlenségi ok áll fenn, mert a közbeszerzési eljárás elõkészítésében részt vett, így az õ ajánlatát ajánlatkérõnek érvénytelenné kellett volna nyilvánítania.<br>
Ajánlatkérõ a jogorvoslati kérelem elutasítását kérte.<br>
Elsõdlegesen részben ügyfélképesség hiányára, részben elkésettségre, másodlagosan alaptalanság címén kérte a jogorvoslati kérelem elutasítását. Álláspontja szerint az ajánlati felhívás és a dokumentáció tartalmának vitatására elkésettség miatt már nincs lehetõség, illetõleg álláspontja szerint kérelmezõnek, mint alvállalkozónak ügyfélképessége nincs, figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére. A közbeszerzési eljárás során tárgyalást az EDS Elektronikus Adatrendszer Kft.-vel folytattak, nem pedig a kérelmezõ alvállalkozóval, így érvényes nyilatkozatot a jogorvoslati eljárásban is a tényleges ajánlattevõ tehet, nem pedig az alvállalkozó, így ezen jogorvoslati eljárásnak a kérelmezõ jogalanya nem lehet. Elõadta továbbá, hogy jogszerûen folytatta le a közbeszerzési eljárást és hozta meg az eljárást lezáró döntését, melynek során nem kellett a Siemens Rt. ajánlatát érvénytelennek nyilvánítania, mivel vele szemben a Kbt.-ben megjelölt összeférhetetlenségi ok nem állt fenn.<br>
Siemens Rt. érdemi észrevételében elõadta, hogy álláspontja szerint jogszerûen járt el ajánlatkérõ a közbeszerzési eljárása során. Nem vett részt jelen közbeszerzési eljárás elõkészítésében és összeférhetetlenségi ok nem áll fenn reá vonatkozóan. Vitatta a kérelmezõ ügyfélképességét, mert nézete szerint a az ajánlatot benyújtó EDS Elektronikus Adatrendszer Kft. nyilatkozatot sem tett ebben a jogorvoslati eljárásban, így nem lehet összhangban az ajánlattevõ érdeke a kérelmezõ jogorvoslati kérelmével. Ezért ebben az esetben nem lehet kiterjesztõen értelmezni az alvállalkozó ügyfélképességét, így vitatta, hogy ebben a jogorvoslati eljárásban jogorvoslati kérelem benyújtásának joga megilletné kérelmezõt.<br>
A Döntõbizottság eljárása során megvizsgálta, hogy kérelmezõ rendelkezik-e ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ, vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, veszélyezteti.<br>
A becsatolt iratokból megállapítható volt, hogy a kérelmezõ nem ajánlatkérõ, nem ajánlattevõ, hanem az egyik ajánlattevõ, az EDS Elektronikus Adatrendszer Kft. alvállalkozója.<br>
A Döntõbizottságnak azt kellett vizsgálata tárgyává tenni, hogy mint alvállalkozónak a jogát, jogos érdekét mennyiben sértette, veszélyeztette törvénybe ütközõ tevékenység vagy mulasztás a jelen közbeszerzési eljárás során.<br>
A Döntõbizottság a jogorvoslati eljárás megindításáról a jogorvoslati kérelem egyidejû megküldésével értesítette az ajánlattevõ EDS Elektronikus Adatrendszer Kft.-t. Ezen ajánlattevõ érdemi nyilatkozatot nem tett, majd ezt követõen a Döntõbizottság 1999. december 10-én kelt felhívásában ismételten megkereste ajánlattevõt azzal, hogy tegyen határozott nyilatkozatot arra vonatkozóan, hogy sérelmesnek tartja-e a jogorvoslati kérelem szerint az ajánlatkérõ közbeszerzési eljárását, és amennyiben ezt a nyilatkozatát nem teszi meg, a Döntõbizottság úgy értékeli, hogy a jogorvoslati kérelemben foglaltak jogát vagy jogos érdekét nem sértik, nem veszélyeztetik. Az ajánlattevõ mind a mai napig erre vonatkozó határozott nyilatkozatot nem tett. A Döntõbizottság álláspontja szerint az alvállalkozó csak akkor jogosult önállóan eljárni közbeszerzési eljárásban, ha a fõvállalkozó erre kifejezetten felhatalmazza, illetve ha az igényérvényesítés akaratával, érdekeivel egyezõen történik.<br>
A Döntõbizottság álláspontja szerint jelen eljárásban ajánlattevõ fõvállalkozó akaratával szemben fellépõ alvállalkozót jelen jogorvoslati eljárásban mint egyéb érdekeltet figyelembe venni nem lehet. A Döntõbizottság nézete szerint a közbeszerzési eljárásban az alvállalkozónak külön feladata, önálló jogosultsága nincs, hiszen a közbeszerzési eljárást lezáró döntés alapján megkötendõ szerzõdés szerint a szerzõdést kötõ fél a nyertes ajánlattevõ és nem pedig az alvállalkozó. A közbeszerzési eljárás során az alvállalkozó ajánlata sem jelenik meg önállóan, így az ajánlattevõvel azonos ügyfélképességi minõséggel nem rendelkezhet alvállalkozó.<br>
A fõvállalkozó akaratával szemben fellépõ alvállalkozót jelen esetben egyéb érdekeltként figyelembe venni nem lehetett, így nem jogosult a jogorvoslati kérelem benyújtására.<br>
A Döntõbizottság a kérelmezõ jogorvoslati kérelmét ügyfélképesség hiányára tekintettel érdemi vizsgálat nélkül hivatalból elutasította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, figyelemmel a Kbt. 79. § (3) bekezdésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 20.<br>
<br>
Dr. Eke Pekács Tibor s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>