<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5776)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.251/8/2000<br>
<br>
Tárgy: a Siemens Rt. jogorvoslati kérelme a Fõvárosi Önkormányzat Bajcsy-Zs. Kórház közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Tímár Júlia jogtanácsos által képviselt Siemens Rt (1143 Budapest, Gizella u. 51–57., továbbiakban: ajánlatkérõ) jogorvoslati kérelmét – melyet a Fõvárosi Önkormányzat Bajcsy-Zsilinszky Kórház (1106 Budapest, Maglódi út 89–91.) "az ajánlati dokumentációban részletezett mûszaki specifikációjú 10 db lélegeztetõgép" tárgyú közbeszerzési eljárása ellen indított – a Döntõbizottság elutasítja.<br>
Megállapítja, hogy ajánlatkérõ eljárása nem volt jogsértõ.<br>
Az eljárásban felmerült költségeiket a felek saját maguk viselik.<br>
A határozat ellen fellebbezésnek nincs helye. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. április 5-én megjelent 14. számában, a rendelkezõ részben megjelölt beszerzés tárgyában. A beszerzésre kerülõ készülék mennyiség keretében 5 db magas tudásszintû, 4 db közepes tudásszintû, 1 db speciális tudásszintû lélegeztetõgépet kívánt ajánlatkérõ beszerezni. A felhívásra részajánlatot is lehetett tenni a dokumentációban meghatározott módon.<br>
Az ajánlatok elkészítéséhez ajánlati dokumentációt készített, melyben – többek között – meghatározta a készülékekkel szemben támasztott mûszaki követelményeit. A dokumentáció 3.3.1. pontjában a magas tudásszintû lélegeztetõgépekre vonatkozóan elõírta: "Kompakt kialakítás és alacsony energiafogyasztás (<120 VA), az értéket kérjük megadni", a 3.4. a) pontban pedig megkövetelte a biztonságos mûködést szabályzó, elengedhetetlen alarm (vészjelzés) funkcióknak való megfelelést alapkiépítés szinten.<br>
Az ajánlattételi határidõre, május 18-ra az 5 db magas tudásszintû lélegeztetôgépre 6 ajánlat érkezett ajánlatkérôhöz: a kérelmezô, a Picovent Kft., az Anamed Kft., a Medaqua Kft., a Conex Medical Kft. és a Medirex Rt. ajánlata.<br>
Ajánlatkérõ döntés-elõkészítõ bizottsága május 30-án értékelte az ajánlatokat, és a szóban forgó kategóriában az Anamed Kft. ajánlatát javasolta nyertesnek. A bizottság az ajánlati dokumentáció 3.3.1. pontjának és 3.4. a) pontjának való megfelelés hiányára hivatkozva a kérelmezõ ajánlatának érvénytelenségét állapította meg.<br>
A június 5-én tartott eredményhirdetésen a bizottság javaslatának megfelelõen került kihirdetésre ajánlatkérõ döntése: a nyertes az Anamed Kft. ajánlata. Az eredményhirdetésen a kérelmezõ nem jelent meg, ajánlatkérõ õt a június 15-én kézhez vett levél mellékletét képezõ "Összegzés az eljárásról" dokumentum megküldésével értesítette ajánlata érvénytelenné nyilvánításáról.<br>
Kérelmezõ június 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlattevõt hirdetett ki nyertesnek, akinek ajánlatában megadott Galileo típusú készülék energiafogyasztása ténylegesen magasabb az elõírt 120 VA-nél, az a kérelemhez mellékelt használati utasítás és az interneten közölt adatok szerint valójában 230 VA. Közölte, hogy ezeket az adatokat frissen szerezte be, nem tartja valószínûnek, hogy a nyertes által megajánlott készülék energiafogyasztása rövid idõ alatt nagymértékben megváltozott volna.<br>
Kifogásolta, hogy ajánlatkérõ az "Összegzés az eljárásról" dokumentumot a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdésében elõírt határidõn túl küldte meg részére a nyilvánvalóan téves dátumozású, május 8-i, részére június 15-én kézbesített levéllel. Ennek a levélnek a mellékleteként kapta meg a bontási jegyzõkönyvet is.<br>
Kérte a jogsértés megállapítását, ajánlatkérõ eljárást lezáró döntésének megsemmisítését, valamint ideiglenes intézkedésként a szerzõdéskötés megtiltását.<br>
Ajánlatkérõ a június 27-én kelt észrevételében kérte a jogorvoslati kérelem elutasítását. Elõadta, hogy az eljárás során csak azokat az adatokat vehette figyelembe, amelyek az ajánlatban szerepeltek, használati utasítással és Internet-hozzáférhetõséggel nem rendelkeztek. Döntését szakmai bizottság véleményére alapította, melynek tagjai kórházi szakemberek, orvosszakértõk voltak.<br>
Kérelmezõnek az "Összegzés az eljárásról" dokumentum késedelmére alapított kifogásával szemben elõadta, hogy a dokumentumot a június 5-én tartott eredményhirdetéstõl számított 5 munkanapon belül, június 13-án postai kézbesítés céljára feladta, így a törvényes határidõt betartotta.<br>
Észrevételéhez csatolta a levél ajánlott küldeményként történõ feladása igazolására a postai kézbesítõkönyv kivonatos másolatát.<br>
Az Anamed Kft. a június 26-án kelt észrevételében kérte a jogorvoslati kérelem elutasítását. Elõadta, hogy az általa ajánlott készülék energiafogyasztása megfelel az ajánlati dokumentációban foglalt elõírásnak, állítása igazolására becsatolta az Országos Kórház- és Orvostechnikai Intézet által 1998. szeptember 14-én készített laboratóriumi vizsgálati jegyzõkönyvet, melyben a Galileo típusú 1089 gyártási számú, a Hamilton Medical Ag által gyártott készülék teljesítményfelvételeként 50,6 VA van feltüntetve. Becsatolta továbbá a készülékre vonatkozó ORKI minõsítõ határozatot, a MEEI megfelelõségi tanúsítványt és a CSA mérési jegyzõkönyvet, mely okiratokat egyébként az ajánlata is tartalmazta.<br>
A Döntôbizottság a felek írásos észrevételei és a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján ajánlattevõnek az ajánlati felhívásban, illetõleg dokumentációban meghatározott tartalmi és formai követelményeknek megfelelõen kell ajánlatát elkészítenie, az 52. § (2) bekezdés d) pontja szerint érvénytelen az ajánlat, amelyik e kritériumnak nem felel meg.<br>
A Döntõbizottság megvizsgálta a nyertes ajánlatát és megállapította, hogy a nyertes ajánlatában a készülék energiafogyasztásaként "max. 120 VA" szerepel. Ezt az adatot a nyertes az ajánlatban az ORKI 98/31/7269/3. számú laboratóriumi vizsgálati jegyzõkönyvvel támasztotta alá, miszerint a készülék teljesítményfelvétele (ami azonos mûszaki paramétert jelent az energiafogyasztással) 50,6 VA. Becsatolta továbbá ajánlatához a Canadian Standards Association minõsítõ intézet mérési jegyzõkönyvét, miszerint a készülék energiafogyasztása 62 VA.<br>
A nyertes ajánlattevõ tehát valós adatot szolgáltatott a készülék szóban forgó paraméterére nézve, ez a paraméter megfelelt az ajánlati dokumentáció 3.3.1. pontjában foglalt elõírásnak.<br>
A Döntõbizottság megállapítja, hogy a nyertes ajánlata érvényes.<br>
Kérelmezõ kifogásolta, hogy ajánlatkérõ az "Összegzés az eljárásról" dokumentumot késedelmesen küldte meg részére.<br>
A Kbt. vonatkozó rendelkezése, a 61. § (1) bekezdés így szól: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének kihirdetése során ismertetni kell, és azt az eredményhirdetést követõ 5 munkanapon belül meg kell küldeni az összes ajánlattevõnek."<br>
Az eredményhirdetés június 5-én (hétfôi napon) volt. Az ezt követõ 5. munkanap június 13-ára (keddi napra) esett, tekintettel arra, hogy június 12-e is munkaszüneti nap volt.<br>
A Döntõbizottság megállapítja, hogy ajánlatkérõ a dokumentum megküldésére irányuló kötelezettségének határidõben eleget tett.<br>
Kérelmezõ kifogásolta azt is, hogy a bontási jegyzõkönyvet ajánlatkérõ a törvényes határidõhöz képest késedelmesen küldte meg részére.<br>
Kérelmezõ ezen kifogása elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdése e kérdésben ekként rendelkezik: "Az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek. Az ajánlatok bontása május 18-án volt, az ezt követõ naptól számított 5. munkanap május 25-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást a Kbt. szabályait sértõ esemény tudomásra jutásától számított 15 napon belül lehet kérelmezni. Kérelmezõnek a vélelmezett 5 napos kézbesítési határidõt figyelembe véve május 31-én jutott tudomására az, hogy a bontási jegyzõkönyvet nem kapta meg. Május 31-tõl, a tudomásszerzés idõpontjától számítva a jogorvoslati kérelem június 20-án történt elôterjesztéséig a 15 napos jogvesztõ határidõ letelt, a kérelem e vonatkozásban tehát elkésett:<br>
A Döntõbizottság fentiekre tekintettel a jogorvoslati kérelmet részben megalapozatlanság, részben elkésettség címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. július 5.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>