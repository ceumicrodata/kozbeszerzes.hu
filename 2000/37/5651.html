<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (5651)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
lkt. sz.: D.295/16/2000<br>
<br>
Tárgy: Németh és Társa Kft. jogorvoslati kérelme a Szombathely Megyei Jogú Városi Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Németh és Társa Kft. (2092 Budakeszi, Hajnalka u. 19., képviseli: dr. Kurtyán Edit ügyvéd, 1024 Budapest, Margit krt. 27. I/1., a továbbiakban kérelmezõ) jogorvoslati kérelmét, melyet a Szombathely Megyei Jogú Város Önkormányzata (9700 Szombathely, Kossuth L. u. 1–3., a továbbiakban: ajánlatkérô) "korszerû, mûanyag borítású atlétikai pálya építése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. április 5-én ajánlati felhívást tett közzé nyílt eljárás megindítására a K. É. 14. számában (1253), a rendelkezõ részében írt tárgyban. Ajánlatkérõ rész-, illetve többváltozatú ajánlatot nem fogadott el. A felhívás 11. pontjában az ajánlattevõk alkalmassága igazolására az alábbi elõírásokat tette:<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
Pénzügyi, gazdasági alkalmasság igazolása:<br>
– Számlavezetõ pénzintézet 90 napnál nem régebbi nyilatkozata az ajánlattevõ fizetõképességének megítéléséhez, az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan eleget tesz-e,<br>
– 60 napnál nem régebbi cégadatok, cégkivonatok, az utolsó 3 év gazdasági helyzetét dokumentáló, hitelesített mérlegadatok.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerinti igazolások és nyilatkozatok.<br>
Mûszaki alkalmasság igazolása:<br>
– Igazolások és nyilatkozatok a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–g) pontjaiban és a (3) bekezdésben foglaltak szerint, mind a saját, mind a 10%-nál nagyobb mértékben bevonni szándékozott alvállalkozók részérõl.<br>
– A beruházóktól referenciaigazolások szükségesek.<br>
– A 10%-nál nagyobb mértékben bevonni kívánt alvállalkozók megnevezése.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
– Amennyiben nincs az elmúlt 5 évben a közbeszerzés tárgyával azonos tartalmú és nagyságrendû igazolt és minõsített referenciája.<br>
– Kedvezõtlen likviditási mutatók.<br>
Az ajánlatok elbírálásának szempontját a 13. pont határozta meg:<br>
a) Az ajánlatok elbírálásának szempontja: ajánlatkérõ az összességében legelõnyösebb ajánlatot fogadja el.<br>
b) A 34. § (3) bekezdésében foglaltak:<br>
Részszempontok	Súlyszámok<br>
– Ajánlati ár	10<br>
– Pénzügyi feltételek és kedvezmények	5<br>
– Garanciális és szavatossági feltételek	4<br>
A ponthatár valamennyi részszempont esetében 1–10-ig.<br>
A 16. pont alatt még elõírta azt is, hogy<br>
– ajánlatkérõ csak a I. A. A. F., a Magyar Atlétikai Szövetség vagy más, bármely rendszerben akkreditált, ezekkel egyenértékû minõségtanúsítást fogad el referenciaként.<br>
Ajánlatkérõ a részletes ajánlati és szerzõdési feltételeit dokumentációban határozta meg. Elõírta pl., hogy fizetési feltételként maximum 2 db részszámlát fogad el, 60 napon belül egyenlíti ki az átvett és igazolt számlát, napi 10 ezer forint kötbért kell ajánlattevõknek vállalniuk, 15% jóteljesítési garanciát kíván a részszámláknál érvényesíteni. A dokumentációban szerzõdésblankettát is csatolt. Ennek 19. pontjában elõírt az átadás-átvételi eljárástól számított 1 éven belüli utó-felülvizsgálatot és 13 hónapra vonatkozó, a vállalkozói díj 5%-ával megegyezõ bankgarancia vállalását, amelyet a végszámla benyújtásakor kell a vállalkozónak szolgáltatnia. A dokumentációnak része volt a pálya alépítményére vonatkozó minõségi követelmény egzakt meghatározása és a mûszaki tervek is.<br>
Helyszíni konzultációra 2000. április 19-én került sor. A feltett kérdésekre ajánlatkérõ írásban válaszolt. Még az ajánlattételi határidõ lejárta elõtt ajánlatkérõ írásban megkereste a Magyar Atlétikai Szövetséget (a továbbiakban: MASZ), és kérte nyilatkozatát arra vonatkozóan, hogy:<br>
<br>
1. Magyarországon az I. A. A. F. nevében kizárólagosan a MASZ ad-e ki nemzetközi minõsítést;<br>
<br>
2. az elmúlt 5 évben mely hazai pályák kaptak nemzetközi minõsítést, és hogy ezeknek a mûanyag borítását melyik cég végezte.<br>
A MASZ június 6-án adta meg írásos válaszát, mely szerint:<br>
<br>
1. Magyarországon atlétikai pályát csak a MASZ hitelesíthet;<br>
<br>
2. 6 hitelesített pálya épült, azok mûanyag bevonatát a Polyton készítette.<br>
A Globál Sport Kft. 2 új pályát épített, de azok nem hitelesítettek. A MASZ egyben referenciaigazolást is adott a Polyton cég Népstadionnál végzett pályaépítésére.<br>
Az ajánlatok bontására 2000. május 16-án került sor. 3 ajánlat érkezett; a kérelmezõ, az Alterra Kft. és a Globál Sport Kft. közösen és a Magyar Aszfalt Kft. nyújtottak be ajánlatot.<br>
Ajánlatkérõnek a felhívás alapján 2000. június 15-én kellett volna eredményt hirdetnie. Ezt az idõpontot június 14-i levéllel maximum 30 nappal elhalasztotta, majd június 28-i értesítéssel június 29-re hívta össze ajánlattevõket eredményhirdetésre.<br>
Az ajánlatok elbírálása a 4/1996. (II. 29.) sz. önkormányzati rendelet szerint történt a közbeszerzési bizottságban 2000. június 2-án, majd június 13-án és végül június 27-én.<br>
Elõször a bizottság arról döntött, hogy az ajánlattevõktõl kéri a referenciák minõsítését – azaz a MASZ igazolását – az elbíráláshoz, valamint a MASZ-tól újabb nyilatkozatot kér konkrétan a 2 ajánlattevõvel kapcsolatban.<br>
A megkeresésre az Alterra Kft.–Globál Kft. az igazolásait megküldte, a Magyar Aszfalt Kft. minõsítést tartalmazó iratot nem tudott felmutatni, a Margitszigeti Atlétikai Centrum (a továbbiakban: MAC) pedig a Globál Kft. referenciájának hitelességét erõsítette meg írásban.<br>
A közbeszerzési bizottság június 13-i ülésén folytatta az elbírálást, határozatot arról hozott, hogy az elbírálás határidejét 30 nappal meghosszabbítja, továbbá az ajánlattevõket hiánypótlás keretében "egyértelmû minõsítéstanúsítvány" csatolására szólítja fel a referenciákkal kapcsolatban. Az I. A. A. F-et is megkeresték írásban és kérték, adja meg a magyarországi nemzetközi versenyek rendezésére alkalmasnak nyilvánított atlétikai pályák jegyzékét.<br>
A válasz az I. A. A. F részérõl az volt, hogy õ a burkolóanyagot minõsíti, arra nézve pedig a Polyton és a Conica gyártmányai megfelelõek. Magát a pályát a nemzeti szövetségek hitelesítik az összes technikai részletre kiterjedõen (MASZ technikai bizottsága).<br>
A beérkezett válaszokra is tekintettel ajánlatkérõ 2000. június 27-én hozta meg eljárást lezáró döntését az alábbiak szerint:<br>
– a Magyar Aszfalt Kft. ajánlatát érvénytelennek nyilvánítja;<br>
– nyertesként az Alterra Kft.–Globál Sport Kft. ajánlatát;<br>
– második helyezettként kérelmezõ ajánlatát fogadja el.<br>
A szerzõdés megkötésére 2000. július 13-át jelölte meg.<br>
A nyilvános eredményhirdetésre június 29-én került sor. Az összegzést ajánlatkérõ még ugyanezen a napon megküldte az érdekelteknek. A kérelmezõ nem volt jelen az eredményhirdetésen.<br>
Kérelmezõ 2000. július 7-én jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság<br>
– az ajánlatkérõ döntését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján semmisítse meg,<br>
– a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés e) pontja szerint a Globál Sport Kft. ajánlattevõt a közbeszerzési eljárásokban való részvételtõl meghatározott ideig tiltsa el,<br>
– a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint kötelezze az ajánlatkérõt a 30 000 Ft igazgatási szolgáltatási díj megfizetésére.<br>
Kérte továbbá ideiglenes intézkedéssel a szerzõdéskötés megtiltását és tárgyalás tartását.<br>
Kérelmét alapvetõen azzal indokolta, hogy az ajánlatkérõ olyan ajánlattevõt hirdetett ki nyertesnek, aki valójában a Globál Kft.-vel együtt közös ajánlattevõ volt, s a közös ajánlattevõk közül az egyik ajánlattevõ alkalmatlan. A közös ajánlattevõk esetében a hirdetmény 11. a) és 11. b) pont elsõ francia bekezdésére, valamint a hirdetmény 16. pont hatodik francia bekezdésében rögzítettek szerint a pénzügyi, gazdasági és mûszaki alkalmasság és az alkalmatlanság szempontjából a közös ajánlatot benyújtó önálló jogi személyeket külön-külön is vizsgálni kell, s jelen eljárásban az egyik közös ajánlattevõ nem rendelkezik I. A. A. F, a Magyar Atlétikai Szövetség vagy bármely más rendszerben akkreditált, ezekkel egyenértékû minõségtanúsítással rendelkezõ referenciával.<br>
Ezzel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, mert olyan ajánlattevõket hirdetett ki nyertesnek, akik valójában alkalmatlanok, és megsértette a 34. § (3) bekezdésben meghatározott elbírálási szempontokat is, mert az ajánlati felhívás dokumentációjának elõírásait is figyelembe véve, az ajánlatok elbírálásakor olyan szempontokat is figyelembe vett, amelyek a kiírás és a dokumentáció szerint kötelezõen, "fixen" meghatározottak voltak, így azoktól sem az ajánlatkérõ, sem az ajánlattevõk nem térhettek el.<br>
Elõadta azt is, hogy a Globál Sport Kft. által benyújtott, és a tiszaújvárosi atlétikai pályára vonatkozó rajzon – amelyre a kft. ajánlatában referenciaként hivatkozott – szerepel a MASZ két tisztségviselõjének 1998 júniusában kelt nyilatkozata, amely szerint a tiszaújvárosi pálya a MASZ elõírásainak megfelel és nemzetközi szintû versenyek rendezésére is alkalmas.<br>
Ugyanezen két tisztségviselõnek a 2000. május 23-án kelt nyilatkozatát is csatolta, amelyben a két tisztségviselõ írásban kijelenti, hogy a Tiszaújvárosi Sportcentrum atlétikai pályájának hitelesítése a helyszínen nem történt meg. Álláspontja szerint ebbõl következik, hogy a Globál Sport Kft. a tiszaújvárosi atlétikai pálya mint referencia megjelölésével hamis adatot szolgáltatott. Azonkívül ez referenciának sem tekinthetõ, mert a Globál Sport Kft. ajánlattevõ ugyanúgy tisztában volt azzal már az ajánlata benyújtása elõtt, hogy a tiszaújvárosi atlétikai pálya MASZ által történõ hitelesítése soha nem történt meg.<br>
Álláspontja szerint a hamis adat szolgáltatásával az ajánlatkérõ is tisztában volt, mert a hitelesítési mechanizmust neki is ismernie kellett, mivel a MASZ az ajánlatkérõt errõl is tájékoztatta.<br>
Véleménye szerint ugyancsak nem hitelesített a Margitszigeti Atlétikai Centrum (MAC) pálya sem. A tárgyaláson változatlanul fenntartott kérelmében azt az álláspontját is kifejtette, hogy ajánlatkérõnek az ajánlatok érdemi elbírálásában hozott döntései is jogsértõk, mert több esetben pluszpontokkal jutalmazott olyan szerzõdési feltételeket, amelyeket az ajánlattevõk csak az ajánlati felhívásban és dokumentációban megadott mértékben vállalhattak, így az attól eltérõ ajánlat érvénytelen.<br>
Ajánlatkérõ az írásos észrevételét a tárgyaláson változatlanul fenntartva kérte a jogorvoslati kérelem elutasítását. Véleménye szerint a közös nyertes ajánlattevõk konzorciumát jogszerûen minõsítették alkalmasnak a szerzõdés teljesítésére, mert a konzorcium "vezércége", az Alterra Kft. minõsített referenciával rendelkezik. A Globál Kft. a pályára vonatkozó önálló MASZ igazolással nem rendelkezik, de a beruházás keretében csak a mûanyag borítást készíti, és az erre vonatkozó minõségi tanúsítványt mellékelte (I. A. A. F által a Conica AG burkolatára). Az elbírálás részszempontjai szerinti összehasonlításban a közös ajánlat kedvezõbbnek bizonyult. A kiírásnál kedvezõbb feltételek értékelését az ajánlati felhívás 13. b. pontja tette lehetõvé számukra.<br>
Egyéb érdekeltek közül írásban és a tárgyaláson a Globál Sport Kft. kérte, hogy a Döntõbizottság az alaptalan kérelmet utasítsa el. Álláspontja szerint kérelmezõ állításai nem felelnek meg a valóságnak. Az ajánlatban megjelölt referenciák közül a Margitszigeti Atlétikai Centrum versenypályának a minõsítését a német IST végezte a mintavételezéssel és az ISSS igazolta, hogy a borítás megfelel az I. A. A. F elõírásainak.<br>
A német vizsgálati és minõsítési iratokat a MASZ ellenõrizte, és megállapításáról jegyzõkönyvet adott ki. Egyébként a pálya építési hibái kijavításra kerültek. A Tiszaújvárosi Sportcentrum atlétikai pályája 1998-ban került hitelesítésre az ugyancsak német szervezet felmérése alapján. A hitelességet a MASZ is elismerte. Ajánlatához a hivatkozott iratokat csatolta. A burkolóanyag megfelelõségét külön is tanúsítja az I. A. A. F irata. Fentiek bizonyítják, hogy az I. A. A. F által elfogadott szerv által igazolt és minõsített referenciákkal rendelkeznek. A kérelmezõ valótlant állított, és közte és a MASZ közötti együttmûködés megkérdõjelezi a MASZ elfogulatlan nyilatkozatának tényét. Ajánlata összességében kedvezõbb volt kérelmezõénél.<br>
A Döntõbizottság a D.295/3/2000. sz. határozatával a szerzõdéskötést 2000. július 10-én megtiltotta.<br>
A Döntõbizottság a rendelkezésre álló iratok, dokumentumok, írásos és szóbeli nyilatkozatok alapján megállapította, hogy a kérelem alaptalan.<br>
A Döntõbizottságnak a jogorvoslati kérelem alapján elsõdlegesen azt kellett vizsgálnia, hogy a nyertesnek kihirdetett közös ajánlattevõk ajánlata érvényes volt-e, és ajánlattevõk alkalmasságukat a felhívás és a dokumentáció szerint igazolták-e?<br>
A felhívásban ajánlatkérõ meghatározta, hogy a mûszaki alkalmasságot miként kell igazolni. A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (2) bekezdés a) pont szerint kérte a referenciák ismertetését, azaz saját nyilatkozatot a 44. § (2) bekezdés a) pontjában megjelölt adatokra, valamint a beruházóktól kérte a referenciaigazolásokat.<br>
Az ajánlatkérõ nem kívánt különbséget tenni a felhívása alapján a referenciák között aszerint, hogy fõ- vagy alvállalkozóként teljesített-e az ajánlattevõ. A felhívás szerint a referencia csak abból a szempontból került tüzetes vizsgálat alá, hogy igazolt és minõsített legyen, sõt ajánlatkérõ még a minõségtanúsítás tekintetében sem tett kizárólagos követelményt. Megfelelhetett ajánlattevõ az I. A. A. F, a MASZ vagy más egyéb akkreditált szervezet által kiadott tanúsító irattal is.<br>
Pontosan nem határozták meg a felhívásban, hogy mire kell a tanúsítványnak vonatkoznia. Ajánlatkérõ arról akart meggyõzõdni, hogy a referenciapálya nemzetközi versenyek lebonyolítására alkalmas-e.<br>
Az eljárás során a felek olyan jogszabályt nem tudtak megjelölni, mely az atlétikai pályák minõsítési rendjét tartalmazza, ezért a Döntõbizottság az I. A. A. F nyilatkozatát vette figyelembe, mely szerint:<br>
– az I. A. A. F a burkolóanyagot minõsíti, és ennek alapján a kérelmezõ és a nyertes ajánlata is egyformán jó.<br>
– a MASZ hitelesíti egészében a pályát, jelenleg (1999 óta) a technikai bizottsága útján, és ehhez akkreditált szervezet felmérése, illetve vizsgálata szükséges.<br>
A Döntõbizottság megállapította azt is, hogy a kérelmezõ az EGÚT Egri Útépítõ Rt., a Bokor Park Kft., a Ganz Hydro Kft. és a Polyton GmbH alvállalkozókkal tett ajánlatot.<br>
Ajánlatában csatolta a MASZ technikai bizottsága igazolását a referenciáinak hitelességérõl, az I. A. A. F szabályainak való megfelelõségérõl, továbbá az I. A. A. F tanúsítványát a burkolóanyagra és beépített felszerelési tárgyakra vonatkozóan. Csatolta a minõségvizsgálat iratait is.<br>
Referenciái: nyíregyházi, csepeli, egyetemi sportközpont, F. M. sporttelepi, népstadionbeli, Bp. Honvéd és UTE atlétikai pályák. Az alkalmassági követelményt tehát igazolta.<br>
Megállapításra került az is, hogy az Alterra Kft.–Globál Sport Kft. közös ajánlattevõk konzorciumi megállapodás alapján külön-külön korlátlanul felelnek a szerzõdés teljesítéséért. Õk maguk is ajánlattevõként jelölik önmagukat. Alvállalkozói viszony nincs közöttük.<br>
A felhívásban ajánlattevõre megjelölt feltételeknek külön-külön meg kell felelniük.<br>
Az Alterra Kft. esetében senki nem vitatta az alkalmasságot.<br>
Alterra Kft. referenciái között szerepel a Népstadion atlétikai pálya, ahol a kérelmezõ volt az alvállalkozója, és a Népstadion edzõpálya, ahol szintén kérelmezõ volt az alvállalkozó.<br>
A minõsítés iratait az ajánlat nem tartalmazza, de a MASZ-tól kért nyilatkozatok igazolják, hogy a referencia megfelelõ.<br>
Globál Sport Kft. megjelölt referenciáiról megállapítást nyert, hogy:<br>
<br>
1. a Margitszigeti Atlétikai Centrum atlétikai pálya:<br>
– a referencialevélben a létesítmény igazgatója nemzetközi minõsítésû pályának nevezi<br>
– minõsítésrõl vizsgálati anyagot és tanúsítványt mellékeltek, tehát a bekért pótolt iratok alapján a feltételnek megfeleltek.<br>
<br>
2. a Tiszaújvárosi Sport Park Kft. atlétikai pálya:<br>
– referencialevélben az intézményigazgató minõsítést említ és nyilatkozik, hogy a pálya alkalmas nemzetközi versenyekre, szerinte a MASZ írásban ezt igazolta.<br>
A Globál Sport Kft. a fenti két megjelölt hitelesített referenciamunkára hivatkozott, amelyekkel kapcsolatban a csatolt beruházói nyilatkozatok tanúsítják, hogy a pályák kiváló minõségben, nemzetközi versenyekre hitelesített formában készültek el. Már ezzel is eleget tett a nyertes a felhívás követelményének, de ezen kívül még csatolt számos egyéb, a mûanyag burkolat, illetve az elkészült pályákon felvett mérési adatok mûszaki-minõségi tulajdonságának igazolására szolgáló tanúsítványt, illetve mérési dokumentumot.<br>
Ajánlatkérõ kérésére ezeken kívül további dokumentumokkal is igazolta, hogy a referenciákkal rendelkezik.<br>
A Globál Sport Kft. az ajánlatkérõ által utóbb kért minõsítési irattal a tiszaújvárosi sportcentrum esetében kétségtelenül igazolta a MASZ hivatalos állásfoglalását, amelynek valóságtartalmát nem érinti a két munkatársának nem hivatalos, késõbbi írásos nyilatkozata. Az ellentmondás a nyilatkozatok között valóban fennáll, de hogy a MASZ hivatalos (bélyegzõlenyomattal) rendelkezõ állásfoglalása érvényét veszítette volna, azzal kapcsolatosan hivatalos okiratot senki nem mutatott fel az eljárás keretében.<br>
A két ajánlattevõ tehát alkalmasnak minõsült a szerzõdés teljesítésére, ezért ajánlatukat érdemben el kellett bírálni.<br>
A kérelmezõ és a nyertesnek kihirdetett ajánlatok értékelését megvizsgálva a Döntõbizottság az alábbiakat állapította meg:<br>
Ajánlatkérõ valóban meghatározott a felhívásban és a dokumentációban szerzõdési feltételeket, ezek azonban az elbírálás részszempontjaiként is megjelentek. Az elõírt szerzõdésfeltételek a minimális elvárásként lettek meghatározva, ezért annál kedvezõbbet is lehetett ajánlani. Ez bevett gyakorlat a közbeszerzési eljárásokban. Olyan elõírást sehol nem tett ajánlatkérõ, hogy ezen szerzõdési feltételeket változtatás nélkül kell elfogadni.<br>
A két ajánlat összehasonlítását elvégezve a Döntõbizottság az alábbi következtetésre jutott:<br>
l. ajánlati ár	ajánlatkérõ pontszáma<br>
– Nyertes 	94 237 500 Ft	10 pont<br>
– Kérelmezõ 105	143 431 Ft	8,8 pont<br>
Az eltérés százalékában határozták meg a pontszámokat, tehát megfelelõ a megadott pontérték.<br>
<br>
2. pénzügyi feltételek és kedvezmények:<br>
Itt értékelhetõ a részszámlák száma és a számlakifizetés határideje, illetve ezen körben tett kedvezmények (a kötbér nem tartozik ebbe a fogalomkörbe, itt nem értékelhetõ).<br>
Nyertes: nincs részszámla, 70 napos fizetési határidõ<br>
Kérelmezõ: ajánlatkérõi feltétel: 2 részszámla, 60 napos fizetési határidõ<br>
Ajánlatkérõ 10 – 4 pontja kifejezi a különbséget.<br>
<br>
3. Garanciális és szavatossági feltételek<br>
Nyertes: 8% bankgarancia 2 évre<br>
Garanciális idõk: mûanyag pálya	10 év<br>
építõipari garancia	10 év<br>
mélyépítés	10 év<br>
vonalazás	4 év<br>
Kérelmezõ: 5% bankgarancia 13 hónapra<br>
Garanciális idõ: ajánlatkérõtõl elvárt 1 éves felülvizsgálat + jogszabályi szavatossági feltételek.<br>
Adott pontszám: 10 – 6, tehát kifejezi a különbséget.<br>
Megállapítható az is, hogy a pontozásnak nincs különösebb jelentõsége, bármely pontkülönbséget is alkalmazott ajánlatkérõ, a minden részszempontból kedvezõbb ajánlat éri el a magasabb összpontszámot. Ajánlatkérõ nyertes kiválasztására vonatkozó döntése tehát nem volt jogsértõ. Hamis adatszolgáltatás kérdéskörét vizsgálva a Döntõbizottság megállapította, hogy kérelmezõ lényegében a nyertes ajánlatba csatolt beruházói referenciaigazolások valóságtartalmát vitatja, de nem tudja ezeket a kételyeit megfelelõen alátámasztani. Az iratanyagban csatolt, a tiszaújvárosi pályára vonatkozó, MASZ által tett minõsítési igazolás a beruházói nyilatkozat valóságtartalma mellett szól.<br>
A fenti indokok alapján a Döntõbizottság megállapította, hogy a kérelem alaptalan, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 16.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elôtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>