<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5710)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.252/12/2000<br>
<br>
Tárgy: a Halász Biztonságtechnikai Kft. jogorvoslati kérelme az FVM Kiemelt Sportlétesítmények Intézménye közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Soós Tibor ügyvéd (1281 Budapest, Pf. 70) által képviselt Halász Biztonságtechnikai és Kereskedelmi Kft. (1143 Budapest, Gizella u. 42–44., a továbbiakban: kérelmezõ) által a dr. Bûrös László ügyvéd (1135 Budapest, Tahi út 53–59.) által képviselt FVM Kiemelt Sportlétesítmények Intézménye (1091 Budapest, Üllõi út 29., a továbbiakban: ajánlatkérõ) "Üllõi úti stadion beléptetõ-, jegyelôállító, jegykezelô és megfigyelôrendszerének megtervezése és kivitelezése" tárgyú közbeszerzési eljárása ellen benyújtott jogorvoslati kérelmet a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ a K. É. 2000. április 5-én megjelent 14. számában tette közzé nyílt közbeszerzési eljárás lefolytatására szóló felhívását.<br>
Az ajánlati felhívásban a beszerzés tárgyaként az Üllõi úti sportcentrum Üllõi úti beléptetõ-, jegyelõállító, jegykezelõ, külsõ-belsõ videokamerás megfigyelõrendszerének komplett megtervezését, és az Üllõi úti sportcentrum Üllõi úti stadion beléptetõ-, jegyelõállító, jegykezelõ rendszerének kivitelezését jelölte meg.<br>
Az ajánlatkérõ az ajánlati felhívásban elõírta az ajánlattevõk pénzügyi, gazdasági, mûszaki alkalmasságának igazolására kért adatokat és tényeket, ezen belül is többek között azt, hogy kéri a hatósági igazolásokat csatolni arról, hogy nincs a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott köztartozása ajánlattevõnek.<br>
Ajánlatkérõ meghatározta azt is, hogy az összességében legelõnyösebb ajánlatot fogja kiválasztani a következõ részszempontok alapján:<br>
	súlyszám<br>
– ajánlati ár, fizetés ütemezése, egyéb kedvezmény	5<br>
– az ajánlat mûszaki tartalma	4<br>
– karbantartási igény, költség	3<br>
– garancia	2<br>
– kivitelezési határidõ	1<br>
Az adható pontszám részszempontonként 1–10.<br>
Az ajánlati felhívás 16. pontjának 4. francia bekezdése tartalmazta azt az információt, hogy a kérelmezõ az ajánlati dokumentációt megvásárlók részére helyszíni bejárással egybekötött konzultációt tart az ajánlati felhívás megjelenése napját követõ elsõ naptól számított 20. nap 10.00 órakor.<br>
Ajánlatkérõ dokumentációt is bocsátott az ajánlattevõk rendelkezésére, amelyben többek között elõírta, hogy az ajánlatkérõ elõzetes egyeztetés után további helyszíni megtekintés lehetõségét biztosítja az ajánlattevõk részére.<br>
A 2000 . május 16-i ajánlattételi határidõre a kérelmezõn kívül a Multialarm Kft., a Defend Kft., a Jay-Net Ltd., a Híradástechnika Trade Kft., a Cerberus Kft., a Selectrade Kft., az Alacarte Engineering Ltd., a TVT Vagyonvédelmi Rt., a Microraab Rt., a Matávõr Kft., az Antiloop Rt. és a Matávcom Kft. nyújtotta be ajánlatát. Az ajánlatok bontásakor az ajánlatkérõ a Jay-Net Ltd.-t az eljárás további szakaszából kizárta.<br>
Az ajánlatok tartalmi és formai vizsgálata után az ajánlatkérõ az általa megállapított hiányzó igazolások és nyilatkozatok pótlására 2000. május 17-én kelt levelével felszólította az ajánlattevõket. Kérelmezõnek a következõk pótlására adott lehetõséget: Munkaerõ-piaci Alap igazolása, valamint a Tolmár Kft. mint alvállalkozó tekintetében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontok szerinti nyilatkozatok, VPOP-igazolás, valamint nyilatkozat arról, hogy melyik állami alap felé terheli befizetési kötelezettség, illetõleg az errõl szóló igazolás. A Magics Kft. mint alvállalkozó vonatkozásában nyilatkozat arról, hogy melyik állami alap felé terheli befizetési kötelezettség, amennyiben a Nukleáris Alap felé is van fizetési kötelezettsége, akkor arról igazolás.<br>
A beérkezett hiánypótlások után ajánlatkérõ megvizsgálta és értékelte az ajánlatokat, majd a módosított eredményhirdetési idõpontban 2000. június 7-én eredményt hirdetett az eljárásban.<br>
Ennek során a kérelmezõ, az Alacarte Ltd., a Matávõr Kft., a Cerberus Kft., a Defend Kft., és az Antiloop Rt. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította.<br>
A kérelmezõ vonatkozásában ajánlatkérõ megállapította, hogy az egyik alvállalkozója, a Magics Kft. által benyújtott nyilatkozat továbbra is hiányos, illetõleg nem felel meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében foglaltaknak, mert a nyilatkozat tartozás fennállására vonatkozik, nem pedig befizetési kötelezettség fennállására.<br>
Nyertesként a Multialarm Rt. ajánlatát hirdette ki.<br>
A közbeszerzési eljárás eredményérõl készült összegzést ajánlatkérõ 2000. június 13-án kelt és 14-én feladott levelével valamennyi ajánlattevõnek elküldte.<br>
Kérelmezõ ezt követõen 2000. június 21-én nyújtotta be jogorvoslati kérelmét, amelyben kérte a Döntõbizottságtól ideiglenes intézkedésként a szerzõdéskötés megtiltását, illetõleg a közbeszerzési eljárást lezáró döntés megsemmisítését. Indokolásul elõadta, hogy több ponton is sérelmezi az ajánlatkérõ közbeszerzési eljárása során történteket. Így többek között azt, hogy a május 31-i eredményhirdetést miért halasztották el június 7-ére; a május 22-én beadott hiánypótlások után az érvénytelenségre vonatkozó döntést miért csak június 7-én hirdette ki ajánlatkérõ. Elõadta kérelmezõ továbbá azt is, hogy ajánlatát véleménye szerint jogtalanul nyilvánították érvénytelennek, mert ajánlatkérõ a Magics Kft. nyilatkozatát nem megfelelõen értelmezte. Õ a nyilatkozatát úgy tette meg, hogy "az Országos Atomenergia Hivatal Központi Nukleáris Pénzügyi Alappal szemben tartozása nincs". Kérelmezõ álláspontja szerint ajánlatkérô ügydöntô módon és törvénysértôen értelmezte a kérelmezô alvállalkozójának nyilatkozatát, akként, hogy azt nem fogadta el, és emiatt a kérelmezõ egész pályázatát érvénytelennek nyilvánította. Álláspontja szerint a Kbt. nem ír elõ szó szerinti és kizárólagos alakszerûséget a pályázó nyilatkozatára, ezért véleménye szerint a Magics Kft. nyilatkozata tartalmában megfelel a Kbt. által elõírt követelményeknek, mert a Nukleáris Alappal szemben fennálló vagy fenn nem álló tartozás kétféleképpen igazolható: mégpedig vagy az alaptól kapott igazolással, vagy ún. önnyilatkozattal. A Magics Kft. ezen utóbbi megoldást választva nyilatkozott arról, hogy az alappal szemben tartozása nincsen. Ezen nyilatkozatot azonban az ajánlatkérõ iratellenesen és törvénysértõen értelmezte, és zárta ki emiatt kérelmezõt érvénytelenség miatt a közbeszerzési eljárásból. Kérelmezõ tárgyaláson tett nyilatkozatában ugyanakkor elismerte, hogy a Kbt. 46. § (4), (5) és (6) bekezdésének alaki értelmezése más eredményre vezet, de a kérelmezõ alvállalkozója által benyújtott nyilatkozat álláspontja szerint tartalmilag megfelel a Kbt. elõírásainak, mi<br>
szerint nem vehet részt a közbeszerzési eljárásban olyan ajánlattevõ, akinek a 46. § (1) bekezdés b) pontjában meghatározott elkülönített állalmi pénzalapok valamelyikével szemben tartozása áll fenn. Kérelmezõ kifogást emelt amiatt is, hogy a nyertes ajánlattevõ a speciális részfeladatok ellenére nem kíván 10% feletti mértékben alvállalkozót igénybe venni.<br>
Kérelmezõ jogorvoslati kérelmét a tárgyaláson kiegészítette még azzal, hogy jogsértõ az ajánlati felhívás és a dokumentáció eltérése egymástól abban a vonatkozásban, hogy az ajánlati felhívás csak az egyszeri konzultáció lehetõségét írta elõ, míg a dokumentáció elõzetes egyeztetés után további helyszíni megtekintés lehetõségét is biztosítja.<br>
Ajánlatkérõ érdemi észrevételében a jogorvoslati kérelem elutasítását kérte annak megalapozatlansága, illetve részbeni elkésettsége miatt. Ellenkérelmének részletes indokait az alábbiak szerint fejtette ki:<br>
Álláspontja szerint kérelmezõ a Kbt. vonatkozó rendelkezéseinek alapvetõen téves értelmezésével jutott arra a következtetésre, hogy ajánlatának érvénytelenné nyilvánításakor az ajánlatkérõ megsértette a Kbt. 46. § (4) bekezdésében foglaltakat, és ezzel jogalap nélkül alkalmazta a Kbt. 52. § (2) bekezdésének d) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdés ugyanis azt írja elõ, hogy az ajánlattevõnek ajánlatához csatolnia kell azt a nyilatkozatot, hogy neki, illetve alvállalkozójának a Kbt. 46. § (1) bekezdés b) pontjában meghatározott állami pénzalapok közül melyikkel szemben áll fenn jogszabály alapján fizetési kötelezettsége. Amennyiben valamely állami pénzalappal szemben ezen fizetési kötelezettség fennáll, úgy ezen alaptól igazolást kell csatolni mind a tartozás fennállására, mind pedig esetlegesen annak fenn nem állására vonatkozóan. Tehát a tartozás tényére nem, csak arra vonatkozóan tehet az ajánlattevõ nyilatkozatot, hogy fennáll-e jogszabály alapján fizetési kötelezettsége. Mivel azonban a kérelmezõ alvállalkozója arra tett nyilatkozatot, hogy az alappal szemben tartozása nincsen, errõl azonban az alaptól igazolást nem csatolt, ezért az ajánlatkérõ jogszerûen nyilvánította a kérelmezõ ajánlatát a Kbt. 52. § (2) bekezdés d) pontja alapján érvénytelennek. E tekintetben ajánlatkérõ elõadta azt is, hogy az összegzésben bizonyára elírás szerepel, mert a Magics Kft. valóban arról nyilatkozott, hogy neki tartozása nem áll fenn. Ez azonban az ajánlatra vonatkozó döntést nem befolyásolja.<br>
Ajánlatkérõ szerint megalapozatlan a kérelmezõ kifogása az ajánlatok elbírálására nyitva álló határidõ meghosszabbítását illetõen is, ugyanis az ajánlatkérõ a határidõt a Kbt.-ben meghatározottak szerint hosszabbította meg. Az ajánlatok érvénytelenségére vonatkozó döntést ajánlatkérõ szintén a Kbt. által elõírt határidõben közölte az ajánlattevõkkel, ugyanis a végleges döntés 2000. június 5-én született meg, ettõl számítva öt munkanapon belül pedig annak közlése megtörtént.<br>
Kérelmezõ jogorvoslati kérelmének azon részét, amely az ajánlati felhívás és a dokumentáció egymástól eltérõ elõírásaira vonatkozott, az ajánlatkérõ elkésettség miatt kérte elutasítani. E vonatkozásban elõadta azt is, hogy élve az ajánlati dokumentációban biztosított lehetõséggel, elõzetes bejelentést követõen csupán egy cég, a TVT Vagyonvédelmi Rt. tekintette meg a helyszínt.<br>
Egyéb érdekeltként a Multialarm Rt. észrevételében elõadta, hogy a kérelmezõ alvállalkozójának nyilatkozatát nem ismeri, így erre vonatkozóan nem kíván nyilatkozatot tenni. Egyébiránt elõadta, hogy álláspontja szerint a kérelmezõ ajánlata nem tekinthetõ összességében kedvezõbbnek az õ ajánlatánál, valamint hogy kötelezõen nem kellett az eljárásban alvállalkozókat megjelölni a pályázóknak, õ 10%-ot meghaladó mértékben alvállalkozót nem vesz igénybe, erre vonatkozóan nyilatkozott az ajánlatában, amit az ajánlatkérõ elfogadott.<br>
A Microraab Rt. észrevételében elõadta, hogy egyetért a kérelmezõ azon álláspontjával, miszerint biztonságtechnikai és szakmai szempontból elképzelhetetlen, hogy a komplex pályázati feladatot valaki 10%-ot meg nem haladó mértékben alvállalkozók nélkül tudja kivitelezni. Ezt az aggályukat jelezték az ajánlatkérõ felé is. Kérték a Döntõbizottságtól, hogy a kérelmezõ jogorvoslati kérelmének adjon helyt.<br>
Észrevételt tett a Defend Security Kft. is, melyben közölte, hogy az õ ajánlatát is érvénytelennek nyilvánította ajánlatkérõ, tekintettel arra, hogy hiányzott a Tolmár Kft. arra vonatkozó nyilatkozata, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése értelmében melyik állami pénzalappal szemben áll fenn fizetési kötelezettsége. E tekintetben az észrevételt tevõ Defend Security Kft. elõadta, hogy az ajánlatok megvizsgálását követõen az ajánlatkérõ a Defend Security Kft.-vel, illetõleg az õ alvállalkozójával, a Tolmár Kft.-vel kapcsolatban csak a VPOP-igazolást tüntette fel hiányosságként, majd ezt követõen csak az eredményhirdetéskor közölte azt, hogy hiányzik a Tolmár Kft. állami pénzalapokkal szemben fennálló fizetési kötelezettségére vonatkozó nyilatkozata. A Defend Kft. ezzel kapcsolatban elõadta, hogy a hiánypótlás elrendelésére az ajánlatkérõ nem köteles, amennyiben azonban azt megteszi, úgy ezt a Kbt. 24. § (2) bekezdése alapján az összes ajánlattevõ számára azonos feltételekkel kell biztosítania.<br>
A Döntõbizottság a jogorvoslati eljárás során megállapította, hogy a kérelmezõ jogorvoslati kérelme részben megalapozatlan, részben pedig elkésett.<br>
<br>
1.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerint az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Ugyanezen paragrafus (5) bekezdése kimondja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
A (6) bekezdés alapján az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A fent idézett jogszabályhelyek értelmezésébõl megállapítható, hogy az ajánlattevõknek arról kell nyilatkozatot tenniük, hogy fennáll-e és melyik alap irányában jogszabály alapján fizetési kötelezettsége. Arra vonatkozóan, hogy valamelyik alappal szemben az ajánlattevõnek van-e tartozása, csak az illetékes elkülönített állami pénzalap adhat ki igazolást. A kérelmezõ alvállalkozója ezzel szemben ajánlatában arra tett nyilatkozatot, hogy neki a Nukleáris Alappal szemben tartozása nem áll fenn.<br>
A fenti jogszabály értelmezésére tekintettel megállapítható, hogy a kérelmezõ nem tett eleget a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdésében fogalt igazolási kötelezettségének, és így nem igazolta maradéktalanul azt sem, hogy vele szemben nem állnak fenn a Kbt. 46. § (1) bekezdésében megjelölt kizárási feltételek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
A fent idézett jogszabályhelyre tekintettel tehát kérelmezõt ki kellett volna zárni az eljárásból.<br>
Az ajánlatkérô közbeszerzési eljárást lezáró döntésében a kérelmezô ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel nyilvánította érvénytelennek. Mivel a Kbt. 53. § (1) bekezdés a) pontjában szabályozott jogkövetkezmény és az érvénytelenség jogkövetkezménye csupán minõsítésében tér el egymástól, a tényleges jogkövetkezményt tekintve azonban azonosak, ezért az ajánlatkérõ kérelmezô ajánlatának érvénytelenségére vonatkozó döntése végsô soron helytálló és jogszerû volt.<br>
<br>
2.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése kimondja, hogy az ajánlatkérõ az eredményhirdetés idõpontját – indokolt esetben – egy alkalommal, legfeljebb harminc nappal elhalaszthatja. Az ajánlatkérõ az eredeti határidõ lejárta elõtt köteles a halasztásról és annak indokáról az összes ajánlattevõt egyidejûleg, közvetlenül, írásban tájékoztatni.<br>
A Döntõbizottság megállapította, hogy az ajánlatkérõ az eredményhirdetés idõpontját a Kbt. fenti elõírásának megfelelõen halasztotta el, illetõleg az ajánlatok érvénytelenségére vonatkozó döntést az ajánlattevõkkel a Kbt. 61. § (6) bekezdésében elõírt öt munkanapon belüli határidõben közölte.<br>
A kérelmezõ jogorvoslati kérelme tehát az 1. és 2. pontokban kifejtettek miatt alaptalan.<br>
<br>
3.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja alapján a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
Jelen közbeszerzési eljárás esetében az ajánlattételi határidõ 2000. május 16. volt. A fenti jogszabályhelyek alapján tehát a kérelmezõnek az ajánlati felhívás és a dokumentáció egymástól eltérõ elõírásainak kifogásolására, illetõleg jogorvoslati kérelemmel történõ megtámadására az ettõl a naptól számított 15 nap állt rendelkezésére. Az erre vonatkozó kérelmet azonban csak a 2000. július 17-én megtartott döntõbizottsági tárgyaláson terjesztette elõ, ezért az elkésettnek tekintendõ.<br>
Mindezekre tekintettel a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerinti jogkövetkezményt alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 25.<br>
<br>
Dr. Bakonyi Dolli s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>