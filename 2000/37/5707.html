<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5707)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.239/8/2000<br>
<br>
Tárgy: az Országos Vízügyi Beruházási Mérnöki Kft. kérelmére az FVM Területfejlesztési PHARE Programirányító Iroda ellen kezdeményezett jogorvoslati eljárás<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Országos Vízügyi Beruházási Mérnöki Konzulens és Tervezõ Kft. (1054 Budapest, Alkotmány u. 27., a továbbiakban: kérelmezõ) kérelmezõnek az FVM Területfejlesztési PHARE Programirányító Iroda (1016 Budapest, Gellérthegy u. 32–36.), képviseli dr. Czirmes György ügyvéd (1035 Budapest, Szél u. 21. VIII. 46., a továbbiakban: ajánlatkérõ) "mûszaki, PHARE-, FIDIC-tanácsadás és teljes körû mérnöki konzultánsi rendelkezésre állás, az ajánlatkérõ által irányított PHARE-CBC és területfejlesztési PHARE-programok építési projektjeinek elõkészítésében és megvalósításában" tárgyú közbeszerzési eljárásával kapcsolatosan benyújtott jogorvoslati kérelmét a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:<br>
Ajánlatkérõ a K. É. 2000. május 10-én megjelent 19. számában részvételi felhívást tett közzé tárgyalásos gyorsított eljárás megindítására.<br>
Az általa választott eljárásfajtát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjával indokolta.<br>
A beszerzés tárgyaként az alábbiakat jelölte meg:<br>
Mûszaki, PHARE-, FIDIC-tanácsadás és teljes körû mérnöki konzultánsi rendelkezésre állás, az ajánlatkérõ által irányított PHARE-CBC és területfejlesztési PHARE-programok építési projektjeinek elõkészítésében és megvalósításában, 2002. június 30-ig tartó idõszakban.<br>
Rész-, illetve többváltozatú ajánlat tételét ajánlatkérõ nem engedte meg.<br>
A részvételi felhívás 8. pontjában ajánlatkérõ meghatározta a résztvevõk pénzügyi és gazdasági alkalmasságának igazolására kért adatokat és tényeket, illetve rögzítette, hogy a résztvevõk a mûszaki alkalmasság igazolására az alábbiakat kötelesek becsatolni:<br>
– az elõzõ 3 év legjelentõsebb; a jelen részvételi felhívás 3. a) pontjában foglalt szolgáltatással azonos, vagy ahhoz hasonló munkák ismertetése,<br>
– a megvalósított, illetve a folyamatban levõ munkák külön-külön történõ ismertetése a jellemzõ mûszaki adatok, költségek megadása mellett, megbízói referenciaigazolások csatolásával.<br>
A részvételi felhívás 9. b) pontjában ajánlatkérõ meghatározta a részvételre jelentkezõknek a szerzõdés teljesítésére alkalmatlanná minõsítés szempontjait is.<br>
Ezen szempontok között szerepelt az alábbi kitétel is:<br>
– Alkalmatlanok mindazon jelentkezõk, akiknek az elmúlt 3 évben nem volt legalább kettõ, a beszerzés tárgyában meghatározott szolgáltatás vagy ahhoz hasonló mérnöki konzulensi tevékenység igazolt teljesítése. (Csak az ajánlattevõ kiválasztására vonatkozó tendereljárás lebonyolítása önmagában véve nem fogadható el a beszerzés tárgyában meghatározott feladatra vonatkozó referenciának.)<br>
Ajánlatkérõ a részvételi szakaszban ajánlati dokumentációt nem készített. A 2000. május 22-i beadási határidõig 13 jelentkezõ nyújtotta be részvételi jelentkezését.<br>
Ajánlatkérõ 2000. május 25-én a részvételi jelentkezéseket elbírálta és megállapította, hogy a BOVIS Lend Lease Kft. jelentkezése érvénytelen, tekintettel arra, hogy jelentkezõ részvételi jelentkezését a jelentkezési határidõ lejárta után nyújtotta be.<br>
A Radiáns Pest Megyei Területfejlesztõ Társaság Kft. jelentkezését ajánlatkérõ szintén érvénytelennek minõsítette, arra való hivatkozással, hogy nem tett eleget a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében foglalt elõírásnak, nem nyilatkozott arról, hogy a Kbt. 46. § (1) bekezdés b) pontjában elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Az alábbi résztvevõk vonatkozásában ajánlatkérõ megállapította, hogy az ajánlati felhívásban elõírt mûszaki alkalmasság követelményeit nem teljesítették, így az ajánlati felhívás 9. b) pontjában rögzített minõsítési szempontok alapján a szerzõdés teljesítésére vonatkozóan alkalmatlannak minõsülnek, és nem vehetnek részt az ajánlattételi szakban:<br>
kérelmezõ, Fõber Rt., Iparterv Rt., Utiber Kft., Metróber Kft., Óbuda Újlak Rt., Senátor Consult Kft., Transinvest Budapest Kft., Vituki Rt., Váti Kht.<br>
A szerzõdés teljesítésére egyetlen résztvevõt talált alkalmasnak ajánlatkérõ, az Eurout Kft.-t, akit egyben felhívott ajánlattételre.<br>
Az ajánlati szakaszban ajánlatkérõ már dokumentációt is biztosított, amelynek A) mellékletében megadta a szükséges információkat, meghatározta a tevékenység célját, és részletesen leírta az elvégzendõ feladatot is. Az ajánlattételre felhívott ajánlattevõ ajánlatát benyújtotta, ajánlatkérõ vele a tárgyalást 2000. június 9-én lefolytatta, és még aznap az eljárás eredményét is kihirdette.<br>
Kérelmezõ 2000. június 5-én jogorvoslati kérelmet nyújtott be a Döntõbizottsághoz, amelyben kérte a közbeszerzési eljárás felfüggesztését, a szerzõdéskötés megtiltását, illetve ajánlatkérõnek a részvételi szakaszt lezáró döntésének megsemmisítését. Arra az esetre, ha a kérelmezõ a szerzõdést már idõközben megkötötte volna, a jogsértés megállapítását kérte, illetve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) és h) pontjában foglalt jogkövetkezmények alkalmazását.<br>
Kérelmének részletes indokolására az alábbiakat adta elõ:<br>
Társaságuk egyik fõ profilját képezi a részvételi felhívásban szereplõ feladat, ennek következében rendelkeznek mûszaki, jogi, pénzügyi és egyéb gazdasági munkák szervezésében jártas, magas szintû angolnyelv-tudással rendelkezõ munkacsoporttal, akik az elõkészítés és megvalósítás, illetõleg a mérnökkonzultánsi munkákban, továbbá a beruházások pénzügyi fedezetbiztosításához szükséges támogatások, külföldi segélyek vagy kedvezményes hitelek igénybevételéhez szükséges pályázati anyagok elkészítésében több évtizedes gyakorlattal rendelkeznek.<br>
Társaságuk tagja a Magyar Tanácsadó Mérnökök és Építészek Szövetségének (FIDIC) és alapító tagja az Építési Beruházást Lebonyolítók Országos Szövetségének is. Sérelmezte ajánlatkérõ azon minõsítését, miszerint társaságuk a szerzõdés teljesítésére alkalmatlan, arra való hivatkozással, hogy csupán egyetlen PHARE-projektben mûködött közre, és referenciái között egyébként a beszerzés tárgyában meghatározott feladat elvégzése nem szerepelt. Ajánlatkérõ az alkalmatlanság kritériumaként legalább kettõ, a beszerzés tárgyában meghatározott szolgáltatás vagy ahhoz hasonló mérnöki tevékenység hiányát jelölte meg. Társaságuk az általa megjelölt referenciák között bemutatta a "PHARE-program keretében megvalósuló idegenforgalmi fejlesztések Borsod-Abaúj-Zemplén megyében" összefoglaló névvel illetett munkát, melynek keretében 9 létesítmény egymástól független megvalósítására került sor.<br>
A referenciák között továbbá szintén bemutatásra került a PHARE-hitellel megvalósult "egri szennyvíztisztító telep I. ütem" beruházás, melynek teljes körû lebonyolítását, a mérnökkonzultánsi tevékenység ellátását õk végezték. Álláspontjuk szerint ezen referenciák alapján bizonyították a mérnöki konzultánsi rendelkezésre állásra való alkalmasságukat.<br>
Ajánlatkérõ érdemi észrevételében kérte a megalapozatlan kérelem elutasítását. Indoklásként az alábbiakat adta elõ:<br>
Kétségtelen tény, hogy kérelmezõ a szakmában elismert mérnöki iroda, tagja mindazon szervezeteknek, melyeket a kérelmében felsorolt, de nem rendelkezik azon minõsítési követelményekkel, melyet a részvételi jelentkezésben elõírtak. A beszerzés tárgyában meghatározott mérnöki szolgáltatás a felhívásban ismertetett speciális szakértelmet igénylõ területeken vár el a jelentkezõktõl hatékony közremûködést a határ menti együttmûködés és a régiók területfejlesztési PHARE-programjainak elõkészítése és megvalósítása érdekében.<br>
A részvételre jelentkezõk sajnálatos módon egy kivételével félreértették a feladatot, amikor beruházások bonyolításával és mûszaki ellenõrzésével kapcsolatos megbízásaikat sorolták fel referenciaként. A részvételi felhívásból álláspontjuk szerint világosan kitûnt az, hogy jelen esetben a PHARE Programirányító Iroda mellé keresnek mûszaki, PHARE-, FIDIC-tanácsadás és teljes körû mérnökkonzultánsi rendelkezésre állást. Tekintettel arra, hogy a jelen beszerzés tárgya építési projektek elôkészítésére és megvalósítására irányul, ezért a részvételre jelentkezôk vonatkozásában alapkritérium volt a FIDIC típusú munkák PHARE-eljárás szerinti irányításában és elôkészítésében való jártasság.<br>
Egyéb érdekeltek részérõl az Iparterv Épülettervezõ Rt. tett észrevételt, amelyben elõadta, hogy kérelmezõ jogorvoslati kérelmével egyetért. A társaságuk pályázatának alkalmatlanná minõsítése lényegében a kérelmezõével azonos indokolással történt, melyet õk sem tartottak kellõen alátámasztottnak, tekintettel a benyújtott referenciamunkákra.<br>
A Döntõbizottságnak abban a kérdésben kellett állást foglalnia, hogy ajánlatkérõ jogszerûen nyilvánította-e a szerzõdés teljesítésére alkalmatlanná kérelmezõ részvételi jelentkezését a referenciamunkák vonatkozásában.<br>
A Döntõbizottság megállapította, hogy a részvételi felhívás 9. b) pontjának 3. francia bekezdésében ajánlatkérõ rögzítette, hogy alkalmatlan a szerzõdés teljesítésére azon jelentkezõ, akinek az elmúlt 3 évben nem volt legalább kettõ, a beszerzés tárgyában meghatározott szolgáltatás vagy ahhoz hasonló mérnöki konzulensi tevékenység igazolt teljesítése (csak az ajánlattevõ kiválasztására vonatkozó tendereljárás lebonyolítása önmagában véve nem fogadható el a beszerzés tárgyában meghatározott feladatra vonatkozó referenciának).<br>
Kérelmezõ részvételi jelentkezésének 3. fejezetében csatolta a mûszaki alkalmasság vonatkozásában az ajánlatkérõ által kért iratokat. Ezek között 3/4. számozással szakmai referenciák néven az Oviber Kft. közremûködésével megvalósult elõzõ 3 év mérnökkonzulens munkái címmel került megjelölésre a PHARE-program keretében megvalósult idegenforgalmi fejlesztés Borsod-Abaúj-Zemplén megyében. Ezen munkamegnevezés alatt felsorolásra került<br>
– Sárospatak, fürdõrekonstrukció és egyéb kapcsolódó fejlesztések,<br>
– Sárospatak, kempingbõvítés,<br>
– Miskolctapolca-Barlangfürdõ fejlesztése,<br>
– Mezõkövesd-Zsóri fürdõ fejlesztése,<br>
– Jósvafõ, Tengerszem edzõtábor; három kisebb munka az aggteleki régióban, <br>
– a Kesznyéten tájvédelmi körzet tájrehabilitációja,<br>
– Esély közösségi ház Homlokdon,<br>
– kecsketej-feldolgozó és sajtgyártó üzem.<br>
Ezen megnevezett munkákban a teljesítésben való részarányt a kérelmezõ 80%-ban jelölte meg.<br>
A 3/5. szám alatt szintén szakmai referenciák címmel került megjelölésre "Eger város szennyvíztisztító telep I. ütem PHARE-támogatással" munka megnevezés, amely alatt az alábbi munkafolyamatok kerültek felsorolásra:<br>
– elõkészítési munkák,<br>
– közbeszerzési eljárás lefolytatása,<br>
– nyertes vállalkozó kiválasztása a teljes projektre,<br>
– gépbeszerzési tender,<br>
– mérnökkonzultánsi tevékenység ellátása a teljes projektre,<br>
– mûszaki ellenôrzés és beruházás lebonyolítása.<br>
Ezen munkával kapcsolatosan a teljesítésben való részarányt 60%-ban jelölte meg kérelmezõ.<br>
A Döntõbizottság megállapította, hogy az elõbbiekben felsorolt referenciamunkák kapcsán kérelmezõ azok teljesítésére vonatkozó igazolást részvételi jelentkezéséhez nem csatolt.<br>
A Döntõbizottság kérelmezõ részvételi jelentkezésének tartalmi vizsgálatától eltekintett, hiszen a fentiekben részletezett alaki hiányosság megalapozta kérelmezõnek a szerzõdés teljesítésére való alkalmatlanságát.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Ajánlatkérõ a részvételi felhívás már hivatkozott 9. b) pontjában a beszerzés tárgyában meghatározott szolgáltatás vagy ahhoz hasonló mérnöki konzulensi tevékenység igazolt teljesítését írta elõ ahhoz, hogy a szerzõdés teljesítésére alkalmasnak minõsülhessen a részvételre jelentkezõ. Ajánlatkérõnek az ajánlati felhívásban megfogalmazott feltételek meglétét ellenõriznie kell a már idézett <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint.<br>
A 2000. június 6-án megtartott tárgyaláson ajánlatkérõ elõadta, hogy a kérelmezõ által becsatolt referenciák vonatkozásában azok teljesítésének igazolására nem került sor.<br>
Ezen tényt – hogy az igazolások nem kerültek becsatolásra a részvételi jelentkezésben – maga kérelmezõ is elismerte.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A Döntõbizottság megállapította, hogy kérelmezõ a részvételi jelentkezésében nem a részvételi felhívásban elõírt módon igazolta a mûszaki alkalmasságát, illetve a szerzõdés teljesítésére való alkalmasságát, tekintettel arra, hogy a beszerzés tárgyában meghatározott szolgáltatás vagy ahhoz hasonló mérnöki konzulensi tevékenység vonatkozásában kijelölt referenciamunkák elvégzésére, illetve teljesítésére vonatkozó igazolást nem csatolt.<br>
A Döntõbizottság kérelmezõ részvételi jelentkezésének tartalmi vizsgálatát mellõzte, tekintettel arra, hogy a fentiekben részletezett alaki hiányosság megalapozta kérelmezõnek a szerzõdés teljesítésére való alkalmatlanságát és ezáltal a részvételi jelentkezés érvénytelenségét.<br>
Fentiek alapján a Döntõbizottság megállapítja, hogy ajánlatkérõ jogszerûen járt el, amikor kérelmezõt a szerzõdés teljesítésére alkalmatlannak minõsítette.<br>
A Döntõbizottság ideiglenes intézkedést nem alkalmazott, tekintettel arra, hogy annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A bírósági felülvizsgálat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 19.<br>
<br>
Dr. Kozmáné Dr. Gocs Éva s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>