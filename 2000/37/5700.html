<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5700)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.253/12/2000<br>
<br>
Tárgy: Cseh és Társa Építõipari Kft. és a Strabag Hungária Építõ Rt. jogorvoslati kérelme Csongrád Megyei Munkaügyi Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Cseh és Társa Építõipari Kft. (6720 Szeged, Feketesas út 28., a továbbiakban: I. rendû kérelmezõ), Strabag Hungária Építõ Rt. (6728 Szeged, Fonógyár u. 16.), képviseli dr. Koczka Ákos ügyvéd (6721 Szeged, Szilágyi u. 2., a továbbiakban: II. rendû kérelmezõ) jogorvoslati kérelmére indult jogorvoslati eljárásban, amelyet a Csongrád Megyei Munkaügyi Központ (6721 Szeged, Bocskai út 10–12.), képviseli dr. Madarász Éva tanácsadó jogász (6721 Szeged, Bocskai út 10–12., a továbbiakban: ajánlatkérõ) "a Csongrád Megyei Munkaügyi Központ, Szeged, Bocskai út 10–12. sz. alatti irodaépületének tetõtér-ráépítési munkáinak kivitelezése" tárgyú közbeszerzési eljárása ellen indítottak, I. rendû kérelmezõ kérelmének részben helyt ad, míg II. rendû kérelmezõ jogorvoslati kérelmét elutasítja.<br>
A Döntõbizottság a helyt adás körében megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdés, 52. § (2) bekezdés d) pontjára figyelemmel az 59. § (1) bekezdését, a 60 § (1) bekezdés b) pontját, ezért ajánlatkérõvel szemben 1 000 000 Ft azaz egymillió forint összegû bírságot szab ki a Döntõbizottság.<br>
A bírság összegét ajánlatkérõ a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles megfizetni.<br>
Köteles továbbá ajánlatkérõ I. rendû kérelmezõnek 30 000 Ft, azaz harmincezer forint igazgatási szolgáltatási díjat megfizetni, a határozat kézhezvételétõl számított 15 napon belül.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 17. számában, 2000. április 26-án jelentette meg nyílt eljárás megindítására szóló ajánlati felhívását. Az ajánlati felhívásban a beszerzés tárgyát és mennyiségét a következõképpen határozta meg: "a Csongrád Megyei Munkaügyi Központ, Szeged, Bocskai út 10–12. sz. alatti irodaépületének tetõtér-ráépítési munkáinak kivitelezése".<br>
A kiviteli terv szintû tervdokumentáció mûszaki leírást és árazatlan költségvetést tartalmazott: A teljesítés helyeként Szeged, Bocskai út 10–12. számot jelölte meg. Az ajánlati felhívásban az ajánlati dokumentáció szerinti teljes körû ajánlattételre volt lehetõség. Többváltozatú ajánlatot a közbeszerzési eljárásban nem lehetett tenni. Ajánlatkérõ dokumentációt is rendelkezésre bocsátott az ajánlattevõk részére, amelyben meghatározta az ajánlattétel tartalmi és formai követelményeit, illetve a beszerzés tárgyával szemben elõírt mûszaki leírást és követelményeket. Az ajánlatkérési dokumentáció állt ajánlatkérési felhívásból, kiegészítõ információból, ajánlati adatlapból, szerzõdéstervezetbõl, vállalkozói nyilatkozatból, valamint a mûszaki dokumentációból, amely további részekbõl épült fel, építési kivitelezési tervek, épületgépészeti tervek, elektromos tervek és a szakági tervek költségvetési kiírása. Az ajánlati felhívás szerint ajánlatkérõ az ajánlatokat az összességében legelõnyösebb ajánlat szempontja alapján bírálta el, mégpedig az alábbi részszempontokra figyelemmel.<br>
– az ajánlati ár	0,35 súlyszámmal,<br>
– a teljesítés határideje	0,25 súlyszámmal,<br>
– az ajánlatkérõ részére kedvezõbb feltételek biztosítása (az üzemelõ épületek mûködését legkevésbé zavaró kivitelezés, kötbér mértéke)	0,22 súlyszámmal,<br>
– garanciavállalás feltétele és idõtartama	0,18 súlyszámmal.<br>
Az adható pontok száma a részszempontok tartalmai elemein belül 1–20-ig terjed.<br>
Az ajánlatkérõ az ajánlati felhívás "Egyéb információ" alatt a 16.3. pontban közölte az ajánlattevõkkel, hogy az ajánlatkérõ által igénybe vett minimális kötbér mértéke 100 000 Ft/nap. Továbbá a 16.8. pontban közölte, hogy ajánlattevõ köteles az átadás-átvétel idõpontjától 365 napig a teljes vállalkozási összeg 1,5%-át számla vezetõjénél elkülönített számlán garancia-visszatartás kiváltásaként letétbe helyezni, letéti szerzõdést kötni. A letéti szerzõdés szerint a letétbe helyezett összeghez kizárólag az ajánlatkérõ férhet hozzá, abban az esetben, amennyiben a 365 napos idõtartamon belül meghibásodásra két munkanapon belül ajánlattevõ érdemben nem intézkedik. A dokumentációban meghatározta ajánlatkérõ, hogy részszámla két alkalommal nyújtható be, és a végszámla összege nem lehet kisebb, mint a vállalkozási ár 33%-a.<br>
Az ajánlattételi határidõig hat ajánlattevõ nyújtott be ajánlatot, a Délépítõ Rt., az Anzsu-K Bt., a Bodrogi Bau Kft., a Ferroép Rt. és kérelmezõk. Ajánlatkérõ külön megvizsgálta az ajánlatok érvényességét, és június 13-án írásban arról értesítette az ajánlattevõket, hogy a Ferroép Rt. és II. rendû kérelmezõ ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, ezért az eljárás további szakaszában nem vehetnek részt. Ajánlatkérõ június 16-ig az ajánlatokat elbírálta, és nyertesnek a Bodrogi Bau Kft.-t ajánlatát hirdette ki. A nyertes ajánlattevõ ajánlati ára 83 537 000 Ft volt.<br>
I. rendû kérelmezõ 2000. június 21-én benyújtott jogorvoslati kérelmében sérelmezte, hogy nem az õ ajánlatát hirdette ki az ajánlatkérõ az összességében legelõnyösebb ajánlatnak. Elõadta továbbá, hogy a bírálati szempontok között szerepelt az ajánlatkérõ számára kedvezõbb feltételek biztosítása szempont, amely az ajánlatkérõ részérõl szubjektív elbírálásra ad lehetõséget. Álláspontja szerint azzal, hogy õ csak egy részszámlával és azt követõen végszámlával kívánja érvényesíteni a vállalkozói díjat, kedvezõbb ajánlatot tett, mint a nyertes, aki 1 100 000 Ft napi kötbérfizetést vállal.<br>
A nyertes és az ajánlata között megközelítõleg 10 millió forint a különbség, és ez is azt támasztja alá, hogy az õ ajánlata kedvezõbb.<br>
Kérte a Döntõbizottságtól az ajánlatkérõ eljárást lezáró döntése megsemmisítését, a jogorvoslati eljárásban felmerült költségeinek megtérítését, valamint ideiglenes intézkedésként indítványozta a szerzõdés megkötésének megtiltását.<br>
II. rendû kérelmezõ június 22-én nyújtott be jogorvoslati kérelmet a Döntõbizottsághoz, kérelmében sérelmezte ajánlata érvénytelenné nyilvánítását. Álláspontja szerint az a tény, hogy a dokumentációhoz csatolt szerzõdéstervezetet további 10 ponttal kiegészítette, nem alapozza meg ajánlatuk elutasítását, mivel ajánlatuk mind az ajánlati felhívásban, mind a dokumentációban foglaltaknak mindenben megfelelt. Álláspontja szerint, ha csak olyan szerzõdési feltétellel lehetne egy közbeszerzési eljárás lezárását követõen szerzõdést kötni, amely ajánlatkérõ ízlésének mindenben megfelel, az indokolatlanul egyoldalú elõnyt biztosítana ajánlatkérõnek. Kérte ideiglenes intézkedésként a közbeszerzési eljárás felfüggesztését, és ajánlatkérõ felhívását a Kbt. szabályainak megfelelõ eljárásra, valamint az ajánlatkérõnek az érvénytelenség körében hozott döntése megsemmisítését és az eljárási díj megfizetésére való kötelezését.<br>
A Döntõbizottság a II. rendû kérelmezõ jogorvoslati kérelemét, mely D.259/2000. sz. alatt került iktatásra, egyesítette az I. rendû kérelmezõ jogorvoslati kérelmével és egy eljárásban bírálta azt el.<br>
A Döntõbizottság ideiglenes intézkedést nem alkalmazott, mivel ajánlatkérõ a szerzõdéskötés idõpontjáig, azaz 2000. június 26-ig a közbeszerzési eljárás iratanyagait nem tudta a Döntõbizottság rendelkezésére bocsátani, a jogorvoslati kérelembõl pedig nem állt megfelelõ adat és tény a Döntõbizottság rendelkezésére annak megítélésére, hogy az abban foglaltak esetén ideiglenes intézkedés megtétele indokolt.<br>
Ajánlatkérõ benyújtott érdemi ellenkérelmében mindkét jogorvoslati kérelem alaptalanság miatti elutasítását kérte. I. rendû kérelmezõ kérelme körében elõadta, hogy a nyertes ajánlattevõ a harmadik részszempontra, azaz az ajánlatkérõ részére kedvezõ feltételek biztosítása részszempont esetében kedvezõbb vállalást tett, mint a kérelmezõ. Az alábbi kedvezõ feltételek voltak a nyertes ajánlattevõ ajánlati részében. A nyertes ajánlattevõ 1 100 000 Ft kötbér megfizetését vállalta naponta, szemben a kérelmezõ 500 000 Ft/nap kötbér vállalásával. Kérelmezõ a homlokzati állványt a munkaterület átadása után azonnal felépíti, és az építkezés teljes idõtartama alatt fenntartja, míg a nyertes ajánlattevõ ajánlatában vállalta, hogy a homlokzati állványt a lehetõ legrövidebb ideig tartja felállítva, és vállalta azt is, hogy hidraulikus emelõt alkalmaz. Ez utóbbi megoldás az ajánlatkérõ számára ideális vállalást jelentett, figyelemmel arra, hogy a tetõtér-ráépítési munkák kivitelezése során az ajánlatkérõ folyamatos munkarendben üzemel. Az értékelésbõl megállapítható, hogy ajánlatkérõ matematikai arányosítás módszerét alkalmazta.<br>
II. rendû kérelmezõ kérelmével kapcsolatban elõadta, hogy a szerzõdéstervezet az ajánlati dokumentáció részét képezte, az abban foglalt feltételek elfogadása esetén az ajánlattevõknek cégszerûen aláírva kellett visszaküldeniük ajánlatuk részeként. Túl azon, hogy a 10 pontból, amivel II. rendû kérelmezõ kiegészítette a szerzõdéstervezetet, 3 kifejezetten hátrányos volt ajánlatkérõ számára, egyszerûen azzal a ténnyel, hogy a szerzõdéstervezet kiegészítésre került, az ajánlat nem felelt meg az ajánlati felhívásban és dokumentációban foglaltaknak. Ezért kellett II. rendû kérelmezõ ajánlatának érvénytelenségét megállapítani.<br>
A Döntõbizottság a beszerzett iratok és a tárgyaláson lefolytatott bizonyítás alapján megállapította, hogy I. rendû kérelmezõ kérelme részben alapos, míg II. rendû kérelmezõ jogorvoslati kérelme alaptalan.<br>
A Döntõbizottság az I. rendû kérelmezõ kérelme körében vizsgálta azt is, hogy a benyújtott ajánlatok megfeleltek-e az ajánlati felhívás, illetve a dokumentáció követelményeinek.<br>
Ajánlatkérõ a közbeszerzési eljárásban az ajánlati felhívás mellett dokumentációt is rendelkezésre bocsátott az ajánlattevõknek.<br>
A dokumentáció részét képezte egy vállalkozási szerzõdéstervezet, amelyet az ajánlattevõknek aláírásukkal visszaigazolva kellett az ajánlatukban szerepeltetniük. A vállalkozási szerzõdéstervezetben az ajánlatkérõ meghatározta azokat a szerzõdési feltételeket, amelyek az ajánlati felhívás és a dokumentáció alapján a beszerzés tárgyára és mennyiségére, és annak kivitelezésére vonatkoztak.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
Ajánlatkérõ az ajánlati felhívás 9. pontjában a pénzügyi ellenszolgáltatás teljesítésének feltételeire vonatkozóan elõírásokat határozott meg, majd a dokumentációban a 4. oldalon a pénzügyi feltételek között az alábbiakat szabályozta: A megrendelõ elõleget nem ad, részszámla felmért és igazolt mûszaki teljesítés alapján két alkalommal nyújtható be. Kiegyenlítése az igazolást követõ 10 napon belül történik. A végszámla összege nem lehet kisebb, mint a vállalkozási ár 33%-a. A nyertes Bodrogi Bau Kft. szerzõdéstervezetében megállapítható, hogy bruttó vállalási ára 83 538 000 Ft volt, melynek a 33%-a 27 568 000 Ft lett volna. Ezzel szemben az ajánlattevõ 25 163 000 Ft összegû végszámlát kíván a szerzõdéstervezete szerint benyújtani az ajánlatkérõnek.<br>
A Döntõbizottság megállapította, hogy a végszámla összege a dokumentáció elõírásának nem felelt meg, mivel az a teljes vállalási összeg 33%-át nem éri el, ezért nem felel meg a dokumentációban megkövetelt pénzügyi feltételnek. Tehát a Döntõbizottság megállapította, hogy a nyertes Bodrogi Bau Kft. ajánlata nem felelt meg az ajánlati felhívás, illetõleg a dokumentáció feltételeinek, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen.<br>
Ajánlatkérõ eljárást lezáró döntése ebbõl a szempontból tehát jogsértõ, mivel a nyertes Bodrogi Bau Kft. ajánlatát az ajánlatok értékelésekor, de legkésõbb az eredményhirdetéskor a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján nem nyilvánította érvénytelennek, hanem az összességében legelõnyösebb ajánlatként hirdette ki nyertesnek. Ajánlatkérõ tehát azzal a magatartásával, hogy az érvénytelenséget nem mondta ki az ajánlatra, megsértette a Kbt. 52. § (1), illetve (2) bekezdés d) pontját, mely szerint ajánlatkérõ az ajánlatok felbontását, illetõleg azt követõen megállapítja, hogy mely ajánlatok érvénytelenek. Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A nyertes ajánlata a végszámla benyújtására elõírt dokumentációbeli tartalmi követelménynek nem felelt meg, ezért ajánlata nem lehetett az összességében legelõnyösebb.<br>
Azzal, hogy az ajánlatkérõ õt hirdette ki az eljárás nyerteseként, megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, az 52. § (1) és (2) bekezdés d) pontjára figyelemmel.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az I. rendû kérelmezõnek a jogorvoslati kérelmében foglaltakra irányuló indítványa, mely szerint összességében õ tette a legelõnyösebb ajánlatot, és nem a nyertessé nyilvánított Bodrogi Bau Kft., a Döntõbizottság megvizsgálta kérelmezõ ajánlata érvényességét is, hogy az megfelel-e a felhívásban, illetve a dokumentációban foglalt követelményeknek. E körben pedig megállapította, hogy az I. rendû kérelmezõ ajánlata is érvénytelen volt, mégpedig a következõ elõírásokra figyelemmel.<br>
Ajánlatkérõ a dokumentáció 4. oldalán az alábbiakat közli az ajánlattevõkkel: Az ajánlat tartalmi és formai követelményei. Az ajánlatot az alábbi sorrendbe rendezett tartalommal kell benyújtani: kísérõlevél, ajánlati adatlap, ajánlattevõ nyilatkozata, szerzõdéstervezet. A szerzõdéstervezet 5. pontjában ajánlatkérõ elõírta, hogy a munkálatok ellenértékének kiegyenlítése két rész- és egy végszámla bontásban történik, amelynek bontását az 5.l., 5.2. és 5.3. pont tartalmazza a szerzõdéstervezetben.<br>
I. rendû kérelmezõ visszaigazolt vállalkozási szerzõdéstervezetében egy részszámlát és egy végszámlát kíván érvényesíteni az ajánlatkérôvel szemben, az egy részszámla értéke 50%-os készültségnél 28 M Ft + 7 M Ft áfa, és a végszámla összege 27 907 763 Ft + áfa. Tehát megállapítható, hogy az ajánlatkérô által a dokumentáció részét képezô és a részletes szerzôdési feltételeket tartalmazó vállalkozói szerzõdés 5.1., 5.2. és 5.3. pontjának az I. rendû kérelmezõ által visszaigazolt, a részszámlák benyújtására vonatkozó vállalkozási szerzõdéstervezete nem felelt meg, ezért ajánlata szintén érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) és (2) bekezdés d) pontjára tekintettel.<br>
II. rendû kérelmezõ ajánlata szerzõdéstervezetét 10 ponttal egészítette ki az ajánlatkérõ által rendelkezésre bocsátott szerzõdéstervezethez képest. II. rendû kérelmezõ szerzõdéstervezetének kiegészítésében a 27. és 30. pontként megjelölt feltételekrõl a Döntõbizottság megállapította, hogy konkrétan ellentétesek a dokumentáció alábbi pontjaival, így a 27. pontra vonatkozóan, mely szerint vállalkozónak jogában áll a munkaterületrõl anyagi, jogi és bármilyen következmény nélkül levonulni, ha a fizetési késedelem túllépi a 15 napot. Az ajánlati felhívás 9. pontjában ajánlatkérõ nyilatkozott, hogy a költségvetésében az ellenszolgáltatás fedezete fennáll, a vállalkozási szerzõdéstervezet 5. pontjának utolsó mondata szerint pedig kötelezettséget vállalt arra, hogy esetleges késedelmes teljesítése esetére a törvényes kamat mint késedelmi kamat megfizetését vállalja.<br>
A 30. pont szerint megrendelõ köteles a vállalkozó készre jelentése alapján a mûszaki átadás-átvételi eljárást kitûzni és megindítani abban az esetben is, amennyiben a vállalkozó teljesítésében csak minõségi hiba és kifogás, valamint legfeljebb 2%-nyi elmaradás hiánypótlás mutatkozik, a hibajegyzék felvétele mellett az átadást nem hiúsítja meg. Ez a szerzõdéses kikötés a dokumentáció részét képezõ vállalkozási szerzõdéstervezet 5.3. pontjával áll ellentétben, mivel ott a végszámla benyújtásának feltételeként a hiánymentes mûszaki átadás-átvételt határozta meg az ajánlatkérõ.<br>
A Döntõbizottság tehát megállapította, hogy II. rendû kérelmezõ szerzõdéstervezetébe olyan szerzõdési feltételeket épített be, amelyek a dokumentáció és az ajánlati felhívás elõbb ismertetett követelményeinek nem felelnek meg, ezért az ajánlatkérõ jogszerûen állapította meg II. rendû kérelmezõ ajánlatának érvénytelenségét. Ugyancsak jogszerûen történt a Ferroép Rt. ajánlattevõ ajánlata érvénytelenségének megállapítása, szintén olyan szerzõdéses pontok beépítésére való tekintettel, melyek az ajánlati felhívás és dokumentáció feltételeivel szemben kerültek megállapításra.<br>
A Döntõbizottság a szerzõdéstervezetek eltéréseire tekintettel azon álláspontját hangoztatja, hogy jelen beszerzési eljárásban az ajánlatkérõ kifejezetten beépítette a dokumentáció követelményei közé az általa elkészített szerzõdéstervezetet, melyben a beszerzés tárgyával és a kivitelezéssel kapcsolatos szerzõdési feltételeket rögzítette. Amennyiben a szerzõdéstervezet a dokumentáció részét képezi, az attól való eltérés csak annyiban lehetséges, amennyiben ajánlatkérõ azt kifejezetten megengedi. Ilyen esetben az ajánlattevõknek vállalniuk kell a szerzõdéstervezetben foglalt szerzõdési feltételek betartását, önkényesen nem egészíthetik ki olyan szerzõdési pontokkal, illetve feltételekkel, amelyek alapvetõen az ajánlatkérõ elvárásaival szemben állnak.<br>
Döntõbizottság megvizsgálta még a közbeszerzési eljárásban ajánlatot benyújtó Anzsu-K Bt. ajánlatát. Ezzel kapcsolatban megállapította, hogy az Anzsu-K Bt. is érvénytelen ajánlatot tett, mivel az ajánlatkérõ az ajánlati felhívás 13. pontja szerint a minimális kötbér mértékét 100 000 Ft/napban jelölte meg. Ajánlattevõ ajánlata szerint késedelmes teljesítés esetén 200 000 Ft/nap kötbér megfizetését vállalta, az összeg azonban nem haladhatja meg a bekerülési összeg 10%-át. E korlátozó feltételnek a mondat második részébe iktatásával ajánlattevõ eltért az ajánlati felhívásban elõírtaktól, miszerint a garancia visszatartása magasabb az ajánlati felhívásban elõírtaknál.<br>
A Délépítõ Rt. ajánlata pedig azért volt érvénytelen, mert az ajánlathoz csatolt szerzõdéstervezetében az általa végszámlaként megjelölt összeg kisebb volt a dokumentációban elõírtnál, tehát nem haladja meg a vállalkozási ár 33%-át. A Döntõbizottság álláspontja szerint azáltal, hogy valamennyi ajánlat az elõbb felsorolt érvénytelenségi okban szenvedett, a közbeszerzési eljárásban érvényes ajánlat nem került benyújtásra, ezért az ajánlatkérõnek a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontjára tekintettel eredménytelennek kellett volna nyilvánítania. Mivel erre nem került sor a közbeszerzési eljárásban, ezért a Döntõbizottság határozatában megállapította, hogy az ajánlatkérõ által meghirdetett közbeszerzési eljárás eredménytelen, mivel kizárólag érvénytelen ajánlatok érkeztek. Erre figyelemmel a Döntõbizottság a Kbt. 60. § (1) bekezdés b) pontjának a megsértését is az ajánlatkérõ terhére állapította meg.<br>
A Döntõbizottság tehát az I. rendû kérelmezõ kérelme körében már nem tért ki az érvénytelen ajánlatokra, tekintettel a bírálati szempontoknak megfelelõ ajánlati értékelésre, mivel álláspontja szerint érvénytelen ajánlatok benyújtására került sor, mely ajánlatoknak az objektív összehasonlítási alapja nem állt fenn a közbeszerzési eljárásban.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés d), f) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 25.<br>
<br>
Dr. Eke Pekács Tibor s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>