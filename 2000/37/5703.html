<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5703)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.281/10/2000<br>
<br>
Tárgy: a PanTel Rt. jogorvoslati kérelme a BM Központi Adatfeldolgozó, Nyilvántartó és Választási Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta. az alábbi<br>
<br>
HATÁROZAT-ot:<br>
<br>
A Döntõbizottság a PanTel Rt. (1135 Budapest, Tüzér u. 39–41., képviseli: dr. Plajner Ákos ügyvéd, 1136 Budapest, Hollán Ernõ u. 4., a továbbiakban: kérelmezõ) jogorvoslati kérelmének, amelyet a Belügyminisztérium Adatfeldolgozó, Nyilvántartó és Választási Hivatal (1094 Budapest, Balázs Béla u. 35., a továbbiakban: ajánlatkérõ) képviseletében és megbízásából eljárt Belügyminisztérium Beszerzési és Kereskedelmi Rt. (1124 Budapest, Németvölgyi út 41., képviseli: dr. Sebõk Cecília ügyvéd, 1211 Budapest, Táncsics M. u. 62., a továbbiakban megbízott) "adatátviteli összeköttetések létesítése 28 okmányirodában felszerelésre kerülõ eszközökön elõállított adatok torzításmentes továbbítása érdekében az érintett intézmények között, továbbá kapcsolódó szolgáltatások teljesítése" tárgyú közbeszerzési eljárása ellen nyújtott be, részben hely ad.<br>
A Döntõbizottság megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének b) pontját, azt meghaladóan a kérelmet elutasítja.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs: A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ megbízottja útján 2000. május 15-én küldte meg közvetlenül hirdetmény közzététele nélküli tárgyalásos eljárás megindítására szóló ajánlatfelkérõ levelét (ajánlati felhívását) a MATÁV Rt. ajánlattevõnek.<br>
Ajánlatkérõ a hirdetmény közzététele nélküli tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontját jelölte meg. Ezen rendelkezés elõírja, hogy az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
Az ajánlati felhívás tartalmazta még a jogalap megállapítása tekintetében, hogy ajánlatkérõ és a MATÁV Rt. között a korábbi közbeszerzési eljárás eredményeként szerzõdés jött létre 152 okmányiroda létesítésére és azok adatátviteli hálózatának kiépítésére a 62/2000. számú Kormányhatározatra tekintettel. A szerzõdés alapján a MATÁV Rt. kiépítette az országos okmányirodai hálózatot, a hálózatra jelenleg 152 okmányiroda csatlakozik. A jelen közbeszerzési eljárás keretében az okmányirodai rendszerbe további 28 település kapcsolódik, ahová a hálózat kiépítése szükséges. A 28 okmányirodai hálózatnak illeszkednie kell a már meglévõ 152 okmányirodában kiépítésre került adatátviteli rendszerhez. Az ajánlati felhívásban meghatározásra kerültek a teljesítés helyei megyénkénti bontásban, valamint a feladat elvégzéséhez szükséges mûszaki leírásban a mûszaki specifikáció.<br>
A MATÁV Rt. 2000. május 19-én nyújtotta be ajánlatát, melyben igazolta pénzügyi, gazdasági és mûszaki alkalmasságát. Az ajánlattevõvel 2000. május 22-én tárgyalásra került sor. A tárgyalást követõen – 2000. május 23-án – megküldte ajánlatának pontosítását és kiegészítését.<br>
A szakmai értékelést követõen ajánlatkérõ a legalacsonyabb ellenszolgáltatás szempontja alapján a MATÁV Rt. ajánlatát elfogadta.<br>
A szállítási és vállalkozási szerzõdés megkötésére 2000. június 13-án került sor ajánlatkérô, a felhasználó és ajánlattevô között.<br>
Kérelmezõ 2000. június 29-én benyújtott jogorvoslati kérelmében sérelmezte, hogy ajánlatérõ hirdetmény közzététele nélküli tárgyalásos közbeszerzési eljárást folytatott le.<br>
Vitatta a tárgyalásos eljárás jogalapjaként megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjának fennállását és a kizárólagosságot. Álláspontja szerint a beszerzés tárgyának megvalósításakor kizárólagosan árubeszerzésre nem kerülhet sor, hanem a beszerzés tárgyának megvalósításakor szolgáltatást is nyújt a MATÁV Rt. Összegezve, álláspontja szerint az ajánlati felhívás szolgáltatás nyújtására és nem árubeszerzésre vonatkozott, erre figyelemmel viszont nem volt meg a tárgyalásos eljárás alkalmazásának ajánlatkérõ által megállapított feltétele.<br>
A beszerzés tárgyához kapcsolódó szolgáltatási feladatok elvégzésére mûszakilag, pénzügyileg és gazdaságilag alkalmasnak tartja magát.<br>
Bejelentette, hogy tárgyalásos eljárás lefolytatásáról a K. É. 24. számában, 2000. június 14-én szerzett tudomást, amikor az ajánlatkérõ megjelentette tájékoztatóját az eljárás eredményérôl.<br>
Kérte a Döntõbizottságtól a jogsértés megállapítását, ajánlatkérõ eljárást lezáró döntése megsemmisítését és a jogorvoslati eljárásban felmerült költségeinek megtérítését.<br>
Ajánlatkérõ és megbízottja érdemi ellenkérelmében a jogorvoslati kérelem alaptalanság miatti elutasítását kérte.<br>
Fenntartotta azon álláspontját, hogy a hirdetmény közzététele nélküli tárgyalásos eljárás általa megválasztott jogalapja fennáll. Kizárólag adatátviteli szolgáltatás nyújtására a beszerzés tárgyával összefüggésben azért nem kerülhetett sor, mivel a további okmányirodák létesítéséhez az okmányirodák technikai hátterének megvalósításakor berendezések szállítására és beépítésére került sor, és ezeket kellett a meglévõ adatátviteli rendszerhez kapcsolni.<br>
Hivatkozott arra, hogy a 152 okmányiroda adatátviteli rendszerét és telepítését, az egységes felügyelet rendszer kiépítését a MATÁV Rt. korábbi szerzõdéses jogviszonyból adódóan kiépítette, és a hálózati felügyeleti szoftver hasznosítására, alkalmazására harmadik személy szerzõi jogi érdekeltsége áll fenn.<br>
Álláspontja szerint más szolgáltató kizárólag a MATÁV Rt. által már kiépített hálózattól teljesen független hálózatot tudott volna építeni, mivel a MATÁV Rt. által már telepített eszközöket annak engedélye nélkül nem tudta volna hasznosítani. Erre figyelemmel a kérelmezõ a beszerzés tárgyaként megjelölt hálózatfelügyeleti rendszer megvalósítására elõírt feladatokat, ajánlatkérõi elvárásokat nem tudta volna mûszaki szempontból teljesíteni.<br>
A Döntõbizottság a beszerzett iratok, a tárgyaláson lefolytatott bizonyítási eljárás eredményeképpen megállapította, hogy a jogorvoslati kérelem abban a részében megalapozott, hogy a beszerzés tárgyához kapcsolódó egyes részfeladatok elvégzése távközlési szolgáltatásnak minõsül, de a beszerzés tárgyának teljes mennyisége nem kizárólag szolgáltatási tevékenységnek minõsül.<br>
Ajánlatkérõ az ajánlati felhívás mellékletét képezõ Mûszaki leírásban a beszerzés tárgya és mennyisége körében az alábbi feladatok elvégzését határozta meg:<br>
<br>
1. 28 okmányiroda adatátviteli összeköttetéseinek kiépítése<br>
<br>
2. Sávszélesség-módosítások végrehajtása a közigazgatási hálózatban<br>
<br>
3. Kötelezõ opcionális feladatok a közigazgatási hálózatban:<br>
<br>
3.1. Csongrád Megyei TÁKISZ–MRFK összeköttetés áthelyezése<br>
<br>
3.2. A Heves Megyei TÁKISZ–MRFK összeköttetés áthelyezése<br>
<br>
4. Felügyeleti rendszerbe illesztés a közigazgatási hálózatban<br>
<br>
5. Analóg bérelt összeköttetések<br>
<br>
6. 64 kbps menedzselt bérelt vonal Hajdú-Bihar Megyei Közigazgatási Hivatal és TÁKISZ között<br>
<br>
7. Mikrohullámú összeköttetések bôvítéséhez szükséges eszközök.<br>
Ajánlatkérõ a tárgyalásos eljárás feltételeként kizárólag az árubeszerzés esetén alkalmazható <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontját jelölte meg.<br>
A Döntõbizottságnak e jogalapra tekintettel abban a kérdésben kellett álláspontját kialakítania, hogy a beszerzés tárgyának és mennyiségének megvalósítására kiírt feladatok jellege kizárólagosan árubeszerzésnek minõsül-e, vagy szolgáltatás megrendelésével más jogalapra való hivatkozást is alkalmazni kellett volna ajánlatkérõnek, amikor az ajánlati felhívását összeállította.<br>
A beszerzés tárgyához kapcsolódó feladatok közül pl. a 3. és a 7. pontban megjelöltek vonatkozásában fennáll az árubeszerzés fogalmi elemeinek a kritériuma, viszont a többi pontban megfogalmazott feladatok tipikusan távközlési szolgáltatásnak minõsülnek, ezért a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése b) pontjának megjelölése ajánlatkérõtõl elvárható követelmény lett volna, amikor a hirdetmény közzététele nélküli tárgyalásos eljárás lefolytatásáról döntött.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság megállapította, hogy a b) pont esetében a mûszaki-technikai sajátosságok azok a körülmények, amelyek a beszerzés tárgyát a szolgáltatással összefüggõ részfeladatainak a megvalósításakor ajánlatkérõnek figyelembe kellett volna vennie a tárgyalásos eljárás megválasztásának jogalapjaként. Ugyanakkor a részfeladatok egy részének megvalósításakor az ajánlattevõnek berendezéseket is fel kell szerelnie ahhoz, hogy az adatátviteli szolgáltatás a mûszaki leírásban foglalt bõvítési követelményeknek megfeleljen. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdése b) pontjának alkalmazására azért kellett ajánlatkérõnek hivatkoznia, mert az 1. pontban megjelölt feladat elvégzésére, azaz a 28 okmányirodának a mûködô adatátviteli rendszerbe történô illesztésére a hálózatfelügyeleti rendszer követelményére figyelemmel – amennyiben más szolgáltató tevékenységét vette volna igénybe ajánlatérõ –, a Döntõbizottság álláspontja szerint az ilyen beszerzés aránytalan mûszaki-technikai nehézséget eredményezett volna a mûködtetésben és a karbantartásban, és aránytalanul jelentõs költségráfordítást igényelt volna ajánlatkérõtõl, a felhasználótól.<br>
A Döntõbizottság a fenti gondolatmenetbõl levezetve arra következtetésre és megállapításra jutott, hogy az ajánlatkérõ által a beszerzés tárgyának és mennyiségének megvalósításával összefüggô, a mûszaki leírásban elôírt feladatok jellegébõl és mûszaki sajátosságából adódóan nem kizárólag árubeszerzést valósított meg, hanem a nyertes ajánlattevõtõl távközlési szolgáltatást is igényelt, így a tárgyalásos eljárás jogalapjaként általa kizárólag megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja csak részben áll fenn.<br>
Ajánlatkérõnek a jogalap tekintetében hivatkozni és megjelölni kellett volna a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontját a beszerzés részfeladatainak szolgáltatási jellegére figyelemmel. Mivel erre nem került sor, a Döntõbizottság jogsértést állapított meg ajánlatkérõ terhére, és a jogorvoslati kérelem e részében osztotta a kérelmezõ álláspontját.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdésére figyelemmel viszont a Döntõbizottság álláspontja szerint is ajánlatkérõnek a beszerzés tárgyának megvalósítása körében nem volt más választási lehetôsége a közbeszerzési eljárás fajtájának (formájának), a hirdetmény közzététele nélküli tárgyalásos eljárás megválasztásakor, azaz annak alkalmazása és lefolytatása indokolt volt.<br>
A Döntõbizottság megvizsgálta annak indokoltságát is, hogy kérelmezõ a már mûködõ adatátviteli rendszer szolgáltatás bõvítését mûszaki szempontból megvalósíthatta-e volna olyképpen, hogy az ne okozzon a felhasználónak az eltérõ mûszaki-technikai sajátosságok miatt több ráfordítást a mûködtetésben és a karbantartásban.<br>
Amennyiben ajánlatkérõ más szolgáltatót bízott volna meg a bõvítés technikai, mûszaki megvalósítására, az alábbi technikai körülmények átalakítását kellett volna megoldani.<br>
<br>
1. A bõvített és a már mûködõ adatátviteli rendszer felügyeleti rendszerét illeszteni kellett volna egymáshoz, azaz egységes integrált rendszer kifejlesztésével kellett volna megoldani más ajánlattevõ szolgáltatónak.<br>
<br>
2. Módosítani kellett volna a jelenlegi szolgáltató érvényes szerzõdését, mivel annak hozzájárulása nélkül az ajánlatkérõ az egységes integrált rendszer kifejlesztéséhez nem kérhetett volna fel más szolgáltatót.<br>
<br>
3. A hálózatfelügyeleti szoftver nem a MATÁV Rt., hanem harmadik személy tulajdonában van, a MATÁV Rt. annak használatára kapott felhatalmazást, így szükségessé vált volna, hogy a harmadik személy a közös felügyeleti rendszer fejlesztéséhez szükséges szoftverinformációkat más fejlesztõcégnek kiadja.<br>
<br>
4. Amennyiben egységes integrált felügyeleti rendszer kifejlesztése nem történne meg, akkor az ajánlatkérõnek két felügyeleti rendszer telepítése a 28 okmányiroda bõvítése miatt a jelenlegi megoldáshoz képest minõségromlást és jelentõs költségráfordítást okozott volna.<br>
<br>
5. A megyei gyûjtõponti hálózatot a MATÁV Rt. a 152 okmányiroda kapcsán már kiépítette, a további 28 bõvítés gyûjtõpontokba történõ csatlakoztatása a MATÁV Rt. létesítményeibõl MATÁV Rt. tulajdonában lévõ eszközök felhasználásával történik. Ez pedig magával vonja azt, hogy más szolgáltató ezen eszközök használatára felhatalmazást sem tulajdoni, sem mûszaki szempontból nem kapna.<br>
Fentiekre figyelemmel a Döntõbizottság tehát osztotta ajánlatkérõ azon álláspontját, hogy nyilvánvalóan a mûszaki-technikai sajátosságok és a már kiépített hálózatra vonatkozó MATÁV Rt. tulajdonjogának kizárólagos védelme miatt, célszerûségi és költségkímélési szempontjait is figyelembe véve, a már meglévõ hálózat bõvítését ajánlatkérõ a korábbi szolgáltatóval kívánja megvalósítani.<br>
A Döntõbizottság nem vitatja kérelmezõ mûszaki-technikai alkalmasságát a feladat elvégzésére, de ugyanakkor elismeri ajánlatkérõ azon jogos igényét, hogy egy mûködõ adatátviteli rendszer bõvítését azon szolgáltatóval kívánja megoldani, aki korábbi szerzõdéses jogviszonyból adódóan azt saját technikai bázisán megvalósította. A Döntõbizottság egyetért azon ajánlatkérõi törekvéssel és állásponttal, mely szerint nem lehet indokolatlanul olyan többletköltséggel járó mûszaki megoldás kivitelezésére kényszeríteni ajánlatkérõt és felhasználót, amely idõben és anyagiakban beláthatatlan folyamathoz vezetne.<br>
A Döntõbizottság a fenti jogi és mûszaki okfejtésre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) és h) pontja szerinti jogkövetkezményt alkalmazta.<br>
Az elkövetett jogsértésre tekintettel bírság alkalmazását nem látta indokoltnak. Ajánlatkérõ terhére megállapított jogsértés nem befolyásolta azon tény fennállását, mely szerint az eljárási forma megválasztása helytálló volt. Erre tekintettel a Döntõbizottság eltekintett a bírság szankciójának alkalmazásától. A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 27.<br>
<br>
Dr. Eke Pekács Tibor s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>