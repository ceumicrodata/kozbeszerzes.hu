<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5699)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.254/13/2000<br>
Tárgy: NOMBER Mérnöki Szervezõ és Beruházó Kft. jogorvoslati kérelme Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta, az alábbi<br>
<br>
HATÁROZAT-ot:<br>
<br>
A Döntõbizottság a NOMBER Mérnöki Szervezõ és Beruházó Kft. (3100 Salgótarján, Alkotmány u. 7. fszt. 1., a továbbiakban: kérelmezõ) jogorvoslati kérelmét, amelyet Budapest Fõváros Önkormányzata Fõpolgármesteri Hivatala (1055 Budapest, Városház u. 9–11., képviseli: dr. Molnár Judit ügyvéd, 1124 Budapest, Gébics u. 7., a továbbiakban: ajánlatkérõ) "a Fõvárosi Önkormányzat Idõsek Otthona, Vámosmikola férõhelyfejlesztés teljes körû lebonyolítási tevékenység elvégzése a dokumentációban foglaltak szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 10. számában 2000. március 8-án ajánlati felhívást tett közzé nyílt eljárás lefolytatására, melynek tárgya a Fõvárosi Önkormányzat tulajdonában és kezelésében lévõ Vámosmikolai Idõsek Otthona férõhelyfejlesztésének teljes körû lebonyolítása volt, megbízási szerzõdés keretében.<br>
Ajánlatkérô a beszerzés tárgyát és mennyiségét az ajánlati felhívás 3. a) pontjában és a dokumentációban határozta meg. Az ajánlati felhívás szerint ajánlatkérô rész- és többváltozatú ajánlattétel lehetôségét kizárta. Ajánlatkérô az ajánlati felhívás 11. a) pontjának Mûszaki alkalmasság körében többek között elõírta, hogy az ajánlattevõknek:<br>
– ismertetni kell azoknak a mûszaki szakembereknek a megnevezését és képzettségét, akiket a feladat végzésével megbíznak [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pont].<br>
Ajánlatkérõ az ajánlati felhívás 11. b) pont negyedik, ötödik francia bekezdésében meghatározta a mûszaki alkalmasság tekintetében az alkalmatlanná minõsítés szempontjait:<br>
Alkalmatlan az ajánlattevõ a szerzõdés teljesítésére, ha:<br>
– a lebonyolításba bevont szakemberei nem rendelkeznek felsõfokú végzettséggel, a jelen közbeszerzéshez hasonló nagyságrendû beruházással kapcsolatos személyes referenciával;<br>
– a már folyamatban levõ feladatok megvalósítása miatt az ajánlattevõ meglévõ kapacitása elégtelen.<br>
Az ajánlatok bontási határidejére ajánlatott nyújtott be: kérelmezõ, a SZÁMÍT Szövetkezet, a FIMÜV Rt., a FÕBER Rt., '96 Kft. és az Épber Rt.<br>
Ajánlatkérõ közbeszerzési bizottsága megvizsgálta az ajánlatokat, hiánypótlási lehetõséget biztosított a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdése szerint a formai hiányosságok pótlására, és a beérkezett ajánlatok elbírálási határidejét a Kbt. 55. § (2) bekezdése alapján 30 nappal meghosszabbította.<br>
A nyilvános eredményhirdetésre 2000. június 8-án került sor, ahol ajánlatkérõ ismertette, hogy az összességében legelõnyösebb ajánlatot a SZÁMÍT Szövetkezet tette.<br>
Ajánlatkérõ és a nyertes ajánlattevõ az ajánlati felhívás 15. b) pontja szerint a megbízási szerzõdést 2000. június 26-án megkötötte.<br>
Kérelmezõ a hiánypótlást követõen benyújtott jogorvoslati kérelmében ajánlatkérõ eljárást lezáró döntése megsemmisítését és a jogorvoslati eljárással felmerült költségeinek megtérítését kérte.<br>
Álláspontja szerint ajánlatkérõnek a nyertes ajánlattevõt alkalmatlannak kellett volna minõsítenie, mivel nem rendelkezik a feladatvégzéshez szükséges szakemberállománnyal, továbbá a már folyamatban lévõ szerzõdéses kötelezettségeinek teljesítésére tekintettel a nyertes ajánlattevõ jelen beszerzés tárgyához kapcsolódó feladatok megvalósítására meglévõ kapacitással nem rendelkezik. Bejelentette, hogy a jogsértõ esemény az eredményhirdetéskor jutott a tudomására.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte.<br>
Elõadta, hogy a nyertes ajánlattevõ ajánlata 41–122. oldalán megfelelõen igazolta mûszaki alkalmasságát. Becsatolta szakembereinek szakmai önéletrajzát, igazolásokat, kamarai igazolásokat, az iskolai végzettségrõl szóló dokumentumokat. Az ajánlatban megtalálható a beszerzés tárgyához kapcsolódón az ajánlattevõ és alkalmazottai referenciája. A nyertes ajánlattevõ nyilatkozott a folyamatban lévô szerzôdéses kötelezettségérôl, amelybôl megállapítható, hogy az nem veszélyezteti a beszerzés tárgyához kapcsolódó megbízási szerzõdés teljesítését.<br>
A SZÁMÍT Szövetkezet észrevételében szintén a jogorvoslati kérelem elutasítását kérte. A mûszaki alkalmasságát az ajánlati felhívás szerint igazolta az ajánlatkérõnek.<br>
A Döntõbizottság a becsatolt iratok és a tárgyaláson felvett bizonyítás alapján megállapította, hogy a jogorvoslati kérelem alaptalan. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) és c) pontja kimondja:<br>
"(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével),<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek."<br>
Ajánlatkérõ az ajánlati felhívás 11. a) Mûszaki alkalmasság második francia bekezdésében elõírta, hogy a mûszaki szakemberek megnevezését és képzettségét – akiket a feladat végzésével megbíznak – ismertetni kell. Az ajánlati felhívás 11. b) pont negyedik, ötödik francia bekezdésében ajánlatkérõ meghatározta a mûszaki alkalmasság körében az alkalmatlanná minõsítés szempontjait. Így többek között, ha a lebonyolításba bevont szakemberek nem rendelkeznek felsõfokú végzettséggel a beszerzés tárgyához kapcsolódó nagyságrendû személyes referenciával, valamint a már folyamatban lévõ feladatok megvalósítása miatt az ajánlatkérõ meglévõ kapacitása elégtelennek bizonyul.<br>
A nyertes ajánlatának 74. oldalán található a cég alkalmazottainak a bemutatása, a felsõfokú iskolai végzettség megjelölése mellett. Az ajánlat 76. oldalától a 122. oldaláig ismertetésre és becsatolásra került a teljesítésbe bevonandó szakemberek szakmai önéletrajza, a kamarai nyilvántartásba vételt igazoló dokumentum, a szakértõi névjegyzékbe történõ felvételrõl. A szakmai önéletrajzok tartalmazták az egyes szakemberek vonatkozásában a szakmai referenciát is.<br>
A nyertes ajánlattevõ ajánlata 151. oldal 13.35. pont alatt nyilatkozott arról, hogy folyamatban lévõ feladata egy kórház rekonstrukciójának lebonyolítása tekintetében áll fenn, mely havi egy- vagy kétszeri elfoglaltságot jelent a szövetkezet egy vagy két dolgozójának.<br>
A Döntõbizottság megállapította, hogy a nyertes ajánlattevõ az ajánlati felhívás és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a), c) pontjára figyelemmel megfelelõen igazolta mûszaki alkalmassága körében a teljesítésbe bevonandó alkalmazottainak – szakembereinek – végzettségét, számát, képzettségük ismertetését, szakmai referenciáját. A cég minõségbiztosítási tanúsítványát és az alapját képezõ minõségbiztosítás kézikönyv meglétét az ajánlat 124–136. oldalain a nyertes ajánlattevõ bemutatta.<br>
A Döntõbizottság megállapította továbbá, hogy a folyamatban lévõ feladat teljesítése nem akadályozza a beszerzés tárgyához kapcsolódó lebonyolító tevékenység végzését, mivel a nyertes ajánlattevõ meglévõ szervezeti struktúrája mûszakilag alkalmas a szerzõdésszerû teljesítésre.<br>
A Döntõbizottság álláspontja szerint ajánlatkérõnek az eredményhirdetésen hozott azon döntése, mely szerint a nyertes ajánlattevõt a mûszaki alkalmasság tekintetében nem minõsítette alkalmatlannak, nem volt jogsértõ.<br>
A Döntôbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elôírt hatáskörében eljárva a fentiekre figyelemmel a Kbt. 88. § (1) bekezdésének a) pontja szerint az alaptalan kérelmet elutasította.<br>
A jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontjára figyelemmel a rendelkezõ részben foglaltak szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 25.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>