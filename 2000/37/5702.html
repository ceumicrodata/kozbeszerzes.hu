<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5702)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 35631337<br>
Fax: 355-5082<br>
Ikt. sz.: D.313/5/2000<br>
<br>
Tárgy: a Hajdú Építõipari és Kereskedelmi Kft. jogorvoslati kérelme Paks Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hajdú Építõipari és Kereskedelmi Kft. (6086 Szalkszentmárton, Vecsei út 29., a továbbiakban: kérelmezõ) jogorvoslati kérelmét, amelyet Paks Város Önkormányzata (7030 Paks, Dózsa György út 55–61., továbbiakban ajánlatkérõ) Paks, Vörösmarty utcai óvoda felújításának és bôvítésének kivitelezési munkái (építômesteri, épületgépész és épületvillamossági munkák) tárgyú közbeszerzési eljárás ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. május 24-én a K. É. 21. számában tette közzé nyílt eljárás lefolytatására ajánlati felhívását, amelyben épületfelújítási és -bõvítési munkákra (építõmesteri, épületgépész, épületvillamossági munkák) kért ajánlatot. Rész- és többváltozatú ajánlatot nem fogadott el. Az ajánlati felhívásban meghatározta az ajánlattevõk pénzügyi, gazdasági és mûszaki alkalmassága igazolására szolgáló dokumentumokat, ezek között elõírta az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (3)–(6) bekezdésében meghatározott igazolások és nyilatkozatok becsatolását is mind az ajánlattevõ, mind a 10% fölötti mértékben bevonni kívánt alvállalkozók tekintetében [ajánlati felhívás 11. a) (5) bekezdés].<br>
A felhívás egyebekben tartalmazta a közbeszerzési eljárásban lényeges elõírásokat. Ajánlatkérõ dokumentációt is készített. Ebben részletes mûszaki és egyéb feltételeit határozta meg a beszerzés tárgyának és mennyiségének. A dokumentáció 7. oldalán is elõírta, hogy az ajánlatoknak tartalmaznia kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3)–(6) bekezdése szerinti igazolásokat és nyilatkozatokat.<br>
A 2000. június 19-i határidõ szerint került sor az ajánlatok bontására. Ajánlatkérõhöz 4 ajánlat érkezett a következõ ajánlattevõktõl:<br>
kérelmezõ, T-Bau Kft., Fejérduna-Építõipari Kft., Partner Kft. Már a bontáskor vizsgálta ajánlatkérõ az ajánlatok tartalmát, és hiányosságokat állapított meg, és azok pótlására 2000. június 27-i határidõvel lehetõséget biztosított. A bontási jegyzõkönyv mellékletét képezõ adattáblázat szerint kérelmezõ és a Fejérduna Kft. ajánlatából a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdés – helyiadó-igazolás – hiányzott, a T-Bau Kft. az elõbbin túl nem csatolta az ajánlati és szerzõdési feltételek elfogadásáról szóló nyilatkozatot sem. A Partner Kft. ajánlata hiánytalannak bizonyult. A Strabag Rt. is nyújtott be ajánlatot, azonban az elkésve érkezett, ezért az ajánlatkérõ azt felbontás nélkül visszaküldte az ajánlattevõnek.<br>
Ajánlatkérõ 2000. június 22-én írásban is felszólította a fenti hiányok pótlására az ajánlattevõket oly módon, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdésére vonatkozóan kérte benyújtani az alábbiakat:<br>
– "nyilatkozat a Paksi Polgármesteri Hivatal Adóosztálya vonatkozásában helyi adótartozást illetõen".<br>
Ezen hiánypótlásra történõ felszólításra kérelmezõ 2000. június 23-án kelt, cégszerûen aláírt nyilatkozatát küldte meg ajánlatkérõnek, mely szerint a nevezett adóhatóság felé fizetési kötelezettsége, illetve adótartozása nincs. A hiánypótlásnak a Fejérduna Kft. is csak saját nyilatkozatával kívánt eleget tenni, a T-Bau Kft. becsatolta ajánlatkérõ hivatalának hatósági igazolását és a tõle kért, az ajánlati feltételek elfogadásával kapcsolatos nyilatkozatokat. Ajánlatkérõ 2000. június 26-án további kérést intézett valamennyi ajánlattevõhöz, amelyben a nagy árdifferenciákra való tekintettel nyilatkozatot kért az árajánlat fenntartásáról, annak esetleges korrekciójáról, ez utóbbit részletes magyarázat adáshoz kötötte. Ez utóbbi felszólításra a Fejérduna Kft. csökkentette árajánlatát a megjelölt tartalékkeret felére csökkentésével, árajánlatát az eredeti 114 000 000 Ft helyett 108,9 M Ft-ban véglegesítette. A Partner Kft. szintén csökkentette az anyagigazgatási költség és a tartalékkeret tekintetében árait és az eredeti 106 000 000 Ft helyett 93 M Ft-ban jelölte meg. Kérelmezõ nyilatkozatban indokolta árajánlatát, a T-Bau Kft. pedig csak ajánlata fenntartásáról nyilatkozott. Az iratokból megállapítható, hogy kérelmezõ végül is 2000. július 3-án beszerezte ajánlatkérõ helyi adóhatósága által kiállított hatósági igazolását, ez azonban már az eredményhirdetés után történt.<br>
Ajánlatkérõ 2000. június 28-án bírálóbizottságban értékelte az ajánlatokat elõször, majd június 30-án másodszor. A 2000. június 30-án meghozott eljárást lezáró döntése szerint a kérelmezõ ajánlatát érvénytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdésében elõírt hatósági igazolás hiánya miatt és a Kbt. 53. § (1) bekezdés a) pontja alapján az eljárásból kizárta. A Fejérduna Kft. esetében a fentiekkel megegyezõ döntést hozott, a T-Bau Kft. és a Partner Kft. ajánlatát "az ajánlatkérõ részére nem megfelelõ, érdekeit nem szolgáló" ajánlatoknak minõsítette. A közbeszerzési eljárást a Kbt. 60. § (1) bekezdés d) pontja alapján eredménytelenné nyilvánította. Ezen döntésének megfelelõen állította össze a Kbt. 61. § (1) bekezdése szerinti összegzést, majd 2000. július 3-án döntését nyilvánosan is kihirdette. Ezt követõen az iratokból megállapítható, hogy ajánlatkérõ 2000. július 13-án tárgyalásos eljárást indított hirdetmény közzététele nélkül a beszerzés tárgya és mennyisége vonatkozásában.<br>
Kérelmezõ július 17-én benyújtott jogorvoslati kérelmében kérte a Döntõbizottságot, hogy állapítsa meg ajánlatkérõ jogsértését, semmisítse meg eljárást lezáró döntését ajánlata érvénytelensége körében, és utasítsa új döntés meghozatalára ajánlatkérõt. Kérelmében elõadta, hogy ajánlatkérõ jogsértõ módon zárta ki õt a további közbeszerzési eljárásból, a neki megküldött hiánypótlási felhívásnak megfelelõen a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdésére vonatkozó nyilatkozatot kért az ajánlatkérõ, amelyet õ határidõre benyújtott. Helyi adótartozása nincs az ajánlatkérõ helyi adóhatósága felé, tehát a nyilatkozatot megfelelõ igazolási módnak tartotta. Az eredményhirdetéskor értesült róla, hogy kizárták az eljárásból azért, mert nem csatolta a helyi adóhatóságtól a helyi adóra vonatkozó hatósági igazolást.<br>
Ajánlatkérõ érdemi ellenkérelmében kérte a jogorvoslati kérelem elutasítását, elõadta, hogy az ajánlati felhívásában kérte a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3)–(6) bekezdésében meghatározott igazolások csatolását az ajánlattevõktõl, viszont ezt kérelmezõ nem teljesítette, ezért a kizáró döntése jogszerû volt.<br>
Az egyéb érdekelt T-Bau Kft. saját ajánlatának elutasítását sérelmezte írásban benyújtott észrevételében, egyetértett a jogorvoslati kérelemben foglaltakkal. A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a beszerzett iratok alapján megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése elõírja, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult. A Kbt. 46. § (5) bekezdése szerint az ajánlattevõ, ha azt az ajánlatkérõ elõírta, köteles csatolni a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb 1 évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetve az alvállalkozónak nincs a hatóság által nyilvántartott köztartozása, vagy ha van, milyen idõpontban járt le és annak megfizetésére halasztást kapott-e.<br>
A Döntõbizottság megállapította, hogy kérelmezõ sem ajánlatában, sem a hiánypótlási határidõig a megfelelõ hatósági igazolást nem csatolta, ajánlata tehát érvénytelen. E körben a Döntõbizottság azt is megállapította, hogy a kérelmezõ által becsatolt és cégszerûen aláírt nyilatkozata nem helyettesítheti az önkormányzati helyi adóhatóság által kiállított hatósági igazolást. A Döntõbizottság kérelmezõ ajánlatának érvénytelenségét más okra való tekintettel is megállapította, így érvénytelen az ajánlata az alábbiak miatt is: Ajánlatkérõ a dokumentációban csatolt "felhívás ajánlattételre" címû rész 2.28 pontjában "jóteljesítési garancia" címén megkövetelte, hogy a szerzõdéses összeg 6%-át 12 hónapig visszatarthatja. Ezen elõírást a szerzõdéstervezet 5. pontjában is megismételte. Elõírása alapján a jóteljesítési garanciára vonatkozóan kizárólagos rendelkezési jogot követelt meg a maga részérõl.<br>
Kérelmezõ ajánlata 075 oldalán nyilatkozott a jóteljesítési garancia vállalásáról. Eszerint a nettó ár 10%-át tekinti a garancia összegének, amelyet a végszámla benyújtásával egy idõben számlavezetõ banknál kamatozó betétben köt le, megrendelõ és vállalkozó közös rendelkezési jogával. Ez a fajta vállalás nem felel meg ajánlatkérõ elõírásának, mert a végszámlából nem marad ajánlatkérõnél és nem nyújt garanciát ajánlatkérõ kizárólagos felhasználására számára. Emiatt is érvénytelen kérelmezõ ajánlata, tehát nem bírálható el.<br>
A Döntõbizottság a Fejérduna Kft. ajánlata esetében is megállapította, hogy a hiánypótlási határidõig a helyi adóhatóság hatósági igazolását nem csatolta, ezért ajánlata érvénytelen. A Döntõbizottság azt is megállapította, hogy az ajánlatkérõ által a helyi önkormányzati adóhatóság igazolása körében kért "nyilatkozat" becsatolása félrevezetõ volt a hiánypótlás keretében, mivel a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § (</a>5) bekezdése szerint eredeti vagy fénymásolati hatóság által kiállított igazolás benyújtását lehet megkövetelni az ajánlattevõktõl, az ajánlattevõk saját nevükben nem nyilatkozhatnak az erre vonatkozó fizetési kötelezettségük fenn-, vagy fenn nem állásáról.<br>
A T-Bau Kft. ajánlatának hiánypótlási felhívásával összefüggésben a Döntõbizottság megállapította, hogy az ajánlatkérõ nem kérhette jogszerûen az ajánlati és szerzõdési feltételek elfogadására vonatkozóan utólagos nyilatkozatok pótlását. A Döntõbizottság ezzel összefüggésben nyomatékosan hangsúlyozza, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § körébe tartozó igazolások, nyilatkozatok és az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat tekintetében élhet az ajánlatkérõ hiánypótlási lehetõséggel. A T-Bau Kft. ajánlata tehát azért érvénytelen, mivel az ajánlati és szerzõdési feltételek elfogadására vonatkozó nyilatkozatát ajánlata nem tartalmazta, és erre a fentiekbõl következõen hiánypótlás nem engedélyezhetõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ részben foglaltak szerint határozott, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában foglalt feltétel nem állt fenn.<br>
<br>
Budapest, 2000. augusztus 1.<br>
<br>
Dr. Eke Pekács Tibor s. k.	Kalmárné Diósi Ildikó s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>