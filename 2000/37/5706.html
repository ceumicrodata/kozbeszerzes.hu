<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5706)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.202/10/2000<br>
<br>
Tárgy: Betonútépítõ Rt. jogorvoslati kérelme Budapest-Zugló Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Betonépítõ Nemzetközi Rt. (1094 Budapest, Tûzoltó u. 31., képviseli dr. Soós Tibor ügyvéd, 1094 Budapest, Tûzoltó u. 31., a továbbiakban: kérelmezõ) jogorvoslati kérelmét, melyet Budapest-Zugló Önkormányzata (1145 Budapest, Pétervárad u. 2., képviseli: dr. Balla Miklós ügyvéd, 1068 Budapest, Benczúr u. 39/B, félem. 4., a továbbiakban: ajánlatkérõ) "Róna u. II. új útpálya építése" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratokból és a felek nyilatkozataiból az alábbi tényállást állapította meg.<br>
Ajánlatkérõ a K. É. 2000. március 29-én megjelent 13. számában ajánlati felhívást tett közzé nyílt közbeszerzési eljárás megindítására.<br>
A beszerzés tárgyát és mennyiségét az alábbiak szerint határozta meg: Budapest-Zugló Önkormányzata tulajdonában lévõ közútszakasz építése:<br>
I. A Róna u. II. új útpálya 3500 m2, 77 db parkolóval, kb. 300 m2 felületû járdával, 458 fm felszíni vízelvezetéssel.<br>
II. Közvilágítás létesítése.<br>
Részajánlat tétele megengedett volt, többváltozatú ajánlattétel azonban nem.<br>
Ajánlatkérõ az ajánlati felhívás 11. a) pontjában meghatározta az ajánlattevõk és a közbeszerzés értékének 10%-át meghaladó mértékben igénybe venni kívánt alvállalkozók vonatkozásában a pénzügyi, gazdasági és mûszaki alkalmasság igazolására szolgáló iratok, adatok és igazolások körét, a 11. b) pontban pedig az ajánlattevõknek a szerzõdés teljesítésére alkalmatlanná minõsítésének szempontjait.<br>
Ajánlatkérõ ajánlati dokumentációt is készített, amely tartalmazta a mûszaki terveket, mûszaki leírást és a mennyiségek vonatkozásában az árazatlan tervezõi költségvetést.<br>
Ajánlatkérõ 2000. április 25-én helyszíni konzultációt is tartott, amely során átadásra kerültek a troliforduló tervei, illetve egyéb mûszaki kérdések is felvetõdtek.<br>
Az ajánlattételi határidõre az alábbi ajánlattevõk tettek ajánlatot: MOR BAU Kft., Magyar Aszfalt Kft., ELMÛ Szolg. Kft., Észak-Budai Tervezõ, Szerelõ és Szolg. Kft., Strabag Hungária Rt., PUHI-TÁRNOK Kft., Swietelsky Kft., BAUCONT Rt., Somogyi és Társa Kft.<br>
Az ajánlatok elbírálási szempontjaként az összességében legelõnyösebb ajánlat került megjelölésre, az alábbi részszempontok és a hozzá tartozó súlyszámok alapján:<br>
– ajánlati ár	5<br>
– kötelezõ mértéken felüli jótállás és szavatosság idõtartama	2<br>
– az ajánlat mûszaki tartalma, minõsége	1<br>
– vállalt teljesítési határidõ	1<br>
– pénzügyi ütemezés	1<br>
Részszempontok alsó és felsõ ponthatára 1–10.<br>
Az ajánlatok értékelése során ajánlatkérõ 2000. május 19-én levelet írt kérelmezõ részére, melyben magyarázatot kért arra, hogy miért nem az átadott árazatlan költségvetés szerint készítették el az ajánlatukat. Információt vártak az alábbiak vonatkozásában:<br>
– egyes tételek elhagyása,<br>
– mennyiségek kisebbítése,<br>
– alacsony árajánlat.<br>
Kérelmezõ 2000. május 20-án kelt válaszában elõadta, hogy a kiadott költségvetés tételrendjének megfelelõen állították össze az árajánlatot, a mennyiségeket a konzultáción elhangzottak szerint módosították.<br>
A megajánlott fix árért a terveknek megfelelõen elvégzi az útépítési és az ahhoz tartozó csapadékvíz-elvezetési rendszer kiépítésének munkáit.<br>
Egyes tételeket – víztelenítést – elhagytak, mert az nem várható, a dúcolás mennyiségét csökkentették az alkalmazandó technológiai sorrend figyelembevételével, de a munkát teljeskörûen elvégzik.<br>
Árképzésnél figyelembe vették, hogy a ténylegesen más munkákkal való egybeesés van, ez a megajánlott árra kedvezõ hatású, illetõleg áraikat úgy kalkulálták, hogy esélyük legyen a munka kivitelezésének elnyerésére.<br>
Az ajánlatok értékelését szakmai értékelõbizottság végezte, amely megállapította, hogy az I. részfeladatra 9 ajánlat érkezett (ebbõl 3 ajánlat kizárólag az I. részfeladatra, a további 6 ajánlat II. részfeladatra is), a II. részfeladatra 9 ajánlat érkezett (ebbõl 3 ajánlat kizárólag a II. részfeladatra). Ajánlatkérõ az érvényesség és alkalmasság vizsgálatát követõen az alábbi döntést hozta:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen ajánlatok, mert nem felelnek meg az ajánlati felhívásban, illetõleg a dokumentációban meghatározott feltételeknek:<br>
– ELMÛ Szolgáltató Kft. az ajánlati felhívás 3. a) pontjában meghatározott II. részfeladatra benyújtott ajánlata, mert beárazott költségvetést nem nyújtott be ajánlatához<br>
– Heves Megyei Építõ-Szerelõ és Gépszolgáltató Kft. az ajánlati felhívás 3. a) pontjában meghatározott II. részfeladatra benyújtott ajánlata, mert nem bocsátotta ajánlatkérõ rendelkezésére az ajánlati biztosítékot, illetve nem csatolta ajánlatához az ajánlati biztosíték nyújtására vonatkozó igazolást,<br>
– Észak-Budai Tervezõ-Szerelõ és Szolgáltató Kft. az ajánlati felhívás 3. a) pontjában meghatározott II. részfeladatra benyújtott ajánlata, nem mellékelte ajánlatához a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2), (3) bekezdésében meghatározott igazolásokat, továbbá csak az 1997. évi és az 1998. évi pénzügyi mérlegét csatolta ajánlatához, az 1999. évi pénzügyi mérlegét nem.<br>
Ezt követõen ajánlatkérõ az ajánlatokat az I. és II. részfeladatonként értékelte, és az eljárás eredményét is részfeladatonként hirdette ki 2000. május 24-én.<br>
Az összességében legelõnyösebb ajánlat az I. útpályaépítés részfeladataira: Magyar Aszfalt Kft., 1135 Budapest, Szegedi út 35–37. ajánlata, ajánlati ára: bruttó 83 146 000 Ft.<br>
A nyertest követõ legkedvezõbb ajánlat: a Betonútépítõ Rt., 1094 Budapest, Tûzoltó u. 31., ajánlati ár: bruttó 74 269 000 Ft.<br>
Az összességében legkedvezõbb ajánlat a II. közvilágítás részfeladatra: Magyar Aszfalt Kft., 1135 Budapest, Szegedi út 35–37., ajánlati ár: bruttó 14 314 000 Ft.<br>
A nyertest követõ legkedvezõbb ajánlat: Somogyi és Társa Kft., 6000 Kecskemét, Tatársor 1/A, ajánlati ár: bruttó 13 666 000 Ft.<br>
Ajánlatkérõ fenti döntése ellen nyújtott be jogorvoslati kérelmet kérelmezõ 2000. május 29-én.<br>
Kérte, hogy a Döntõbizottság semmisítse meg ajánlatkérõnek az eljárás során hozott döntését, mert ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, ideiglenes intézkedésként függessze fel a közbeszerzési eljárást, tiltsa meg a szerzõdés megkötését, és kötelezze ajánlatkérõt az eljárási díj és a költségek viselésére.<br>
Indoklásul az alábbiakat adta elõ:<br>
Õk az ajánlatkérõ által meghirdetett I. számú részfeladatra tettek ajánlatot. Ajánlati áruk 8,877 millió forinttal volt alacsonyabb a nyertes ajánlati áránál.<br>
Az ajánlatkérô által készített összesítô táblázatból megállapíthatóan az elsô értékelési szempont vonatkozásában 15 ponttal múlták felül a nyertes ajánlatát.<br>
Sérelmezte továbbá a 3. és 4. szempont szerinti értékelést is:<br>
– Nem nevezte meg ajánlatkérõ, hogy miért kapott a mûszaki tartalom szempontra hiányos minõsítést.<br>
– 4. szempont vonatkozásában a befejezési határidõ értékelésénél nem tartják reálisnak a pontozást.<br>
– Az összeadás is hibás, 78 helyett 79 pontot értek el.<br>
Ajánlatkérõ érdemi észrevételében kérte a megalapozatlan kérelem elutasítását, az alábbiak miatt:<br>
Kétségtelen tény, hogy az ár szempontjából a kérelmezõ ajánlata a legkedvezõbb. A mûszaki tartalom tekintetében azonban kételyek merültek fel, hiányzik belõle 1000 m2 munkaárok dúcolása, 32,4 m3-rel kevesebb az aknabeton, 55 m3-rel kevesebb PURATOR folyóka és a munkaterület víztelenítése hiányzik.<br>
Kérelmezô a kedvezô árat a kiírástól eltérô munkák csökkentésével vagy elhagyásával érte el, pedig azok mûszaki szempontból szükségesek. A teljesítési határidõ értékelése vonatkozásában az összeállított táblázat megmagyarázza a pontérték meghatározását.<br>
Kérelmezõ összpontszámának összeadása valóban téves volt, az helyesen 79 pont, de ez az eredményen nem változtat.<br>
Egyéb érdekeltek közül érdemi észrevételt a Magyar Aszfalt Kft. tett.<br>
Álláspontja szerint az ajánlati árra vonatkozó 1. számú értékelési részszempont vonatkozásában a pontozás jó volt, az árkülönbség a pontozás arányában is tükrözõdik.<br>
Ajánlatának a mûszaki tartalom vonatkozásában fennálló hiányosságát maga kérelmezõ is elismeri, a jó ajánlatok e szempontra a maximális, a hiányosak pedig a minimális pontértéket kapták.<br>
A teljesítési határidõ értékelésében egyetértettek kérelmezõvel, mert a javukra fennálló 5 napos különbség nem 4, hanem csak 2 pont különbséget jelentene.<br>
Tekintettel arra, hogy alternatív ajánlat tételére nem volt lehetõség, és kérelmezõ önkényesen csökkentette a kiírásban lévõ munkákat, felvetette az ajánlat érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint.<br>
A Döntõbizottságnak abban a kérdésben kellett állást foglalnia, hogy ajánlatkérõ értékelése (a kérelmezõ részére adott pontszám) megfelelt-e az ajánlati felhívásban és a dokumentációban foglaltaknak, illetve jogszerû volt-e.<br>
Tekintettel arra, hogy kérelmezõ kizárólag az I. számú részfeladat vonatkozásában tett ajánlatot, a Döntõbizottság vizsgálata a közbeszerzési eljárással kapcsolatosan az ajánlatkérõnek ezen résszel kapcsolatos döntéseire terjedt ki.<br>
A Döntõbizottság megállapította, hogy az I. számú részfeladat (útpálya- és csatornaépítés) vonatkozásában benyújtott ajánlatok érvényesek voltak, tehát ajánlatkérõ érdemben elbírálhatta azokat.<br>
Az ajánlatok összehasonlítását a Döntõbizottság a nyertes, illetve a kérelmezõ vonatkozásában végezte el az alábbiak szerint.<br>
<br>
1. bírálati szempont: ajánlati ár<br>
Ezen részszempont vonatkozásában valóban kérelmezõ tette a legjobb ajánlatot az általa megajánlott 74 269 E Ft-os árral, amire ajánlatkérõ a 10 pontot megadta részére.<br>
Kérelmezõt követõ második ajánlat a nyertesé, az általa megajánlott 83 146 E Ft-tal, amelyre ajánlatkérõ 7 pontot adott.<br>
A Döntõbizottság által alkalmazott arányosítási módszerrel, melynek képlete az alábbi:<br>
10– 83 146–74 269 x 9 = 10–1,19 = 8,81 pont,<br>
	141 271–74 269<br>
kerekítve 9 pontot kellett volna kapnia a nyertesnek.<br>
<br>
2. bírálati részszempont kötelezõ mértéken felüli jótállás és szavatosság idõtartama<br>
Ezen bírálati szempont vonatkozásában a két ajánlat megegyezik egymással, hiszen mindkettõ +2 év többletjótállást vállalt, így az ajánlatkérõ által adott 10-10 pont helyes volt.<br>
<br>
3. bírálati részszempont: az ajánlat mûszaki tartalma, minõsége<br>
Ezen bírálati szempont vonatkozásában ajánlatkérõ az ajánlattevõk által leadott ajánlati dokumentáció teljességét, illetve a még elfogadható hiányosságait vette figyelembe.<br>
A teljességet a költségvetési kiírásnak megfelelõen vizsgálta, a minõség kapcsán pedig az értékelési alapját az ajánlat áttekinthetõsége és mindenre kiterjedõ részletessége képezte.<br>
Ajánlatkérõ az ezen részszemponton belül az adható pontszámot a tartalom és minõség vonatkozásában 70–30%-ban osztotta meg.<br>
A nyertes megkapta a maximális 10 pontot, míg kérelmezõ csak 1 pontot, arra való hivatkozással, hogy kérelmezõ ajánlata hiányos volt, az ezzel kapcsolatosan adott magyarázata szintén nem volt egyértelmû, illetve mûszakilag nem indokolta meg ajánlatkérõ által elfogadható mértékben.<br>
A Döntõbizottság álláspontja szerint a beszerzés mûszaki tartalmát nem teljesen egyértelmûen állította össze ajánlatkérõ, az még a 2000. április 25-én megtartott helyszíni konzultáció alkalmával is módosításra került az egyes tételek és mennyiségek vonatkozásában.<br>
Kérelmezõ valóban nem az ajánlatkérõ által adott árazatlan költségvetés változtatás nélküli beárazását végezte el, de ezen költségvetést maga ajánlatkérõ is megváltoztatta.<br>
A Döntõbizottság megvizsgálva kérelmezõ ajánlatát a mûszaki tartalom vonatkozásában, azt nem találta hiányosnak, különös tekintettel a kérelmezõ által tett teljességi nyilatkozatra és a megajánlott fix árra.<br>
A Döntõbizottság álláspontja szerint kérelmezõ ajánlata a mûszaki tartalom teljessége vonatkozásában hasonlóan értékelhetõ a nyertes ajánlatával, a minõség kapcsán a nyertes ajánlata valóban áttekinthetõbb, így a nyertes jogszerûen kapott 10 pontot, a kérelmezõ azonban aránytalanul alacsony pontszámot kapott ezen részszempont vonatkozásában.<br>
A kifejtettek szerint kérelmezõ részére 9 pontot kellett volna adni.<br>
<br>
4. bírálati részszempont: vállalt teljesítési határidõ<br>
Ajánlatkérõ az ajánlati felhívásban teljesítési határidõként 2000. október 15-ét írta elõ. Ezen határidõhöz képest kérelmezõ 2000. szeptember 30-át, a nyertes ajánlattevõ 2000. szeptember 25-ét jelölte meg. A legelõnyösebb ajánlat ezen részszempont vonatkozásában a Maszer Rt.-é volt, mely 2000. szeptember 22-i határidõvel vállalta a befejezést.<br>
Ajánlatkérõ a Maszer Rt.-nek adott 10 pontot, a nyertesnek 9 pontot, míg kérelmezõ 5 pontot kapott.<br>
Megvizsgálva a vállalt teljesítési határidõk közötti különbségeket, a legjobb ajánlat és a nyertes ajánlata között 3 nap különbség található, míg kérelmezõ és a legjobb ajánlat között 8 nap, kérelmezõ és nyertes ajánlat között pedig 5 nap, a nyertes javára. A megajánlott legkedvezõbb teljesítési határidõ 23 nappal esik korábbra, mint a kiírásban elõírt határidõ.<br>
A Döntõbizottság az általa alkalmazott alábbi képlet alapján a következõ pontszámokat ítélte helyesnek:<br>
Nyertes<br>
1+ 20 x 9 = 8,82 ~ 9 pont<br>
	23<br>
Kérelmezõ<br>
1 + 15 x 9 = 6,87 ~ 7 pont<br>
	23<br>
<br>
5. értékelési részszempont: pénzügyi ütemezés<br>
Ajánlatkérõ ezen részszempont kapcsán az alábbi kikötéseket tette:<br>
– a végszámla összege nem lehet kevesebb a bruttó ár 25%-ánál (ajánlati felhívás 9. pont),<br>
– elõleget nem fizet.<br>
Ajánlatkérõ a tárgyaláson elõadta, hogy a jelen részszempont vonatkozásában számára az ajánlattevõk által meghatározott pénzügyi szakaszok száma volt az értékelés alapja, a részszámlák és a végszámla összegét nem hasonlították össze.<br>
A nyertes ezen résszempontra 10 pontot kapott, az 1 db rész- és végszámlára tett ajánlatára.<br>
Kérelmezõ 3 db részszámlát és 1 db végszámlát jelölt meg, amelyekre 3 pontot kapott.<br>
A Döntõbizottság elfogadva ajánlatkérõ értékelési szempontját, amely a szakaszszámlák darabszámán alapult, megállapította, hogy ajánlatkérõ pontozása helyes volt.<br>
Összefoglalva, a Döntõbizottság álláspontja szerint ajánlatkérõ az alábbiak szerint értékelt volna helyesen.<br>
Értékelési szempontok:	Súlyszám<br>
<br>
1. ár	5<br>
<br>
2. jótállás, szavatosság	2<br>
<br>
3. mûszaki tartalom	1<br>
<br>
4. teljesítési határidô	1<br>
<br>
5. ütemezés	1<br>
Magyar Aszfalt Rt. (nyertes)<br>
<br>
1. 9	45<br>
<br>
2. 10	20<br>
<br>
3. 10	10<br>
<br>
4. 9	9<br>
<br>
5. 10	10<br>
Össz.:	94<br>
Betonút Rt. (kérelmezô)<br>
<br>
1. 10	50<br>
<br>
2. 10	20<br>
<br>
3. 9	9<br>
<br>
4. 7	7<br>
<br>
5. 3	3<br>
Össz.:	89<br>
A fentiek alapján a Döntõbizottság megállapította, hogy kérelmezõ ajánlata nem volt kedvezõbb a nyertes ajánlatnál, így ajánlatkérõ valóban az összességében legelõnyösebb ajánlatot tevõt hirdette ki nyertesnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>c) pontjában biztosított jogkörében eljárva a 88. § (1) bekezdés a) pontja alapján az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 11.<br>
<br>
Dr. Kozmáné dr. Gocs Éva s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>