<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5777)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-337<br>
Fax: 355-5082<br>
Ikt. sz.: D.194/11/2000<br>
Tárgy: Alterra Rt. kérelmére Roland Divatház közbeszerzési eljárása ellen kezdeményezett jogorvoslati eljárás<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra Építõipari Kft. (1103 Budapest, Sibrik M. út 30., a továbbiakban: kérelmezõ) jogorvoslati kérelmét, melyet a Roland Divatház Kft. (1089 Budapest, Elnök u. l. képviseli: dr. Girá Szász János, 1072 Budapest, Rákóczi út 8/A–B, a továbbiakban: ajánlatkérõ) "Tiszaújvárosi Ipari Parkban építendõ üzemcsarnok épületének generálkivitelezése" tárgyú közbeszerzési eljárása ellen nyújtott be, elutasítja. A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ állami támogatásban részesült, így a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján volt köteles közbeszerzési eljárás lefolytatására.<br>
Ajánlatkérõ a K. É. 2000. március 6-án megjelent 11. számában ajánlati felhívást tett közzé nyílt eljárás megindítására.<br>
A beszerzés tárgyaként a "Tiszaújvárosi Ipari Parkban építendõ üzemcsarnok épületének generálkivitelezése a jóváhagyott építési engedély alapján és a dokumentáció szerint" került megjelölésre.<br>
Az ajánlati felhívás 11. a) pontja szerint az ajánlattevõk és a 10%-ot meghaladó részben bevonni kívánt alvállalkozók pénzügyi, gazdasági és mûszaki alkalmasságának igazolására az alábbiakat kellett csatolni:<br>
– Írásbeli nyilatkozat és hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerint.<br>
– Az 1998. évi jóváhagyott mérlegbeszámoló (kötelezõ könyvvizsgálat esetén a könyvvizsgáló által záradékoltan) az üzleti jelentéssel, és a beszámoló kiegészítõ mellékleteivel együtt.<br>
– A számlavezetõ pénzintézettõl nyilatkozat a szerzõdés teljesítéséhez szükséges pénzügyi alkalmasság igazolására.<br>
– 30 napnál nem régebbi cégkivonat.<br>
– A mûszaki alkalmasság igazolása <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–c) pontjai szerint, a felhívásban közzétett hasonló jellegû építési beruházások vonatkozásában.<br>
Az ajánlati felhívás 11. b) pontja az ajánlattevõknek a szerzõdés teljesítésére alkalmatlanná minõsítésének szempontjait határozta meg a következõk szerint:<br>
– az ajánlatában nem csatolja be legalább három, a közbeszerzés tárgyára vonatkozó referenciahely elsõ számú vezetõjének támogató igazolását,<br>
– nem rendelkezik a 3. a) pontban meghatározott munka elvégzéséhez szükséges szakmai végzettségûekkel: középfokú képesítéssel rendelkezzenek.<br>
Elõírta továbbá az ajánlat tartalmi és alaki követelményeit is.<br>
Az ajánlatok elbírálásának szempontjaként az összességében legelõnyösebb ajánlat került megjelölésre, meghatározva a bírálati szempontokat és a hozzájuk kapcsolódó súlyszámokat is.<br>
Ajánlati dokumentáció is készült, amely a mûszaki tervdokumentációt, a mûszaki leírást, a mennyiségi kiírást és az építési engedélyt tartalmazta.<br>
A dokumentációt 17 cég vásárolta meg.<br>
Az ajánlatok beadási határidejére 13 ajánlat érkezett a következõ ajánlattevõktõl: Strabag Hungária Rt., FK Raszter Kft., Somogyi és Társa Kft., Szivárvány Ép. Kft., Nordan Mérnöki Kft., S & B Bau Kft., Kelet-Speeck Kft., Középület- és Lakásépítõ Rt., Kész Kft., Bau-Vertikál Kft., Ország-Borsod Kft., Betonút Rt., valamint kérelmezõ az Adeptus Rt.-vel közös konzorciumban.<br>
Az ajánlatok bontásáról jegyzõkönyv készült 2000. április 26-án, amelyben az alábbiak is rögzítésre kerültek:<br>
"Az ajánlatkérõ a jegyzõkönyv 3. oldalától kezdõdõen minden ajánlattevõ ajánlatát megvizsgálja, felbontáskor észlelhetõ érvénytelen ajánlatokat megállapítja, de felhívjuk az ajánlattevõk figyelmét arra, hogy az érvénytelenség megállapítására nemcsak az ajánlatok felbontásakor kerülhet sor, erre azt követõen az ajánlatok elbírálásának szakaszában is lehetõség van."<br>
Ajánlatkérõ azt is rögzítette, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 44–46.</a> §-ok szerinti igazolások pótlására nem biztosít lehetõséget. Ezt követõen ajánlatkérõ az ajánlatokat megvizsgálta abból a szempontból, hogy eleget tettek-e az ajánlati felhívás 11. és 16. pontjában foglaltaknak.<br>
Ajánlatkérõ döntésérõl a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti összegzést készített, amelyben az eljárást eredménytelennek nyilvánította. Az eredménytelenség indokaként az alábbiakat jelölte meg: az összes ajánlattevõt ki kellett zárni az eljárásból a Kbt. 53. §-ának a) pontja alapján.<br>
Ajánlatkérõ az összegzésbõl és az ahhoz mellékletként csatolt táblázatokból megállapíthatóan az értékelési szempontok alapján értékelte is az ajánlatokat.<br>
Ajánlatkérõ a fentieken túlmenõen az összegzésben az ajánlattevõk kizárására, illetve az érvénytelenné nyilvánítás indokairól egyebet nem tartalmaz.<br>
Ajánlatkérõ ezen döntését támadta meg kérelmezõ a Döntõbizottsághoz 2000. május 22-én benyújtott kérelmében, amelyben kérte, hogy a Döntõbizottság állapítsa meg a jogsértés megtörténtét, semmisítse meg az ajánlatkérõnek az eljárást lezáró döntését, szabjon ki bírságot, és kötelezze az ajánlatkérõt az eljárási díj és a költségek megfizetésére.<br>
Kérelmének részletes indoklásában elõadta, hogy ajánlatkérõ az eljárás eredményérõl készített összegzésben nem ismertette az ajánlatok érvénytelenné nyilvánításának indokait.<br>
A Kbt.-nek az ajánlatkérõ által hivatkozott 53. § (1) bekezdés a) pontja értelmében az eljárásból ki kell zárni azt az ajánlattevõt, aki a Kbt. 46. §-ában foglaltak ellenére nyújtotta be ajánlatát.<br>
Ajánlatkérõ indokolása megalapozatlan, ugyanis az õ vonatkozásában nem állnak fenn azok a körülmények, amelyek következtében a 46. § alapján az ajánlattevõk körébõl ki lenne zárva, továbbá pályázata megfelelt a Kbt.-ben és az ajánlati felhívásban foglaltaknak.<br>
Álláspontja szerint ajánlatkérõ magatartása sértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. §-</a>ában foglaltakat, ugyanis nem ismertette az egyes ajánlatok érvénytelenné nyilvánításának indokait, e helyett csak egy általános, minden pályázóra egyaránt vonatkozó, és kérelmezõ tekintetében valótlan tartalmú indokolást adott.<br>
Ajánlatkérõ érdemi észrevételében az alábbiakat rögzítette:<br>
Kérelmezõ az Adeptus Rt.-vel konzorciumot alkotva adta be ajánlatát. A nevezett konzorciumot a bírálóbizottság kizárta az alábbiak szerint:<br>
<br>
1. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) pontja szerint kötelezõ írásbeli nyilatkozat adása, hogy õ, illetõleg alvállalkozója végelszámolás alatt nem áll, ellene, sem pedig alvállalkozója ellen nem indult csõd-, illetve felszámolási eljárás, nincs is folyamatban.<br>
Ezt a nyilatkozatot az Alterra Kft. becsatolta, az Adeptus Rt. nem. (Megjegyezzük, hogy az Adeptus Rt. azt sem nyilatkozta le, hogy õ, mint konzorciumi ajánlattevõ kíván e 10%-ot meghaladó részben bevonni alvállalkozókat, mert ha igen, akkor a kiírás szerint nekik is csatolni kellett volna a törvény szerinti nyilatkozatot.)<br>
<br>
2. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerint:<br>
Írásbeli nyilatkozat becsatolása az ajánlati felhívás szerint arról, hogy az ajánlattevõ, valamint alvállalkozója három évnél nem régebben lezárult közbeszerzési eljárásban általa a valóságnak megfelelõen ismert, de ettõl eltérõen közölt adatot nem szolgáltatott és ezért az eljárásból nem zárták ki.<br>
E nyilatkozatot sem csatolta be az Adeptus Rt.<br>
<br>
3. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdés a) pontja szerint írásbeli nyilatkozat arról, hogy az ajánlattevõ és alvállalkozója üzletviteli körében öt évnél nem régebben hozott jogerõs bírósági ítéletében a számviteli renddel vagy bizonylatadási kötelezettséggel kapcsolatban, illetve jogerõs és végrehajtható versenyfelügyeleti határozatban, vagy a versenyfelügyeleti határozat bírósági felülvizsgálata esetén a bíróság jogerõs és végrehajtható ítéletében a Tpt. 11. § (2) bekezdés e) pontjával kapcsolatban megállapított jogszabálysértést nem követett el. E nyilatkozat is hiányzik az Adeptus Rt. anyagából.<br>
<br>
3. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdés b) pontja szerint írásbeli nyilatkozat becsatolása az ajánlattevõnek és alvállalkozójának arról, hogy korábbi, öt évnél nem régebben lezárult közbeszerzési eljárás alapján vállalt szerzõdés kötelezettségének eleget tett, ellene bírósági eljárás nem indult. E nyilatkozatot nem csatolta be az Adeptus Rt.<br>
Egyéb érdekeltek érdemi észrevételt nem tettek.<br>
A Döntõbizottságnak abban a kérdésben kellett állást foglalnia, hogy ajánlatkérõ jogszerûen zárta-e ki az eljárásból kérelmezõt a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján.<br>
Az ajánlati dokumentáció a mûszaki tervet, a mûszaki leírást, a mennyiségi kiírást és az építési engedélyt tartalmazta, így az ajánlatok tartalmi és alaki követelményeit kizárólag az ajánlati felhívás határozta meg.<br>
Ajánlatkérõ érdemi észrevételében hiányolt <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdés szerinti nyilatkozatok vonatkozásában az ajánlati felhívás 11. a) pontjának elsõ francia bekezdése írta elõ, hogy ajánlattevõknek és a 10%-ot meghaladó részben bevonni kívánt alvállalkozóknak csatolni kell a Kbt. 46. § (4)–(6) bekezdései szerinti írásbeli nyilatkozatokat és hatósági igazolásokat.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerint az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése kimondja, hogy a közbeszerzési eljárásban nem lehet ajánlattevõ vagy alvállalkozó, aki <br>
a) végelszámolás alatt áll, vagy ellene indított csõd-, illetve felszámolási eljárás folyamatban van;<br>
b) egy évnél régebben lejárt vám-, társadalombiztosítási járulék-, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult;<br>
c) korábbi – három évnél nem régebben lezárult – közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott és ezért az eljárásból kizárták, illetõleg a hamis adat szolgáltatását a bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
Ugyanezen szakasz (2) bekezdése szerint az ajánlatkérõ a felhívásban elõírhatja azt is, hogy az eljárásban nem lehet ajánlattevõ vagy alvállalkozó az sem, aki<br>
a) üzletvitele körében öt évnél nem régebben meghozott jogerõs bírósági ítéletben – a számviteli renddel vagy a bizonylatadási kötelezettséggel kapcsolatban, illetve jogerõs és végrehajtható versenyfelügyeleti határozatban vagy a versenyfelügyeleti határozat bírósági felülvizsgálata esetén a bíróság jogerõs és végrehajtható ítéletében a Tpt. 11. §-a (2) bekezdésének e) pontjával kapcsolatban – megállapított jogszabálysértést követett el;<br>
b) korábbi – öt évnél nem régebben lezárult – közbeszerzési eljárás alapján vállalt szerzõdéses kötelezettségének megszegését jogerõs államigazgatási, illetve bírósági határozat megállapította.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. (5) be</a>kezdése kimondja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
A (6) bekezdés szerint pedig az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
Az ajánlatokat ajánlatkérõ vizsgálta azok formai követelményei vonatkozásában. Az értékelésrõl ajánlattevõnként értékelõlapot állított ki. A Döntõbizottsághoz becsatolt értékelõlapok között sajnálatos módon a kérelmezõ részvételével benyújtott konzorcium vonatkozásában kiállított értékelés nem volt fellelhetõ, így a Döntõbizottság az abban foglaltakat nem tudta megvizsgálni.<br>
Az Alterra Kft.–Adeptus Rt. közös konzorciuma által becsatolt ajánlat vonatkozásában a Döntõbizottság az alábbi megállapításokat tette:<br>
A konzorciumi megállapodás 4.2. pontja szerint a konzorcium felelõsségvállaló (gesztor) cége – amely cég a 2. pontban egyértelmûen rögzítetten az Altera Kft. – teljes felhatalmazással rendelkezik, hogy a konzorcium minden társult résztvevõjének nevében megbízó felé jogszerû nyilatkozatot tegyen, anyagi jellegû döntéseket hozzon, utasításokat vegyen át vagy adjon ki.<br>
Ezen felhatalmazás alapján az ajánlat 3. oldalán lévõ 5.1. pont alatti Alterra Kft. által tett nyilatkozat, miszerint 10%-nál nagyobb mértékben alvállalkozót nem kíván a kivitelezésbe bevonni, a konzorcium vonatkozásában elfogadható, így az alvállalkozók kapcsán nyilatkozatadási kötelezettség nem áll fenn.<br>
A Döntõbizottság megállapította, hogy az Alterra Kft. hiánytalanul eleget tett az ajánlati felhívás 11. a) pontjában meghatározott kötelezettségének, és a konzorcium ajánlatához becsatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pont szerinti nyilatkozatokat, a 46. § (1) bekezdés b) pontja alapján [a 46. § (5) és (6) bekezdésben rögzítettek szerint] az igazolásokat.<br>
Az Adeptus Kft. mint a konzorcium másik tagja, csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontja és a 46. § (2) bekezdés a) és b) pontja szerinti nyilatkozatokat, továbbá az ajánlatban megtalálható a B.-A.-Z Megyei Munkaügyi Központ által kiállított igazolás, miszerint a Munkaerõ-piaci Alappal szemben egy évnél régebben lejárt tartozása nincs. Ezen nyilatkozat azonban nem teljes körû, hiszen a Kbt. 46. § (4) bekezdésének harmadik fordulata szerinti, a 46. § (1) bekezdés b) pontjában említett elkülönített állami pénzalapok közül arra vonatkozóan, hogy ezek irányában áll fenn jogszabály alapján fizetési kötelezettsége, nyilatkozatot nem tartalmazott.<br>
A Döntõbizottság megállapította, hogy az Adeptus Kft. által becsatolt (a 320. oldalon található) nyilatkozat az alábbiakat tartalmazta:<br>
"Bejelentem, hogy társaságunk, az Adeptus Mérnöki, Építõipari és Kereskedelmi Rt. az 1995. évi XL. törvény 46. § (1) bekezdés a) és c) pontjai, valamint (2) bekezdés a) és b) pontjai hatálya alá nem esik. A 46. § (1) bekezdés b) pont szerinti igazolásokat külön mellékletként csatoljuk."<br>
A fentiek alapján az ajánlat valóban érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, amely kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság felhívja ajánlatkérõ figyelmét a Kbt. szabályainak betartására, nevezetesen a Kbt. 61. § (1) bekezdése szerinti eljárásra, melynek alapján az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Ezen kötelezettségének ajánlatkérõ nem kellõen tett eleget, az ajánlatok érvénytelenségének indokait nem írta le külön-külön, illetve ajánlattevõnként, így az általa készített összegzés nem alkalmas arra, hogy az ajánlattevõk megismerhessék ajánlatkérõ döntésének indokait, illetve jogalapját.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. május 25.<br>
<br>
Dr. Kozmáné dr. Gocs Éva s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>