<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÔVÁROSI BÍRÓSÁG (5714)
</b></h2><FONT size=3><i><u></i></u><br>
<br>
2.K.30505/2000/2–II.<br>
<br>
VÉGZÉS<br>
<br>
Miniszterelnöki Hivatal felperesnek<br>
Közbeszerzések Tanácsa alperes ellen<br>
közigazgatási határozat felülvizsgálata iránt indított perében a bíróság megállapítja, hogy a 2–I. sorszámú ítélet 2000. évi július hó 14. napján jogerôre emelkedett.<br>
<br>
Budapest, 2000. augusztus 11.<br>
<br>
Dr. Öcsödi Ágnes s. k.<br>
bíró<br>
<br>
<br>
FÕVÁROSI BÍRÓSÁG <br>
<br>
<br>
2.K.30505/2000/2–I.<br>
<br>
A Magyar Köztársaság nevében!<br>
A Fôvárosi Bíróság a dr. Ciffra Csaba jogtanácsos által képviselt Miniszterelnöki Hivatal (1055 Budapest, Kossuth tér 2–4. sz.) felperesnek, a dr. Deli Betty jogtanácsos által képviselt Közbeszerzések Tanácsa (1024 Budapest, Margit krt. 85. sz.) alperes ellen, közbeszerzési ügyben – tárgyaláson kívül – meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
A bíróság megállapítja, hogy a per tárgyi illetékfeljegyzési joga folytán feljegyzett 10 000 Ft kereseti illetéket a felperes személyes illetékmentessége alapján az állam viseli.<br>
Az ítélet ellen a kézbesítésétõl számított 8 nap alatt fellebbezésnek van helye, amelyet a Legfelsõbb Bírósághoz címezve, ennél a bíróságnál kell 3 példányban benyújtani. A fellebbezési határidõ letelte elôtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256/A (1) bekezdés a)–d) pontjaiban felsorolt rendelkezések ellen irányul, tárgyalás tartása kérhetõ.<br>
<br>
INDOKOLÁS<br>
<br>
Alperes az 1999. március hó 17. napján kelt D.1/24/99. számú határozatában a FORDuna Fordító Kft., a SUPREX Kereskedelmi és Szolgáltató Kft., az Intercontact Budapest Kft., a Német és Pásztor Kft., a Sasvár Kft., és a Multi Lingua Fordító és Tolmács Kft. jogorvoslati kérelmének helyt adva megállapította, hogy a felperes megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés d) pontját, illetve a Kbt. 63. § (2) bekezdését.<br>
Egyebekben a jogorvoslati kérelmet elutasítva kötelezte felperest, hogy a közelebbrõl meg nem jelölt kérelmezõ javára fizessen meg 30 000 Ft igazgatási szolgáltatási díjat.<br>
A döntéssel szemben felperes keresetet terjesztett elõ, amelyet a Fõvárosi Bíróság az 1999. október hó 8. napján kelt 2.K.34196/1999/6. sorszámú ítéletében elutasított.<br>
Az indokolásban rögzítettek szerint azon hiányosság, hogy alperes határozata nem tartalmazza, a felperesnek melyik kérelmezô javára kell megfizetnie az igazgatási szolgáltatási díjat, a döntés jogszerûtlenségének megállapítására nem alkalmas, ezen hiányosság ugyanis az alperesi határozat kiegészítésével pótolható.<br>
A félperes a bíróság ítélete ellen fellebbezést terjesztett elõ, így a döntés nem jogerôs. Ezt követõen alperes az 1999. december hó 16. napján kelt D.1/33/1999. számú határozatában azzal egészítette ki 1999. március hó 17. napján kelt D.1/24/1999. számú döntését, hogy a felperest a kérelmezõk bármelyike részére teljesítendô 30 000 Ft igazgatási szolgáltatási díj megfizetésére kötelezte.<br>
Kiegészítõ határozatát alperes a többször módosított 1957. évi IV. törvény (a továbbiakban: Áe.) 48. § (2) bekezdése felhívásával támasztotta alá.<br>
A felperes keresetében alperesi határozat hatályon kívül helyezését kérte.<br>
Állította, miután az alaphatározat tartalmazta az igazgatási szolgáltatási díj megfizetésére vonatkozó rendelkezést, a kiegészítéssel felperesre többletkötelezettség hárult. Miután pedig alperes nem szólt arról, hogy a kiegészítés a korábbi döntés helyébe lép, formailag és tartalmilag két rendelkezés áll fenn. Ezért álláspontja szerint alperes valójában nem kiegészítette, hanem az Áe. 61. § (1) bekezdése által tilalmazottan módosította határozatát.<br>
Az alperes ellenkérelmében azt kérte, hogy a bíróság fejtse ki a bíróság által el nem bírált rendelkezéshez fûzött jogkövetkezmény a jogerõs vagy a nem jogerõs ítélethez tapad-e.<br>
A felperes keresete alaptalan volt.<br>
Elöljáróban a bíróság megjegyzi, hogy az alaphatározat idején, és így a kiegészített döntéshozatalkor is irányadó <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése alapján felvethetõ volt, alperes perbeli döntése érdeminek és így bírság által felülvizsgálhatónak tekinthetõ-e.<br>
Figyelemmel azonban a felek által feltett jogkérdések jellegére, a bíróság úgy látta, a válaszadás hosszabb okfejtést igényel, ezért a felperes keresetét ítéletében bírálta el.<br>
A bíróságnak a perbeli esetben azt kellett elbírálnia, hogy alperes döntése kiegészítésnek vagy módosításnak minõsül-e. Alperes kérésére állást kellett foglalni továbbá abban a kérdésben, hogy a Fõváros i Bíróság nem jogerõs döntése után alperes jogosult volt-e a perbeli határozat meghozatalára.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése úgy rendelkezik, hogy a bizottság eljárására – ha e törvény másként nem rendelkezik – az államigazgatási eljárás általános szabályairól szóló Áe. rendelkezéseit kell alkalmazni.<br>
Tekintve, hogy a Kbt. a határozat kiegészítésérõl (illetve esetleges módosításáról) nem szólt, e körben az Áe. szabályai irányadók.<br>
Az Áe. 48. § (2) bekezdése szerint a közigazgatási szerv hivatalból, vagy az ügyfél kérelmére a határozatot kiegészítheti, ha az ügy érdeméhez tartozó kérdésben nem határozott. A kiegészítés a határozat egyéb rendelkezéseit nem érintheti.<br>
Az Áe. 48. § (4) bekezdése a kiegészítés korlátjaként csupán azt fogalmazta meg, hogy nincs helye a határozat kiegészítésének, ha jóhiszemûen szerzett és gyakorolt jogot sértene.<br>
A bíróság jogi álláspontja szerint alperes perbeli döntésében nem módosította, hanem az Áe. 48. § (2) bekezdésének megfelelôen kiegészítette korábbi határozatát.<br>
Miután az eredeti döntés is kötelezte felperest 30 000 Ft összegû igazgatási szolgáltatási díj megfizetésére, azzal többletteher reá nem hárult, hogy a kiegészítés értelmében ugyanezt a 30 000 Ft-ot bármelyik kérelmezõ javára teljesítenie kell.<br>
A felperes tévesen véli továbbá úgy, hogy a kiegészítés folytán két rendelkezés megfogalmazására került sor.<br>
Nyilvánvaló ugyanis, hogy a kiegészítés azt célozta, megtörténjen annak meghatározása, az egyszeri igazgatási szolgáltatási díjat felperes melyik kérelmezônek köteles teljesíteni. A kiegészítést pedig értelemszerûen csak akként lehet megtenni, hogy a hiányzó rendelkezés teljes mondatban szerepel.<br>
A bíróság elõzõekben kifejtett jogi megítélésébõl következik, hogy az Áe. 61. §-a alá nem esõ módosítás hiányában jelentõség nélküli azon körülmény, a bíróság döntése jogerõs-e, avagy nem.<br>
A perbeli esetben azonban errõl nyilvánvalóan nincs szó, hiszen a bíróság ítéletében maga mutatott rá arra, alperes döntését kijavítással korrigálhatja.<br>
Mindezen indokolás alapján a bíróság a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(3) bekezdése szerint eljárva megállapította, hogy alperes kiegészítõ határozata jogszerû volt, ezért a felperes keresetét elutasította.<br>
Az alperesnek felszámítható mértékû perköltsége nem merült fel, így e körben a bíróság a határozathozatalt mellõzte.<br>
A felperes a Pp. 78. § (1) bekezdése szerint köteles lenne a per tárgyi illetékfeljegyzési joga folytán feljegyzett kereseti illeték megtérítésére. Miután azonban a többször módosított 1990. évi XCIII. törvény 5. § (1) bekezdés c) pontja értelmében teljes, személyes illetékmentességet élvez, helyette a 6/1986. (VI. 26.) IM számú rendelet 13. § (1) bekezdése és a 14. §-a alapján a feljegyzett illetéket az állam viseli.<br>
<br>
Budapest, 2000. június 27.<br>
<br>
Dr. Öcsödi Ágnes s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>