<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5775)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.312/9/2000<br>
<br>
Tárgy: a Johnson and Jonhson Kft. jogorvoslati kérelme a Semmelweis Orvostudományi Egyetem közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Barna Ágota ügyvéd (1136 Budapest, Balzac u. 37.) által képviselt Johnson and Johnson Egészségügyi és Babaápolási Termékeket Gyártó és Forgalmazó Kft. (1135 Budapest, Hun u. 2., továbbiakban: kérelmezõ) által a Fõvárosi Önkormányzat Péterfy Sándor Utcai Kórház és Rendelõintézet (1076 Budapest, Péterfy Sándor u. 8–20., továbbiakban: ajánlatkérõ) "2 db hõérzékenyanyag-sterilizátor és 3 db gõzsterilizátor" beszerzése tárgyú közbeszerzési eljárása ellen indított jogorvoslati eljárást a Döntôbizottság megszünteti.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. május 31-i számában ajánlati felhívást tett közzé a rendelkezõ részben megjelölt beszerzés tárgyában.<br>
A felhívás 16. pontjában ajánlatkérõ eligazítást adott az ajánlatok benyújtásának módjára nézve, az ajánlati dokumentáció 13.5. pontjában ezt tovább részletezve – többek között – közölte, hogy "Az ajánlattevõnek az ajánlat eredeti és minden egyes másolati példányait külön-külön egy-egy belsõ, majd valamennyi példányát egy külsõ borítékban kell lezárniuk." Az "ajánlatot az ajánlatkérõ részére ajánlott-tértivevényes küldeményként, postai úton is meg lehet küldeni". A 13.6. pontbán rögzítést nyert az is, hogy "A belsõ borítékon kell feltüntetni az ajánlattevõ nevét és címét, annak érdekében is, hogy az ajánlatot, amennyiben késedelmesen érkezett, felbontatlanul vissza lehessen küldeni."<br>
A július 12-i ajánlattételi határidõig a kérelmezõ, a Sanamy Kft., a Sipos és Társa Kft., az Introliz Kft., a Szamos H. Kft. és a Hoge Orvosi Mûszer Kft. nyújtott be ajánlatot. Az ajánlatok bontásáról készült jegyzôkönyvben rögzítést nyertek az ajánlatok elsõ ránézésre megállapítható jellemzôi, így kérelmezô ajánlatára vonatkozóan az, hogy a Johnson & Johnson Kft. ajánlati dokumentációja külsõ borítójának hátoldalán szerepel az ajánlattevõ bélyegzõje, az ajánlatot érvénytelennek kell minõsíteni, mivel az nem felel meg az ajánlati dokumentáció II. 13.5. és 13.6. pontjában megfogalmazottaknak.<br>
Kérelmezõ július 14-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ érvénytelennek tekintette az ajánlatát, holott sem az ajánlati felhívásban, sem a dokumentációban nem szerepel olyan kikötés, hogy az ajánlattevõ neve nem szerepelhet a borítékon. Ezzel szemben a cégnév feltüntetésének megengedésére utal a dokumentáció azon kitétele, miszerint az ajánlatokat postai úton is fel lehet adni, mert a feladó nevének feltüntetése nélkül postai kézbesítésre nem is kerülhetne sor. Kérte a Döntõbizottságot, hogy állapítsa meg ajánlatkérõ jogsértését, kérelmezõ ajánlata érvényességét.<br>
Az ajánlatkérõ észrevételének beérkezése elõtt, július 21-én kérelmezõ bejelentette, hogy a jogorvoslati kérelmét visszavonja, és kéri az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése alapján a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (1) bekezdése így rendelkezik: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja." A Döntõbizottság a kérelmezõ által, becsatolt dokumentumok vizsgálata alapján megállapította, hogy az eljárás lefolytatására okot adó körülmény nem áll fenn.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 1.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>