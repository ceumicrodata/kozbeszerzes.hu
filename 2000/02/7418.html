<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7418)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.203/11/1999.<br>
<br>
Tárgy: Polgár BAU Kft. jogorvoslati kérelme az Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Botos–Turák–Bordas Ügyvédi Iroda (ügyintézõ: dr. Bordás Róbert, 5600 Békéscsaba, Andrássy út 10. I/2.) ügyvéd által képviselt Polgár BAU Kft. (5600 Békéscsaba, Szabadság tér 12–14. II/5., továbbiakban: kérelmezõ) Békés Megyei Állami Közútkezelõ Kht. (5600 Békéscsaba, Szabadság tér 7–9.), Csongrád Megyei Állami Közútkezelõ Kht. (6701 Szeged, Juhász Gyula u. 9.), Fejér Megyei Állami Közútkezelõ Kht. (8004 Székesfehérvár, Berényi u. 13.), Heves Megyei Állami Közútkezelõ Kht. (3300 Eger, Deák Ferenc u. 49.) Jász-Nagykun-Szolnok Megyei Állami Közútkezelõ Kht. (5000 Szolnok, Petõfi u. 7–11.), Nógrád Megyei Állami Közútkezelõ Kht. (3100 Salgótarján, Meredek u. 31.), Pest Megyei Állami Közútkezelõ Kht. (1024 Budapest, Fényes E. u. 7–13.), Somogy Megyei Állami Közútkezelõ Kht. (7401 Kaposvár, Szántó u. 19.), Zala Megyei Állami Közútkezelõ Kht. (8900 Zalaegerszeg, Köztársaság út l., továbbiakban: ajánlatkérõk) megyei állami közútkezelõ kht.-k üzemeltetésében levõ országos közutak téli síkosságmentesítési feladatainak ellátásához szükséges útszóró só beszerzése tárgyú közbeszerzési eljárása ellen benyújtott jogorvoslati kérelmének helyt ad.<br>
Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését.<br>
Kötelezi a Döntõbizottság az ajánlatkérõket, hogy fizessenek meg egyetemlegesen a kérelmezõ részére 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát kézhezvételtõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A kérelmezõ jogorvoslati kérelme, az ajánlatkérõ érdemi észrevétele, valamint közbeszerzési eljárása során keletkezett iratai, valamint a tárgyaláson tett szóbeli nyilatkozatok alapján az alábbi tényállást állapította meg:<br>
Az ajánlatkérõ Közútkezelõ Kht.-k a K. É. 1999. július 14. napján megjelent 28. számában nyílt közbeszerzési eljárásra szóló felhívást tettek közzé a megyei állami közútkezelõ kht.-k üzemeltetésében lévõ országos közutak téli síkosságmentesítési feladatainak ellátásához szükséges a dokumentációban rögzített telephelyekre összesen 31 731 tonna finom szemszerkezetû útszóró só beszerzésére.<br>
Az ajánlati felhívásuk 3. a) pontjában meghatározták a szállítási határidõket az alábbiak szerint: 1999. szeptember 30-ig 14 450 tonna, 1999. szeptember 30.–december 31. között 10 181 tonnát, 2004. január 1-jétõl március 31-ig 7100 tonnát.<br>
Az ajánlati felhívásában meghatározta. az ajánlattételi határidõt oly módon, hogy az ajánlati felhívás közzétételi napját követõ elsõ naptól számított 41. nap 10.00 órában jelölte meg, amely 1999. augusztus 24. volt.<br>
Az ajánlatkérõ 1999. augusztus 17-én kelt levelében a dokumentációt megvásárló valamennyi érdekeltnek a feltett kérdésekrõl és válaszokról tájékoztatást adott, és egyúttal. ebben a levélben az ajánlati felhívásban szereplõ szállítási határidõket módosította az alábbiak szerint: I. ütem 1999. október 15.<br>
II. ütem 1999. október 15.–december 31.<br>
III. ütem változatlan megjelöléssel került közlésre.<br>
Kérelmezõ ezen levelet 1999. augusztus 19-én kapta kézhez. Ezt követõen ajánlatkérõk az ajánlati felhívás módosításáról sem a teljesítési határidõ, sem az ajánlat beadásának idõpontja tekintetében hirdetményt nem tettek közzé a K. É.-ben.<br>
1999. szeptember 14-én az ajánlatkérõ meghozta a közbeszerzési eljárást lezáró döntését, mely szerint a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján az eljárást eredménytelenné nyilvánította.<br>
Ezt követõen intézkedett ugyanezen tárgyban újabb közbeszerzési eljárás megindításáról és az ajánlati felhívást ugyanilyen tartalommal megküldte 1999. szeptember 15. napjáig a Közbeszerzések Tanácsa Szerkesztõbizottságához.<br>
A kérelmezõ 1999. szeptember 7. napján nyújtott be jogorvoslati kérelmet a Döntõbizottsághoz. Sérelmezte, hogy ajánlatkérõ nem tette közzé az ajánlati felhívásának módosítását a K. É.-ben, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés második és harmadik mondatában foglalt rendelkezést, mely szerint a módosított felhívási feltételekrõl új hirdetményt kell közzétenni, illetõleg az ajánlattételi határidõt is módosítani kell. Kérte erre való tekintettel a jogszabálysértés megállapítását, az eljárás során felmerült költség megfizetésére kötelezését. Ajánlatkérõ érdemi észrevételében elismerte, hogy valóban az ajánlati felhívás módosításáról hirdetmény útján nem intézkedtek, azonban orvosolták ezen jogszabálysértést és az eljárást eredménytelenné nyilvánították, illetõleg idõközben ugyanilyen feltételek mellett újabb közbeszerzési eljárásra vonatkozó felhívás közzétételérõl intézkedtek a K. É.-ben, így álláspontjuk szerint nem olyan súlyú ez a jogsértés, ami indokolttá tenné a Kbt.-ben meghatározott jogkövetkezmények alkalmazását.<br>
Egyéb érdekelt érdemi észrevételt nem tett. A kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetõleg a dokumentációban meghatározott feltételeket. A módosított feltételekrõl új hirdetményt kell közzétenni, melyben új ajánlattételi határidõt kell megállapítani. A határidõ ebben az esetben sem lehet a Kbt. 47. § (1) bekezdésében foglaltaknál, azaz 40 napnál rövidebb.<br>
Maga ajánlatkérõ érdemi nyilatkozatában is elismerte, hogy az idõ rövidségére tekintettel az ajánlati felhívása módosítására a fentebb említett törvényi követelménynek megfelelõen nem került sor.<br>
Így azzal a magatartásával, hogy elmulasztotta a módosított feltételekrõl új hirdetményt közzétenni és ebben új ajánlattételi határidõt megállapítani, megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését.<br>
A Döntõbizottság a fentiekre tekintettel tehát a kérelmezõ jogorvoslati kérelmének helyt adott és a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a jogsértést megállapította. A jogsértés megállapításra került, így a Döntõbizottság a rendelkezõ részben foglaltak szerint kötelezte ajánlatkérõt 30 000 Ft igazgatási szolgáltatási díj megfizetésére a Kbt. 88. § (1) bekezdés g) pontja alapján.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 24.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>