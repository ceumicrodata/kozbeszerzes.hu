<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7404)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.202/13/1999<br>
<br>
Tárgy: Olajterv Rt. jogorvoslati kérelme Kõbányai Vagyonkezelõ Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Gaálné dr. Bretscher Lívia (2094 Nagykovácsi, Munkácsy út 27/E) ügyvéd által képviselt Olajterv Fõvállalkozó és Tervezõ Rt. (1111 Budapest, Október huszonharmadika u. 16., továbbiakban: kérelmezõ) Kõbányai Vagyonkezelõ Rt. (1107 Budapest, Ceglédi u. 30., továbbiakban: ajánlatkérõ) "Budapest-Kõbánya Éles-saroknál lakóépület építése" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad.<br>
Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(2) bekezdésére figyelemmel a Kbt. 53. § (1) bekezdés a) pontját, valamint a Kbt. 42. § (1) és (6) bekezdését, ezért megsemmisíti az ajánlatkérõnek az elõminõsítési eljárást lezáró és az azt követõ valamennyi döntését.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a tárgyaláson tett szóbeli nyilatkozatok, egyéb érdekeltek érdemi észrevételei, ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1999. május 19. napján megjelent 20. számában nyílt elõminõsítési eljárásra szóló felhívást tett közzé Budapest-Kõbánya Éles-saroknál kb. 12 000 m2 bruttó szintterületû lakóépület – gépjármûtárolókkal, üzletekkel és irodákkal – építése tárgyában. Felhívásában a teljesítés határidejét 2000. december 1-jében határozta meg. Felhívásának 9. pontjában elõírta a résztvevõk pénzügyi, gazdasági és mûszaki alkalmassága igazolására kért adatokat és tényeket, melyek az alábbiak voltak:<br>
– pénzintézettõl származó nyilatkozat,<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott esetekre szóló írásbeli nyilatkozatok és eredeti hatósági igazolások,<br>
– 1996. és 1997. évi mérleg és eredménykimutatás,<br>
– az 1998. évi várható fõbb mérlegadatok, számított pénzügyi mutató,<br>
– elõzõ 3 év építési beruházásainak ismertetése,<br>
– ajánlattevõ rendelkezésére álló mûszaki, technikai felszereltségének leírása,<br>
– ajánlattevõ szervezeti felépítése,<br>
– azoknak a mûszaki szakembereknek és mûszaki egységeknek az ismertetése, akiket az ajánlattevõ be kíván vonni a teljesítésbe, különösen azok bemutatásával, akik a minõség-ellenõrzésért felelõsek,<br>
– azoknak az alvállalkozóknak a megnevezése és azok igazolásának és nyilatkozatainak bemutatása, akiket a részvételre jelentkezõ az építési beruházás értékének 15%-át meghaladó mértékben igénybe kíván venni,<br>
– 30 napnál nem régebbi cégkivonat, ha el nem bírált módosítást tartalmaz, akkor a módosításnak a Cégbírósággal igazoltatott egy eredeti példányát és egy eredeti vagy közjegyzõvel hitelesített aláírás-címpéldányát,<br>
– az alkalmazott minõségbiztosítási rendszer ismertetése, tanúsítása.<br>
Megadta továbbá az ajánlatok elbírálásának szempontjai alatt ténylegesen a részvételi jelentkezések értékelésének szempontjait a következõképpen:<br>
– ajánlattevõ mûszaki, szakmai alkalmassága,<br>
– referenciái,<br>
– technikai felszereltségei,<br>
– pénzügyi stabilitás,<br>
– bankgarancia vállalásának mértéke,<br>
– alvállalkozók bevonásának mértéke,<br>
– munkatervezés a beruházás megvalósítására,<br>
– kötbérvállalás mértéke,<br>
– garancia, szavatossági és jótállási feltételek,<br>
– az építési beruházás kivitelezésének ütemezése,<br>
– szakaszos átadás, üzembe helyezés,<br>
– teljesítések és jóteljesítési biztosítékok,<br>
– felhasznált anyagok és berendezések minõsítési okmányainak biztosítása.<br>
Az ajánlatkérõ ún. "elõminõsítõ pályázati" anyagot adott ki, amelyben az elõminõsítési eljárásra szóló felhívás 10. pontjában szereplõ elbírálási szempontok is beépítésre kerültek. Ebben az anyagban többek között elõírta ajánlatkérõ a 3. oldal 9. b) pontjában az ajánlati ár meghatározása címszó alatt, hogy a részvételi jelentkezõknek csatolni kell az épület kivitelezésével kapcsolatos vállalási ár kialakításánál alkalmazandó díjtételek óradíjait szakmai bontásban, továbbá ismertetést kért a számlázással kapcsolatos elképzeléseirõl, illetõleg nyilatkoznia kellett a vállalt bankgarancia mértékérõl, és vállalkozási szerzõdéstervezet csatolását is kérte jelentkezõktõl.<br>
1999. június 14-e volt a részvételi jelentkezés beadásának határideje. Részvételi jelentkezést adott be a kérelmezõ, Ladányi és Társa Kft., Hamix Kft., Magyar Építõ Rt., KÉSZ Kft., Alba Regia Rt. Imola-Bau Kft., Hérosz Rt., Progress B '90 Kft., Betonútépítõ Rt., HÍRÉP Kft., Hídépítõ Rt., Polaris Rt., Duna Épszer Rt., MKI Építõ Kft.<br>
Ajánlatkérõ a részvételi jelentkezések bontásakor megállapította, hogy négy jelentkezõ nem rendelkezik az Egészségügyi Pénztár igazolásával, ami a társadalombiztosítási járulékkal kapcsolatos tartozás fennállására vonatkozik.<br>
Az ajánlatkérõ elõminõsítési eljárás során megvizsgálta a részvételi jelentkezéseket érvényesség szempontjából, illetõleg az ajánlati felhívás 1.1. pontjában meghatározott elbírálási szempontok szerint értékelte azokat. Összesen 100 pont volt adható oly módon, hogy referenciák, beruházás nagysága max. 20 pont, mûszaki, technikai felszereltség max. 10 pont, mûszaki szakemberek max. 8 pont, minõségbiztosítási rendszer max. 6 pont, csatolt szerzõdéstervezet tartalma max. 6 pont, mérlegadatok max. 30 pont, bankigazolások és bankgarancia max. 5 pont, alvállalkozók bevonásának mértéke max. 15 pont, kötbérvállalás max. 10 pont, garancia, szavatosság, jótállás vállalása max. 10 pont, felelõsségbiztosítás max. 5 pont. Az alkalmasság küszöbértékét az ajánlatkérõ 85 pontban határozta meg, így aki ezt a ponthatárt elérte, azt alkalmasnak minõsítette és felhívta õket ajánlattételre, aki alatta maradt, azt alkalmatlannak minõsítette.<br>
1999. augusztus 27-én az elõminõsítést lezáró döntését kihirdette ajánlatkérõ. Az alábbi cégeket minõsítette alkalmasnak: HÍRÉP Kft., Hérosz Rt., Hídépítõ Rt., MKI Építõ Kft., Duna Épszer Rt., Betonútépítõ Rt., Magyar Építõ Rt., és a Progress B '90 Kft.<br>
Az ajánlatkérõ a Polaris Rt., Alba Regia Rt. és KÉSZ Kft. részvételi jelentkezését érvénytelenné nyilvánította, társadalombiztosítással szemben fennálló tartozását nem igazolta megfelelõen, azaz mert az egészségbiztosítási pénztártól nem csatoltak nemleges igazolást. Alkalmatlannak minõsítette a Ladányi és Társa Kft.-t, a Hamix Kft.-t és az Imola Bau Kft.-t is, tekintettel arra, hogy nem érték el az elõminõsítés során alkalmazott minimális ponthatárt.<br>
A kérelmezõ 1999. szeptember 6-án nyújtott be a Döntõbizottsághoz jogorvoslati kérelmet, amelyben sérelmezte az ajánlatkérõ elõminõsítés során hozott döntését, mely értelmében õt kizárta a közbeszerzési eljárásból. Álláspontja szerint az 1990. évi XCI. törvény, melyet módosított az 1998. évi LXII. törvény 28. § (7) bekezdésének értelmében 1999. január 1-jétõl társadalombiztosítási igazgatási szerv feladatkörébe tartozó járulék bejelentése, bevallása, megfizetése, nyilvántartása, ellenõrzése I. fokú adóhatóság feladata, melyet az APEH Járulékigazgatósága látja el. Kérelmezõ a részvételi jelentkezéséhez az APEH illetékes járulékigazgatóságának igazolását becsatolta, melyben nemleges járuléktartozás szerepelt. Így álláspontja szerint õ igazolta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint egy évnél régebben lejárt társadalombiztosítási járuléktartozása nem állt fenn a részvételi jelentkezésének beadásakor.<br>
Ezért kérte, hogy a Döntõbizottság semmisítse meg az ajánlatkérõ döntését, ideiglenes intézkedést hozzon; valamint a felmerült költségének megfizetésére kötelezze ajánlatkérõt.<br>
Ajánlatkérõ a jogorvoslati kérelem elutasítását kérte alaptalanságra hivatkozással.<br>
Elõadta, hogy a jogszabálynak megfelelõen járt el, folytatta le az elõminõsítési eljárást. Társadalombiztosítási járuléktartozással kapcsolatos igazolás kiállítása vonatkozásában az Egészségbiztosítási Pénztártól olyan tájékoztatást kapott, hogy tõlük is szükség van igazolás bekérésére, így erre tekintettel jogszerûen követelték meg ezen igazolás meglétét.<br>
Elõadta továbbá, hogy a K. É.-ben megjelent felhívásának 11. pontjában azokat az elbírálási szempontokat szerepeltette, amelyeket alkalmazott a részvételi jelentkezések értékelésekor, valamint határozottan állította, hogy a Döntõbizottság rendelkezésére bocsátott ún. elõminõsítési dokumentáció kifejezetten az elõminõsítés szakára vonatkozó ajánlatkérõi kívánalmakat tartalmazta a részvételi jelentkezõkkel szemben, így ezt a dokumentációt semmiképpen nem lehet ajánlati dokumentációnak tekinteni.<br>
Az egyéb érdekelt KÉSZ Kft., valamint Polaris Építõipari Rt. sérelmesnek tartották az ajánlatkérõ döntését, mely értelmében kizárta õket a közbeszerzési eljárás további szakaszában való részvételtõl az Egészségbiztosítási Pénztár igazolásának hiányára tekintettel.<br>
A Döntõbizottság D.202/3/1999. sz. alatt 1999. szeptember 7. napján kelt határozatával a közbeszerzési eljárás felfüggesztését rendelte el.<br>
Kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a Kbt. 44. §-ban meghatározott módon lehet igazolni.<br>
Ennek figyelembevételével a Döntõbizottság tehát megvizsgálta a részvételi jelentkezéseket egyrészt, hogy azok valóban érvényesek-e, másrészt, hogy a részvételi jelentkezõk alkalmasságát a törvényben meghatározott módon értékelte-e ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésének b) pontja kimondja, hogy a közbeszerzési eljárásban nem lehet ajánlattevõ, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
A fenti törvényi szabályozás tehát a társadalombiztosítási járulék fogalmáról beszél, azonban ezt pontosan a közbeszerzési törvény nem határozza meg, hogy ezen fogalom alatt mit kell érteni. Az adózás rendjérõl szóló 1990. évi XCI. törvény, melyet módosított az 1998. évi LXII. törvény 28. § (7) bekezdése szerint a társadalombiztosítási igazgatási szerv feladatkörébe tartozó, a kötelezettség bejelentésével, a járulék bevallásával, megfizetésével, nyilvántartásával, a járulékkötelezettség megsértésével kapcsolatos jogkövetkezmény megállapításával, a járuléktartozás beszedésével, behajtásával kapcsolatos hatósági ügyben, továbbá a járulékkötelezettség ellenõrzésével, valamint az ezzel összefüggõ hatósági ügyben az I. fokú adóhatósági feladatokat 1999. január l. napjától az Állami Adóhatóság Járulékigazgatósága, azaz az Adó- és Pénzügyi Ellenõrzési Hivatal illetékes járulékigazgatósága látja el. Ebbõl a törvényi szabályozásból következik, hogy a társadalombiztosítási járulékkal kapcsolatos (nemleges) hatósági igazolást a területileg illetékes járulékigazgatóság köteles kiadni.<br>
A becsatolt részvételi jelentkezésekbõl megállapítható volt, hogy az eljárásból kizárt fentebb említett négy ajánlattevõ az APEH területileg illetékes járulékigazgatóságától a nemleges igazolást becsatolta részvételi jelentkezéséhez.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése szerint az ajánlatkérõnek ki kell zárni az eljárásból azt az ajánlattevõt, aki az a) pont szerint a 46. §-ban foglaltak ellenére nyújtotta be ajánlatát. Tehát ajánlatkérõ jogsértõen járt el akkor, amikor erre tekintettel úgy ítélte meg, hogy a kérelmezõ, a KÉSZ Kft., a Polaris Építõ Rt. és az Alba Regia Rt. a 46. §-ban foglaltak ellenére nyújtotta be részvételi jelentkezését; és ezért kizárta õket a közbeszerzési eljárásban való további részvételtõl, és így nem vizsgálta meg a tekintetben részvételi jelentkezésüket, hogy alkalmasak-e a szerzõdés teljesítésére.<br>
A Döntõbizottság ezt követõen megvizsgálta ajánlatkérõnek az elõminõsítés során hozott egyéb döntését is: Ezen vizsgálat során megállapítható volt – amelyet maga ajánlatkérõ is a tárgyaláson elismert –, hogy a részvételi jelentkezéseket a részvételi felhívásban megadott elbírálási szempontok szerint értékelte.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése értelmében az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a 44. §-ban meghatározott módon lehet igazolni.<br>
Ebbõl a törvényi szabályozásból következik, hogy az alkalmasság vizsgálatára más módon nem kerülhet sor.<br>
A törvény elõminõsítési eljárásra vonatkozó szabályai között a 42. § (6) bekezdése körében kimondja azt is, hogy az elõminõsítési eljárás során az ajánlatkérõ nem kérhet, illetõleg az ajánlattevõ nem tehet ajánlatot.<br>
A becsatolt iratokból megállapítható volt, hogy az ún. elõminõsítési dokumentációban ajánlatot kért ajánlatkérõ a részvételi jelentkezõktõl, amikor nyilatkozatot kért az ajánlati ár kalkulálásánál alkalmazni kívánt óradíjakról szakmai bontásban, illetve a vállalt bankgarancia mértékérõl, valamint amikor cégszerûen aláírt szerzõdéstervezet csatolását kérte. Ezeket az ajánlatkérõi kívánalmakat a törvény 44. §-ában megfogalmazott lehetõségeken túlterjeszkedve az alkalmasság körében értékelte (pontozta). Ezért tehát ajánlatkérõ megsértette a rendelkezõ részben foglalt <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(6) bekezdését, amikor az elõminõsítési eljárásban ajánlatot kért. és ezeket az ajánlati elemeket az alkalmasság körében értékelte.<br>
Az ajánlatkérõ az elõminõsítési eljárást lezáró döntését nem a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint hozta meg, ezért a Döntõbizottság a Kbt. 88. § (1) bekezdés d) pontjára tekintettel a rendelkezõ részben foglalt jogsértéseket megállapította, és c) pontjára tekintettel megsemmisítette az elõminõsítési eljárást lezáró, valamint az azt követõ valamennyi döntését.<br>
A jogsértés megállapításra került, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezi az eljárás során felmerült eljárási díj megfizetésére az ajánlatkérõt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 11.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>