<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7613)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 351-1337<br>
Fax: 355-5082<br>
Ikt. sz.: D.214/11/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezet eljárása az Észak-dunántúli Bányavagyon-hasznosító Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85.) az Észak-dunántúli Bányavagyon-hasznosító Rt. (8200 Veszprém, Budapest u. 2., továbbiakban: ajánlatkérõ) "dudari iker-aknai üzemi területén lévõ Mû-akna és Szkip-akna tömedékelése, valamint a Peremi és iker-aknai üzemi épületek bontása és tereprendezése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés b) pontjára alapítottan a rendelkezõ részben megjelölt tárgyban hirdetmény közzététele nélküli tárgyalásos eljárást indított 1999. szeptember 10-én.<br>
Az ajánlatkérõ a hirdetmény közzététele nélküli tárgyalásos eljárás jogcímét abban határozta meg, hogy a kiegészítõ építési, beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl. Ajánlattételre a DUSZÉN Kft.-t hívta fel.<br>
A Döntõbizottság elnöke a jogorvoslati eljárás kezdeményezését arra alapította, hogy az ajánlatkérõ által hivatkozott jogszabályi rendelkezés két együttes feltételhez köti a hirdetmény közzététele nélküli tárgyalásos eljárás alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
Ajánlatkérõ a közbeszerzési eljárást indító ajánlati felhívásában csupán a b) pontra hivatkozott, az a) pont feltételének fennállását nem valószínûsítette.<br>
Ajánlatkérõ érdemi észrevételében elõadta, hogy jogszerûen folytatja az eljárást, bár a törvényi hivatkozást tévesen jelölte meg.<br>
A Döntõbizottság a rendelkezésre álló iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította. meg.<br>
Az ajánlatkérõ a közbeszerzési törvény hatálybalépése elõtt 1994. április 1-jén együttmûködési megállapodást kötött a DUSZÉN Kft.-vel a dudari bányaüzem bérletére, a bányaüzem megmaradt szénvagyonának lemûvelésére, valamint a bányabezárási feladatok elvégzésére. A DUSZÉN Kft.-vel történõ szerzõdéskötés indoka az volt, hogy – mint bányavállalkozó – olyan speciális mûszaki ismeretekkel és jogosítványokkal rendelkezett, amelyek nélkülözhetetlenek a bányabezárási feladatok elvégzéséhez.<br>
Az együttmûködési megállapodás melléklete tartalmazta a bányabezárás, bányakár és tájrendezés tervezett költségkihatását is, 1996-ig évekre bontottan, 1997-tõl 2000-ig pedig egy összegben.<br>
A DUSZÉN Kft. energetikai szénpiacai 1997. évre ellehetetlenültek, emiatt a termelõtevékenység véglegesen megszüntetésre került, és az addig minimális mértékben folytatott bányabezárási munkálatok fõ feladattá váltak.<br>
Az 1994. évben kötött szerzõdés idõközbeni módosításai váltak szükségessé az elõre nem látható mûszaki, biztonsági, ivóvíz-ellátási problémák felmerülése miatt.<br>
A szerzõdésmódosításokat (1998. július l.; 1999. február 1.; 1999. május 13.; 1999. augusztus 24.) az ajánlatkérõ tulajdonosa, a Szénbányászati Szerkezetátalakítási Központ (SZÉSZEK) minden esetben jóváhagyta.<br>
A szerzõdésmódosítások megkötése során ajánlatkérõ a közbeszerzési eljárást nem alkalmazta.<br>
A jelen beszerzés a bányabezárási munkák utolsó fázisára vonatkozik, melynek alapja az 1994-ben kötött alapszerzõdés, melynek újabb módosítása vált indokolttá. Az utolsó fázisban elvégzendõ feladat részletezését és napi áron történõ költségkimutatását kellett kidolgozni a DUSZÉN Kft.-nek.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján a Kbt. hatálya alá tartozó szervezet, ezt ajánlatkérõ maga sem vitatta.<br>
A Döntõbizottságnak elsõdlegesen abban a kérdésben kellett állást foglalnia, hogy a tárgybani építési beruházás a Kbt. hatálya alá tartozik-e, és ajánlatkérõ jogszerûen alkalmazta-e az általa választott hirdetmény közzététele nélküli tárgyalásos eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#94">Kbt. 94. § </a>(1) bekezdése alapján a törvény rendelkezéseit a hatálybalépés után megkezdett beszerzésekre kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1995. </a>november 1-jén lépett hatályba, tehát ezt követõen megkezdett beszerzést a törvény szabályai szerint kell lebonyolítani.<br>
Ajánlatkérõ a bányabezárási munkák elvégzésére a DUSZÉN Kft.-vel 1994. április 1-jén, tehát a Kbt. hatálybalépése elõtt kötött megállapodást. E megállapodás részletesen tartalmazta a bányabezárási feladatokat, azaz annak költségkereteit, ütemezését. A szerzõdés alapján a DUSZÉN Kft. folyamatosan eleget is tett a vállalt kötelezettségeinek.<br>
A jelenleg elvégzendõ feladat az 1994. évben kötött megállapodáson alapul, annak szerves részét képezi, nem pedig egy új beruházási feladat megvalósítására vonatkozik. A feladat elvégzése az 1994-ben kötött szerzõdés alapján a DUSZÉN Kft. kötelezettsége.<br>
Ajánlatkérõnek tehát a fenti beruházás megvalósításához a Kbt. szabályait azért nem kell alkalmazni, mert a tárgybani beruházás megvalósítására még a Kbt. hatálybalépése elõtt szerzõdést kötött, és a szerzõdés alapján a bányabezárási feladatok végleges megvalósítása kizárólagosan a DUSZÉN Kft. feladata, aki a szerzõdésben vállalt kötelezettségének folyamatosan eleget is tett.<br>
A fentiekre tekintettel a Döntõbizottság megállapította, hogy ajánlatkérõ jelen beszerzése esetében nem köteles a Kbt. szabályai szerint eljárni, így eljárása során jogsértést nem követett el.<br>
A Döntõbizottság eljárása során ideiglenes intézkedést alkalmazott, melynek hatálya az ügy érdemi elbírálásáig állt fenn.<br>
A Döntõbizottság – tekintettel arra, hogy ajánlatkérõ jogsértést nem követett el – az államigazgatási eljárás általános szabályairól szóló 1957. évi IV. törvény (továbbiakban: Áe.) 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 19.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>