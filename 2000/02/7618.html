<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7618)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.256/16/1999<br>
<br>
Tárgy: a SANITARIA Kft. jogorvoslati kérelme a HM Beszerzési Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A SANITARIA Fogászati Alap- és Segédanyaggyártó és Forgalmazó Kft. (1024 Budapest, Rómer Flóris u. 34., képviseli: dr. Csépke Attila ügyvéd, 1171 Budapest, Bodonyi u. 27., a továbbiakban: kérelmezõ) kérelmének, melyet a HM Beszerzési Hivatal (Budapest X., Salgótarjáni út 18., képviseli: dr. Mezeiné dr. Nyitrai Beáta jogtanácsos, 1475. Budapest, Pf. 147, a továbbiakban: ajánlatkérõ) fogászati berendezések ajánlati dokumentáció szerinti beszerzése tárgyú közbeszerzési eljárása ellen nyújtott be; a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését, ezért a Döntõbizottság ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft., azaz harmincezer forint igazgatási szolgáltatási díjat fizessen meg.<br>
A határozat ellen jogorvoslatnak helye nincs: A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 1999. augusztus 25-i számában nyílt eljárás keretében szállítási szerzõdés formájában 7 db fogorvosi kezelõegységet, 7 db fogorvosi kezelõszéket, 14 db fogorvosi ülõkét, 7 db tartozékot és 5 db röntgenkészüléket kívánt beszerezni. Ajánlatkérõ a részajánlattétel lehetõségét kizárta, azonban maximum 2 db önállóan értékelhetõ többváltozatú ajánlattétel lehetõségét biztosította. A teljesítés határidejét 1999. november 30-ban jelölte meg. Ajánlatkérõ az ajánlati felhívás 11. pontjában – a mûszaki alkalmasság követelményei között – elõírta, hogy ajánlattevõ ajánlatához csatolja az ajánlott berendezés érvényes ORKI minõsítõ határozatát, továbbá az egyedi gyártói minõségi bizonylatot.<br>
Ajánlatkérõ az összességében legelõnyösebb ajánlatot kívánta kiválasztani a következõ részszempontok alapján: ár; ajánlat mûszaki tartalma, eszközök paraméterei, véghatáridõ elõtti teljesítés; a meghatározott minimális garanciális idõ túlvállalása; szerviz rendelkezésre állási ideje.<br>
Ajánlatkérõ a megfelelõ ajánlattétel érdekében dokumentációt is kiadott, amelynek I. fejezet 6. pontja keretében elõírta, hogy ajánlattevõ csatolja be ajánlatába 1. a berendezésekre kiállított ORKI minõsítõ határozatot, 2. a berendezések egyedi gyártói minõségi bizonylatát, 3. a berendezésekre kiállított MEEI-igazolást, 4. a röntgenberendezésekre kiállított ORSI minõsítõ bizonylatot, 5. a magyarországi referenciahelyek felsorolását.<br>
A dokumentáció 1. sz. mellékletében ajánlatkérõ részletesen közölte azokat a mûszaki paramétereket, amelyeket a beszerezni kívánt eszközök vonatkozásában elvárt. Ezek közül a fogorvosi kezelõegység, fogorvosi kezelõszék, egyes tartozékok, valamint a fogászati röntgenkészülék elektromos vagy elektronikus alkatrészekkel rendelkeztek. Ajánlatkérõ az 1999. október 5-i határidõre beérkezett következõ 4 cég ajánlatát bontotta fel: Glob Dent Kft., Dent East Kft., 3D Bt. és kérelmezõ.<br>
Ajánlatkérõ az ajánlatokat megvizsgálta, értékelte, és az 1999. október 15-i eredményhirdetésen a következõ eredményt hirdette ki: érvénytelen ajánlatot nyújtott be a Glob Dent Kft. és a 3D Bt., nyertes a Dent East Kft.<br>
Kérelmezõ 1999. október 20-án érkezõ, felhívásra október 26-án kiegészített és a tárgyaláson pontosított jogorvoslati kérelmében kérte a Döntõbizottságtól, hogy állapítsa meg ajánlatkérõ terhére a jogsértést, döntését semmisítse meg és kötelezze az ajánlatkérõt a költségek viselésére. Indokolásul elõadta, hogy az október 15-i eredményhirdetés alkalmával tudta meg, hogy olyan ajánlattevõt nyilvánított ajánlatkérõ nyertesnek, akinek a fogászati kezelõegysége nem rendelkezik a forgalmazáshoz szükséges MEEI-engedéllyel, így nem felel meg a dokumentációban felsorolt mûszaki követelményeknek.<br>
A Döntõbizottság a D.256/5/1999. sz. határozatával a szerzõdés megkötését hivatalból megtiltotta.<br>
Ajánlatkérõ 1999. november 1-jén tett írásbeli észrevételében és a tárgyaláson elõadta, hogy valóban kérte dokumentációban az ORKI tanúsítványon kívül a MEEI-engedélyt is, amit azért írt elõ, hogy az ORKI minõsítõ határozatok záradékában az érvényesség feltételeként szükséges MEEI-irat hiánya miatt ne kelljen az ajánlattevõket hiánypótlásra kötelezni vagy érvénytelenné nyilvánítani ajánlataikat. Hivatkozott az 13. és a 14/1990. (IV. 17.) SZEM rendeletekre, amelyek szerint csak akkor szükséges a két határozat együttes megléte, ha az ORKI minõsítõ határozat záradéka ezt tartalmazza. Kérelmezõ ajánlatában helyesen csatolta a MEEI-engedélyt is, mert ezt az ORKI elõírta. A nyertes ajánlatában lévõ ORKI-határozat ugyanakkor nem tartalmazott ilyen záradékot. Szerinte a berendezés fõleg pneumatikus elemei miatt a villamossági berendezéseket az ORKI maga is bevizsgálhatja. Nyertes csatolta a gyártó szervezettõl azt a nyilatkozatot, ami a 89/336EEC direktívának való megfelelést igazolja. Elõbbiek értelmében ajánlatkérõ szerint a MEEI nem is adhatott volna ki megfelelõségi nyilatkozatot, mivel a beszerzés tárgyát nem szükséges ezen szervezetnek minõsíteni. Kérte a kérelem elutasítását.<br>
Egyéb érdekeltként a 3D Bt. észrevételében közölte, hogy õ is kifogásolja ajánlatkérõ döntését amiatt, hogy a nyertes berendezés nem rendelkezik MEEI-engedéllyel. Észrevételét a tárgyaláson is fenntartotta.<br>
A Glob Dent Kft. a tárgyaláson úgy nyilatkozott, hogy az általa megajánlott készülékek rendelkeznek a legfrissebb – ideiglenes – ORKI-engedéllyel. Ebbõl arra a következtetésre jutott, hogy az õ ajánlatát is azért nyilvánította érvénytelennek ajánlatkérõ, mert nem rendelkeznek MEEI-engedéllyel.<br>
A Döntõbizottság a felek írásos és szóban elõterjesztett nyilatkozata, a rendelkezésre álló iratok és dokumentumok alapján megállapította, hogy a kérelem alapos.<br>
A Döntõbizottságnak elsõdlegesen azt kellett vizsgálnia, hogy az ajánlatok érvényesek-e tekintettel arra, hogy a felek eltérõen értelmezték az eljárás során a MEEI-engedélyek csatolásának szükségességét.<br>
A Döntõbizottság osztva ajánlatkérõ azon korábbi döntését, miszerint a Glob Dent Kft. és a 3D Bt. ajánlata érvénytelen, a nyertesnek kihirdetett ajánlat vizsgálata alapján annak érvénytelenségét állapította meg az alábbiak miatt:<br>
Ajánlatkérõ által kibocsátott ajánlati dokumentáció 3. oldalának utolsó bekezdésében ajánlatkérõ úgy határozta meg – többek között – követelményeit, hogy 3. pont alatt megkívánta "a berendezésekre kiállított MEEI-igazolást". Azzal, hogy ajánlatkérõ e meghatározás vonatkozásában semmilyenféle szûkítõ, bõvítõ, értelmezõ feltételt nem rendelt hozzá, ajánlattevõktõl elvárta, hogy ajánlataikban megajánlott mûszerek mindegyike rendelkezzen MEEI-igazolással, pontosan MEEI által kiállított megfelelõségi tanúsítvánnyal. Elõbbiekre figyelemmel a Döntõbizottság nem tudta elfogadni ajánlatkérõ azon védekezését, mely szerint nyertes ajánlatában a fogászati kezelõegység készülékcsaládra ORKI által kiállított minõsítõ határozat mellé azért nem kellett csatolnia a MEEI megfelelõségi tanúsítványt, mert az ORKI minõsítõ határozata megjegyzés rovatában ezt nem írta elõ.<br>
A Döntõbizottság rámutat arra, hogy ajánlatkérõ fentiekben idézett érvényességi, alkalmassági kritériuma alapján tulajdonképpen olyan ajánlattevõket is orientált ajánlataik megtételére vagy sem, akik nem rendelkeztek MEEI megfelelõségi tanúsítvánnyal.<br>
Döntõbizottság az ajánlatokat áttekintve megállapította azt is, hogy bár kérelmezõ ajánlatában fellelhetõ a MEEI megfelelõségi tanúsítványa, amit az ORKI minõsítõ határozat a Promatic fogászati kezelõegység-család vonatkozásában elõír, azonban annak érvényessége legkésõbb 1998. január 16-ig állt fenn. Így kérelmezõ ajánlata is érvénytelen.<br>
Összességében megállapítható, hogy mind a négy ajánlat érvénytelen, ezért ajánlatkérõ megsértette a határozat rendelkezõ részében írtakat, mivel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, valamint a (2) bekezdés d) pontja úgy rendelkeznek, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fenti indokolásra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 25.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>