<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7485)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.264/13/1999<br>
<br>
Tárgy: a Döntõbizottság elnökének indítványa Békéscsaba Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság elnökének (1024 Budapest, Margit krt. 85.) kezdeményezése alapján lefolytatott jogorvoslati eljárás során, melyet Békéscsaba Megyei Jogú Város Önkormányzata (5600 Békéscsaba, Szent István tér 7., a továbbiakban: ajánlatkérõ) "Életfa" nyugdíjas-apartmanház II. ütemének kivitelezési munkái tárgyú közbeszerzési eljárása ellen nyújtott be, a Döntõbizottság megállapította, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés b) pontját, ezért a Döntõbizottság az ajánlatkérõ döntését – az eljárás megindításáig visszamenõleg – megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. május 24-én megjelent ajánlati felhívása alapján lefolytatott nyílt eljárás keretében, melyet a Békéscsaba "Életfa" nyugdíjas-apartmanház I. ütemének kivitelezésére tett közzé, szerzõdést kötött a kivitelezésre a POLITERM-PLUSZ Kft. és a DÉLÉPÍTÕ Rt. által létrehozott konzorciummal. E szerzõdés szerint az I. ütemnek eredetileg 1999. október 15-ig kellett megvalósulnia.<br>
Ajánlatkérõ közgyûlése az 1999. szeptember 30-i ülésén úgy döntött, hogy a beruházás II. ütemét is megvalósítják, ezért ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja és (2) bekezdése alapján hirdetmény közzététele nélküli tárgyalásos eljárás keretében ajánlatot kért az építési munkák I. ütemének kivitelezõjétõl 1999. október közepén, miután az I. ütemre vonatkozó szerzõdést 1999. október 14-én, majd október 21-én módosították – a vállalkozói díj 2 853 348 Ft-os növelése mellett – ajánlatkérõ lakásügyi bizottságának az építési naplóban 1999. október 14-én elrendelt pótmunkái és az I. ütemben tervezett mesterséges tó építésének elmaradása miatt, oly módon, hogy az elsõ ütem teljes befejezési határidejét 2000. július 30-ra módosították.<br>
Ajánlatkérõ 1999. október 14-én kelt levele, mely 1999. október 20-án érkezett a Döntõbizottság elnökéhez, tartalmazta az "Életfa" nyugdíjas-apartmanház II. ütemének kivitelezésére vonatkozó hirdetmény közzététele nélküli tárgyalásos eljárásra vonatkozó ajánlati felhívást és a tárgyalásos eljárás alkalmazását megalapozó körülményekrõl szóló tájékoztatást.<br>
A Döntõbizottság elnöke 1999. november 2-án a D.T. 78/2/1999. sz. indítványával hivatalból eljárást kezdeményezett a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a hirdetmény közzététele nélküli tárgyalásos ajánlatkérõi eljárás ellen. Indítványozta a jogsértés megállapítását és ideiglenes intézkedés alkalmazását. A Döntõbizottság elnöke indítványát azzal indokolta, hogy a tervezett beruházás II. üteme nem hordoz olyan mûszaki-technikai sajátosságokat, amely miatt kizárólag csak egy személy lenne képes a teljesítésre, és nem állnak fenn mûvészeti szempontok, illetve kizárólagos jogok sem, tehát a Kbt. 70. § (1) bekezdés b) pontja szerint ajánlatkérõ indokolatlanul folytat tárgyalásos eljárást.<br>
A Döntõbizottság az 1999. november 3-án kelt D. 264/5/1999. számú határozatával a közbeszerzési eljárás felfüggesztését rendelte el.<br>
Ajánlatkérõ írásos észrevételében és a kérelemre tartott tárgyaláson úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja és (2) bekezdés alapján kezdett tárgyalásos közbeszerzési eljárást – amirõl csak a beruházás elsõ ütemének kivitelezõjét értesítették az ajánlati felhívás megküldésével – az indokolta, hogy:<br>
– "Az építmény I–II. üteme szerkezetileg egy egységet alkot, így a késõbbiekben esetlegesen elõforduló garanciális és szavatossági kötelezettségek egy vállalkozót terhelnek.<br>
– A felvonulási és ideiglenes létesítményeket az I. ütem kivitelezõje megépítette (áramellátás, vízellátás, ideiglenes út, betonkeverõ telep stb.), ezért ha a tárgyalásos eljárás eredményeként a II. ütemre is szerzõdést tudunk kötni, ennek több millió forintos költségét megtakaríthatnánk.<br>
– A munkaterületen párhuzamosan két kivitelezõ nem dolgozhat, mivel a munkaterület leválasztása a szûk építési terület miatt nehezen és költségesen oldható meg.<br>
– A vállalkozó az I. ütem kivitelezését jó minõségben végzi.<br>
– Egy új nyílt közbeszerzési eljárás lefolytatásának idõigénye nem tenné lehetõvé a 2000. július 30-i befejezést. Ez az önkormányzatunk számára több szempontból is hátrányos lenne, mivel<br>
– a késõbbi megvalósítás miatti infláció költségnövekedést okoz,<br>
– az I. ütemben megvalósult apartmanokba beköltözõket és a ház üzemelését erõsen zavarná az építkezés még fél éven keresztül történõ elhúzódása."<br>
Ajánlatkérõ szerint a fenti indokra tekintettel az elsõ ütem szerzõdése csak a II. ütem megvalósításával együtt teljesíthetõ.<br>
Ajánlatkérõ az 1999. november 16-i tárgyaláson többek között azt a nyilatkozatot tette a fenti indokokat változatlanul fenntartva, hogy az I. ütem mûszaki átadása november 8-án megtörtént, az építmény próbaüzem alatt áll.<br>
Az ideiglenes szakhatósági engedélyek (ÁNTSZ, Tûzrendészet) rendelkezésükre állnak, aminek alapján az I. ütemben épített apartmanok "beindíthatók", üzembe helyezhetõk és 2000. január elején költöznek az apartmanokba az azt megvásárlók. Amennyiben nem lett volna megfelelõ számú jelentkezõ az apartmanokra, akkor fedezet hiányában gondot okozott volna a II. ütem megkezdése.<br>
Az ügyben érdekelt POLITERM-PLUSZ Kft., mint az I. ütemet megvalósító konzorcium vezetõje érdemben úgy nyilatkozott, hogy ajánlatkérõ szabályosan, a legtakarékosabb megoldást választotta a tárgyalásos eljárás megindításával.<br>
Álláspontja szerint ezt az is alátámasztja, hogy a két ütem létesítményei szerkezetileg, de funkcionálisan is elválaszthatatlan egységet alkotnak. A szerzõdésmódosítások is azt célozták, hogy a II. ütem minél kisebb költségráfordítással, minél elõbb elkezdõdhessen.<br>
A szeptember végi városi közgyûlési határozat elfogadása óta több jelentõs munkát lemondtak, mivel átalánydíjas ajánlatukat részletes vizsgálat nélkül egyhangúlag a tárgyaláson elfogadták, miután az értékelõbizottság a nyilatkozatuk alapján meggyõzõdött arról, hogy ajánlatuk teljes körû.<br>
A Döntõbizottság a rendelkezésre álló írásos és szóbeli nyilatkozatok, iratok és dokumentumok alapján megállapította, hogy ajánlatkérõ megsértette a határozat rendelkezõ részében leírt jogszabályhelyeket, ezért a jogsértõ hirdetmény közzététele nélküli ajánlati felhívását megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulata szerint meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja és (2) bekezdése szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A fenti Kbt. rendelkezéseket összevetve ajánlatkérõ írásban és szóban elõterjesztett indokaival, mellyel a választott tárgyalásos eljárás jogszerûségét kívánta alátámasztani, a Döntõbizottság arra az álláspontra helyezkedett, hogy ajánlatkérõ nem volt jogosult tárgyalásos eljárást folytatni.<br>
A Döntõbizottság álláspontja az, hogy a becsatolt kiviteli tervdokumentáció szerinti épület II. ütemének megvalósítására – az arra jogosultsággal rendelkezõ – bármely személy vagy szervezet képes. Semmiféle olyan mûszaki-technikai sajátosságok, mûvészeti szempontok vagy kizárólagos jogok védelme nem állnak fenn, amely megalapozná azt, hogy a munkát kizárólagosan egyetlen meghatározott személy képes csak elvégezni. Ezért az ajánlatkérõnek az ezen jogszabályhelyre való hivatkozása nem megalapozott.<br>
A Döntõbizottság megvizsgálta azt is, hogy fennállnak-e a tárgyalásos eljárás alkalmazásához a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében meghatározott feltételek, hogy elõre nem látható körülmények folytán az építési beruházás teljesítéséhez az eredeti szerzõdésben nem szereplõ kiegészítõ építési beruházási munkáknak a korábbi nyertes ajánlattevõvel való elvégzése vált-e szükségessé, és annak további, a (2) bekezdés a) és b) vagy c) bekezdésében foglalt együttes feltételek fennállnak-e?<br>
Ugyanis a törvény építési beruházás megrendelése esetén a korábbi nyertes ajánlattevõvel a szerzõdés kötését akkor teszi lehetõvé, ha a korábbi közbeszerzés kiegészítése szükséges, és ezt is további feltételekhez köti, hogy a szükséges kiegészítõ beruházás elõre nem volt látható; illetve mûszakilag és gazdaságilag nem elválasztható a korábbi megkötött szerzõdéstõl, és a kiegészítõ építési beruházás értéke nem haladja meg a korábbi beszerzés értékének az 50% át.<br>
Az eljárás során az ajánlatkérõ az elõre nem látható körülményként azt adta elõ, hogy az I. ütemben szereplõ 41 apartman megvalósítása során nagyszámú érdeklõdés mutatkozott a nyugdíjasházban való elhelyezés iránt, ezért az igények kielégítése céljából a közgyûlés a 633/1999. (IX. 30.) határozatával – figyelemmel a költségcsökkentõ tényezõk adta lehetõségekre is – úgy döntött, hogy 2000. évi költségvetésben 146 625 E Ft elõirányzatot biztosít a II. ütem megvalósítására, 2000. július 30-i teljesítési határidõvel. A II. ütem ilyen rövid idõn belüli megépítésének lehetõsége biztosította, hogy az eredetileg az I. ütemben megvalósítani kívánt parkolók, kertépítés és dísztó (egyben tûzivíztároló is) létesítését elhalasztották a II. ütemmel egy idõben történõ kiépítés céljából, mert ezáltal a még meg nem valósított részek levédésének költségei, valamint a felvonulás költségei elmaradnak, és ez költségcsökkentést jelent.<br>
A Döntõbizottság megállapította, hogy az ajánlatkérõ az összesen 60 apartmant tartalmazó épületegyüttest a kezdettõl fogva 2 ütemben szándékozta megvalósítani. A megvalósítást szolgáló kiviteli tervek és a hozzá tartozó mennyiségi kiírások is 2 ütemben való megépítésre készültek el, annak megfelelõ mûszaki kialakítással.<br>
Maga az ajánlatkérõ a beruházási munkák I. ütemére kiírt 1998. évi nyílt eljárás során eldöntötte, hogy a létesítményt 2 ütemben valósítja meg, a felhívásban és a dokumentációban az I. ütem mûszaki tartalmát is ennek megfelelõen határozta meg.<br>
Az I. ütemben megépített épületrész mûködését (használatbavétel, beköltözés) maga az ajánlatkérõ sem tette kétségessé. Természetes azonban, hogy a több ütemben történõ megvalósítás minden esetben együtt jár bizonyos technológiai, mûszaki és financiális következményekkel. Ezek a körülmények kezdettõl ismertek voltak, az ütemek különválasztásánál e körülményekre tekintettel kellett lenni. Ezek elõre nem látható körülményként nem fogadhatók el.<br>
A pénzügyi fedezet biztosítása a II. ütem lehetõségét teremtette meg, és nem alapozza meg a kiegészítõ beruházás elvégzésének szükségességet.<br>
A II. ütem munkálatai nem minõsülnek a törvény szempontjából kiegészítõ építési beruházásnak, ugyanis az I. ütemre vonatkozó szerzõdés minden további kiegészítés nélkül teljesíthetõ, a lakók az épületrészbe beköltözhetnek. Az ajánlatkérõ I. sz. szerzõdésmódosítása sem alapozza meg azt, hogy a késõbbi határidõre elhalasztott munkák miatt alkalmazza a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését, mert ezek az elhalasztott munkák sem befolyásolják az I. ütem, az épületrész üzembe helyezését, illetve rendeltetésszerû használatát.<br>
A fenti tények megerõsítik, hogy a beruházás I. üteme során átadásra kerülõ épület – az ideiglenes hatósági engedélyekre is tekintettel – a rendeltetésszerû használatra alkalmas, semmiféle kiegészítõ építési beruházás elõre nem látható okból nem vált szükségessé.<br>
A Döntõbizottság megvizsgálta azt is, hogy teljesülne-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában elõírt feltétel is vagy sem, vagyis hogy a mostani beszerzés értéke a korábbi szerzõdés értékének 50%-át nem haladja-e meg.<br>
A közgyûlés a fedezet biztosításánál a költségvetés 2000. évi elõirányzatában 146 625 E Ft-ról döntött, tehát a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdésében leírtak szerint ezen összeg áfával csökkentett értékét kell a beszerzés értékének tekinteni, azaz 117 300 E Ft-ot. Az eredeti szerzõdésben a beruházás költsége 288 785 698 Ft (áfa nélkül 231 028 558), a módosított szerzõdésben 291 639 046 Ft (áfa nélkül 233 311 230) összege szerepel.<br>
Az elõirányzott összeg mindkét szerzõdésben lévõ díj 50%-át meghaladja. (50,77%, illetve 50,26%), tehát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában elõírt további feltétel sem teljesül.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 29.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>