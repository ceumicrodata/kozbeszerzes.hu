<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7409)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.208/8/1999.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének jogorvoslati eljárás kezdeményezés a MÁV Rt. kofferkulik közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Közbeszerzések Tanácsa Közbeszerzési Döntõbizottság elnöke által hivatalból kezdeményezett, a MÁV Rt. Beruházáslebonyolító Igazgatóság (1065 Budapest, Bajcsy-Zs. út 25., a továbbiakban: ajánlatkérõ) MÁV pályaudvari csomagszállító mechanikus kézi targoncák (kofferkulik) beszerzése tárgyú közbeszerzési eljárása elleni jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló – 1999. évi LX. törvénnyel módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontját, ezért az ajánlatkérõ 1999. szeptember 8-án kelt pályaudvari kofferkulik beszerzése tárgyú ajánlati felhívását, valamint az azt követõ valamennyi döntését megsemmisíti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság elnöke által benyújtott kezdeményezõ irat, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozatok alapján az alábbi tényállást állapította meg a Döntõbizottság.<br>
Az ajánlatkérõ a K. É. 1999. július 14-én megjelent, 28. számában nyílt közbeszerzési eljárásra szóló felhívást tett közzé, MÁV pályaudvari csomagszállító mechanikus kézi targoncák beszerzésére. Ezen eljárást eredménytelennek nyilvánította tekintettel arra, hogy nem érkezett megfelelõ ajánlat.<br>
Ezt követõen 1999. szeptember 9-én hirdetmény közzététele nélküli tárgyalásos eljárásra szóló felhívással tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapítva azon indokkal, hogy a beszerzésre rendelkezésre álló pénzügyi forrást 1999. év végéig fel kell használni és ezért már egy ismételt nyílt eljárás megindítása nem lenne lehetséges. Ajánlati felhívásában a teljesítési határidõt 1999. december 10-ében jelölte meg, míg az elsõ tárgyalási napot már az ajánlati felhívás megküldésének napjában 1999. szeptember 8-ában határozta meg. Az ajánlattételi határidõ 1999. október 6. volt.<br>
A felhívás 9. pontjában elõírta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Ajánlatkérõ dokumentációt is készített. Meghatározta. felhívásában az ajánlatok elbírálásának szempontját; az összességében legelõnyösebb ajánlat kiválasztása részszempontjait a következõk szerinti súlyszámok és ponthatárok hozzárendelésével adta meg:<br>
Funkcionális megfelelés<br>
– súlyszám 25<br>
– pontszám 1–10<br>
Ár<br>
– súlyszám 24<br>
– pontszám 1–10<br>
Mûszaki megfelelés<br>
– súlyszám 23<br>
– pontszám 1–10<br>
Referencia<br>
– súlyszám 7<br>
– pontszám 1–10<br>
Munka- és balesetvédelmi megfelelõség<br>
– súlyszám 6<br>
– pontszám 1–10<br>
Garanciavállalás<br>
– súlyszám 5<br>
– pontszám 1–10<br>
Fizetési feltételek<br>
– súlyszám 5<br>
– pontszám 1–10<br>
Egyéb szolgáltatások (pl. alkatrész-utánpótlás vállalása és idõtartam, karbantartási, javítási technológiai átadás)<br>
Ajánlattételre ajánlatkérõ felhívta a Directline Kft.-t, MÁV Hajdú Kft.-t MÁV Szolnoki Jármûjavító Kft.-t, MÁV TISZAVAS Miskolci Jármûjavító Kft.-t, GANZ HUNSLET Kft.-t, MÁV Felépítmény-karbantartó és Gépjavító Kft.-t, WANZL Magyarország Kft.-t, Hungaro Management Kft.-t, SANAT MÖBEL Kft.-t, MÁV Északi Jármûjavító Üzemet, MÁV BKK Kft.-t PFAFF Silberblau Kft.-t, Épülettechnika Kft.-t, MÁV Eiffel Fémszerkezetgyártó Kft.-t, MÁV Vagon Kft.-t és a MÁVÉPCELL Kft.-t.<br>
Ajánlatkérõ a felhívással egyidejûleg megküldte a Közbeszerzések Tanácsa Közbeszerzési Döntõbizottság elnökének a megindítás alapjául szolgáló iratokat.<br>
A Döntõbizottság elnöke 1999. szeptember 15-én hivatalból eljárást kezdeményezett.<br>
Ajánlatkérõ a jogorvoslati eljárás megindítását követõen nyilatkozta, hogy álláspontja szerint eljárását a jogszabályoknak megfelelõen indította meg és a jogszabályoknak megfelelõen hívta fel ajánlattételre ajánlattevõket. A korábbi eljárásuk eredménytelen volt. A forrást 1999. december 31-ig fel kell használniuk kofferkulik beszerzésére és mivel a nyílt eljárás során már az idõt kihasználták, ezért olyan eljárást kellett választaniuk, aminek az eljárási határideje rövidebb.<br>
A MÁV Igazgatóság biztosítja a meghatározott nagyságú költségkereteket a szakigazgatóságok felé. Minden év második negyedévében kerül felosztására a keretösszeg, jelen eljárás tárgyát képezõ összeg kb. április május hónapban állt a szakigazgató rendelkezésére. Ekkor döntöttek arról, hogy kofferkulik beszerzése szükséges, továbbá a közbeszerzési eljárás megindításáról.<br>
A nyílt eljárás eredménytelenségére tekintettel olyan rövid idõ állt már a rendelkezésükre, hogy sem nyílt, sem a 70. § (1) bekezdés a) pontja alapján hirdetmény közzétételével történõ eljárás megindítására nem kerülhetett sor.<br>
Egyéb érdekeltek érdemi észrevételt nem tettek.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. E rendelkezés alapján a tárgyalásos eljárás kivételes, csak a Kbt. 70. §-ában meghatározott esetekben kerülhet sor alkalmazására. A Kbt. részletesen felsorolja azokat az eseteket, amikor tárgyalásos eljárást lehet tartani, pontosan körülhatárolva annak feltételeit és e szabályokat nem lehet, ebbõl eredõen kiterjesztõen értelmezni.<br>
Jelen eljárásban ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján kívánta lefolytatni a közbeszerzési eljárást, mely szerint ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Az ajánlatkérõi nyilatkozatból megállapítható tehát, hogy a kofferkulik beszerzésére irányuló igény már 1999. év elsõ negyedévének végén jelentkezett, amely következtében nyílt közbeszerzési eljárás meghirdetésére került sor. A rendkívüli sürgõsséget megalapozó helyzet a Kbt. értelmezése szerint akkor áll elõ, ha a közbeszerzésre irányuló szerzõdés gyors megkötésének és teljesítésének elmaradása az ajánlatkérõ helyzetében nagymértékû, súlyos hátrányt, kárt okozna.<br>
A szolgáltatás mielõbbi megkezdéséhez, illetve a költségvetési támogatás mielõbbi felhasználásához fûzõdõ érdek ezt nem támaszthatja alá. Fontos törvényi követelmény, hogy a rendkívüli sürgõsségnek az ajánlatkérõ érdekkörén kívüli okból kell fakadnia, és annak váratlannak kell lennie. A beszerzési igény ismert volt, és nem volt váratlan az ajánlatkérõ részére. Amennyiben az ajánlatkérõ a közbeszerzési eljárást elõkészítõ munkát kellõ körültekintéssel végzi el, akkor felmérhette volna azt, hogy ennek a beszerzésnek mennyi az idõszükséglete. A becsatolt iratokban megtalálható volt, hogy jelentõs idõt veszített a fedezet rendelkezésre állás és a nyílt eljárás megindítása között.<br>
Mindazok a nyilatkozatok, amelyet az ajánlatkérõ tett a jogorvoslati eljárás során, nem tudták alátámasztani az eljárás alapjául szolgáló rendkívüli sürgõsséget, s azt a körülményt, hogy ez nem eredhetett az õ mulasztásából.<br>
A Döntõbizottság álláspontja szerint ezért ajánlatkérõ azzal a magatartásával, mellyel tárgyalásos eljárást alkalmazott megsértette a rendelkezõ részben foglalt törvényhelyet, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontjára figyelemmel megsemmisítette az ajánlatkérõ felhívását és az azt követõ valamennyi döntését.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 15.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>