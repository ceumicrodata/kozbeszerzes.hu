<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7429)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.243/8/1999.<br>
<br>
Tárgy: KÉSZ Kft. jogorvoslati kérelme Pápa Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Lovász Éva ügyvéd (6721 Szeged, Szilágyi u. 2.) által képviselt KÉSZ Kft. (6721 Szeged, Szilágyi u. 2., továbbiakban: kérelmezõ) jogorvoslati kérelmének, melyet Pápa Város Önkormányzata (8500 Pápa, Fõ u. 12., továbbiakban: ajánlatkérõ) Pápa, Gróf Esterházy Kórház fejlesztése tárgyú elõminõsítéses nyílt közbeszerzési eljárása ellen benyújtott jogorvoslati kérelmének a Döntõbizottság helyt ad. Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdésére tekintettel a 42. § (8) bekezdését<br>
ezért az ajánlatkérõnek a közbeszerzési eljárás elõminõsítési szakaszát lezáró és az azt követõ valamennyi döntéseit megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme; ajánlatkérõ érdemi észrevétele, közbeszerzési eljárása során keletkezett iratai, valamint a tárgyaláson elhangzott szóbeli nyilatkozat alapján az alábbi tényállást állapította meg.<br>
Az ajánlatkérõ a K. É. 1999. augusztus 11-én megjelent 32. számában nyílt elõminõsítés eljárásra szóló részvételi felhívást tett közzé Gróf Esterházy Kórház fejlesztése (a meglévõ épülethez csatlakozó új épületszárny kivitelezése) tárgyában.<br>
A beszerzés tárgyát ajánlatkérõ a részvételi felhívásban a következõk szerint határozta meg: A beszerzés tárgya és mennyisége: Pápa, Gróf Esterházy Kórház fejlesztésének (az új épületben sürgõsségi betegfelvétel, központi sterilizáló, nõgyógyászati részleg, központi mûtõblokk, intenzív, valamint nyaktag építése régi épülethez).<br>
Új épületszárny megépítése: 3670 m2, pince 335 m2, földszint 915 m2, félemelet 1050 m2, I. emelet 1050 m2, beépített tetõtér 320 m2. Összesen: 3670 m2.<br>
A felhívás 9. pontjában a következõk szerint írta elõ a pénzügyi, gazdasági és mûszaki alkalmasság igazolását:<br>
a) Pénzügyi és gazdasági adatok és tények:<br>
– A cég bemutatása (30 napnál nem régebbi cégkivonat, cég tehermentes vagyona, fõbb pénzügyi és gazdasági adatai).<br>
– Elõzõ 3 évre vonatkozó, a Cégbíróságnak megadott mérlegadatok.<br>
– 30 napnál nem régebbi pénzintézeti nyilatkozat a fizetõképességrõl.<br>
– Hatósági igazolások arról, hogy sem neki, sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontban meghatározott személyeknek nincs a Kbt. 46. § (1) bekezdés b) pontjában meghatározott köztartozása.<br>
– Nyilatkozat arról, hogy vele és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontban meghatározott személyekkel szemben nem állnak fenn a Kbt. 46. § (1) bekezdés a), c), d), e) pontjaiban foglalt kizáró okok.<br>
b) Mûszaki alkalmasság igazolása:<br>
– Elõzõ 3 év legnagyobb – a beszerzés tárgyával összevethetõ beruházásainak ismertetése (megrendelõ, megvalósítás helye, bekerülési összeg, megvalósítás ideje).<br>
– Résztvevõ mûszaki és technikai felszereltségének bemutatása.<br>
– A végrehajtásért felelõs mûszaki személyzet bemutatása (szakmai életrajz) – különös tekintettel a minõség-ellenõrzésért felelõs személyekre.<br>
– A résztvevõ által alkalmazott minõség-ellenõrzés.<br>
– Azon vállalkozók megnevezése és bemutatása, akiket résztvevõ a közbeszerzés értékének 15%-át meghaladó mértékben igénybe kíván venni.<br>
A 10. pont szerint az ajánlatok elbírálásának szempontjai: az ajánlatkérõ az ajánlatokat az összességében legelõnyösebb. ajánlat szempontja alapján bírálja el, ennek megítélésére szolgáló szempontok fontossági sorrendje a következõ:<br>
az ajánlattevõ mûszaki, technikai felszereltsége,<br>
– azoknak a mûszaki szakembereknek és egységeknek az értékelése, akiket az ajánlattevõ be kíván vonni a teljesítésbe, különösen azok bemutatásával, akik az ellenõrzésért felelõsek,<br>
– az ajánlattevõ által kért vállalkozási díj,<br>
– az elõzõ három év referenciamunkái,<br>
– a dokumentáció szerinti ellenszolgáltatási ütemezésnél kedvezõbb fizetési feltételek felajánlása,<br>
– a jótállási feltételek.<br>
Részajánlattételt ajánlatkérõ nem tett lehetõvé.<br>
A részletes mûszaki elõírásokat és a jelentkezések elkészítésének egyéb követelményeit dokumentáció tartalmazta (elõminõsítési kérdõív, mûszaki leírások).<br>
A jelentkezési határidõig 1999. szeptember 9-ig az alábbi (14) jelentkezések érkezetek: kérelmezõ, Maszer Rt., Polaris Ép. Ip. Rt., Kipszer Rt., ARÉV Rt., Szanyi Épszer Kft., Veszprémber Rt., Mischek Kft., ZÁÉV Rt., Középület-építõ Rt., Strabag Rt., AVÉP Kft., FÉSZ Rt. és a Magyar Ép. Rt.<br>
A részvételi jelentkezéseket ajánlatkérõ értékelõ bizottsága értékelte oly módon, hogy amennyiben a jelentkezõ valamelyik alkalmassági, követelménynek nem felelt meg, azt alkalmatlannak minõsítette. Így vizsgálta többek között azt, hogy befejezett kórház-építéssel kapcsolatos referenciával rendelkezett-e jelentkezõ, az ajánlati felhívás 9. b) pontja szerint, orvosszakmai, valamint magasépítési szempontoknak megfeleltek-e, és 100 millió forint feletti befejezett beruházással rendelkeznek-e és a végrehajtásért felelõs mûszaki személyzet bemutatása megfelelõen történt-e.<br>
1999. szeptember 27-én hozta meg döntését, amelyet 1999. szeptember 30-án nyilvánosan kihirdetett, eszerint alkalmas ajánlattevõk: ARÉV Rt., Szanyi Épszer Kft., ZÁÉV Rt., Középület-építõ Rt., Strabag Rt., FESZ Rt., Magyar Ép. Rt.<br>
Alkalmatlannak minõsítette ajánlatkérõ 1999. szeptember 27-i értékelési jegyzõkönyv alapján a kérelmezõt, a Polaris Rt.-t és a Mischek Kft.-t õket nem tartotta alkalmasnak, mert esetükben: "a közbeszerzés tárgyával összevethetõ referencia nem értékelhetõ vagy hiányzik".<br>
Ugyanígy alkalmatlannak minõsítették továbbá a MASZER Rt., Kipszer Rt., Veszprémber Rt., AVÉP Kft. részvételi jelentkezéseit. Még ugyanezen a napon írásban felhívta az alkalmasokat az ajánlattételre, az alkalmatlan jelentkezõkkel pedig közölte döntését.<br>
A döntés indokolására az 1999. szeptember 30-i nyilvános eredményhirdetésen, illetve a K. É.-ben közzétett tájékoztatóban került sor.<br>
Kérelmezõ 1999. október 6-án jogorvoslati kérelemmel fordult a Döntõbizottsághoz, melyben kérte ajánlatkérõ elõminõsítési eljárás során hozott döntésének megsemmisítését, a jogsértõ kötelezését a eljárási díj és költségek viselésére, ideiglenes intézkedésként kérte a kérelmezõ bevonását a közbeszerzési eljárásba.<br>
Kérelmének indokolásául elõadta, hogy a részvételi felhívás 9. pontja írta elõ mindazon dokumentumokat, amelyekkel a jelentkezõknek a pénzügyi, gazdasági és mûszaki alkalmasságukat igazolnia kellett.<br>
A felhívás feltételeit álláspontja szerint teljesítette, a pénzügyi, gazdasági és mûszaki alkalmasságát a felhívás és a dokumentációban foglaltaknak megfelelõen igazolta, így ajánlatkérõ alkalmatlanságra vonatokozó döntése jogsértõ, mely döntés indokait pedig nem közölte.<br>
Ajánlatkérõ a jogorvoslati kérelem elutasítását kérte, megalapozatlanságra hivatkozással. A jelentkezõk pénzügyi, gazdasági és mûszaki alkalmasságát a részvételi felhívás 9. pontjában meghatározott szempontok szerint vizsgálta. Azokat minõsítette "alkalmatlannak", akik nem rendelkeznek a pénzügyi és – az orvostechnológiai igények miatt speciális – mûszaki háttérrel, illetve hasonló kórház beruházás referenciájával. A kérelmezõnek nincs olyan megvalósult (befejezett) egészségügyi referenciája, amely megfelelõ biztosítékot nyújthat. A Gyulai Kórház építését még nem fejezte be. Így nem felelt meg a 9. b) pont feltételeinek, ezért "alkalmatlan" minõsítést kapott. Ugyanezen okból a Polaris Rt.-t és a Mischek Kft.-t is alkalmatlannak minõsítette.<br>
Egyéb érdekelt MASZER Rt. csatlakozott a kérelemhez. Kérte, hogy az õ alkalmatlanná minõsítésére vonatkozó döntést is semmisítse meg a Döntõbizottság.<br>
A Döntõbizottság D. 243/3/1999. sz. határozatával ideiglenes intézkedésként a közbeszerzési eljárást felfüggesztette. A kérelmezõ jogorvoslati kérelme részben alapos.<br>
A Döntõbizottságnak az eljárása során meg kellett azt vizsgálnia, hogy a részvételi jelentkezéseket benyújtó jelentkezõk pénzügyi, gazdasági és mûszaki alkalmasságukat a felhívásnak és a dokumentációban foglaltaknak megfelelõen igazolták-e, és hogy az alkalmasságot a Kbt. szabályainak megfelelõen értékelte-e ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a Kbt. 44. §-ában meghatározott módon lehet igazolni. A becsatolt iratokból megállapítható volt, hogy az ajánlatkérõ az alkalmasságot a Kbt. 44. §-ában meghatározott módon írta elõ.<br>
A Döntõbizottság megvizsgálta a részvételi jelentkezéseket, szem elõtt tartva a részvételi felhívás 9. b) pontját. Az alkalmas ajánlattevõk referenciái vizsgálata során a következõket állapította meg. Az "alkalmas" ajánlattevõk referenciái:<br>
Az ARÉV Rt. 1 kórházépítési beruházást valósított meg az elmúlt 3 évben egy pedig a részvételi jelentkezés idõszakában folyamatban volt.<br>
A Szanyi Épszer Kft. 4 gazdálkodó szervezettel (Készenlét Rt., Boroszlán Kft., Optimus Kft., Építõipari Szövetkezet, Pápa) nyújtott be közösen részvételi jelentkezést.<br>
Megállapítható volt, esetükben nem vizsgálta meg ajánlatkérõ, hogy mindannyian alkalmasak-e a szerzõdés teljesítésére, hiszen a szerzõdés teljesítése esetében õk közös ajánlattevõk lesznek, így egyenként kell az alkalmasságukat igazolniuk, annál is inkább, mivel a nyertességük esetén a közbeszerzési eljárást lezáró szerzõdést önállóan kötik meg ajánlatkérõvel. Kórházépítési referenciát az elmúlt 3 éven belül egyikük sem tudott bemutatni, a Szanyi Épszer Kft. 1994-ben épített kórházat alvállalkozóként, egészségügyi területen 2 db szociális otthont jelöltek meg, ezek Pápa Város Önkormányzatának és a Veszprém Megyei Önkormányzatnak 1-1 épülete és kis volumenû építkezéseket.<br>
Ezek a referenciák azonban nem hasonlíthatóak a beszerzés tárgyához, mert sem mûtõket, sem steril klímát vagy orvosigáz-ellátást nem tartalmaznak, volumenük mind m2-ben, mind értékben (Ft) nagyságrenddel maradnak el a beszerzés tárgyát jellemzõ 1 milliárd forintos követelményhez képest. Kétségtelen tény, hogy a közös ajánlattevõk közül az Optimus Kft. kórházakban burkolatépítést végzett, ez azonban szakipari munka és nem felel meg volumenét tekintve az ajánlatkérõi kívánalomnak.<br>
A ZÁÉV Rt. közösen a Mélyépítõ Bp. Kft.-vel nyújtott be részvételi jelentkezést, a referenciák minden tekintetben kielégítõk a beszerzés tárgyával kapcsolatosan.<br>
A Középület-építõ Rt. 3 éven belül 1 nagy kórház megépítésével kapcsolatos és sok egyéb megfelelõ referenciával rendelkezik.<br>
A Strabag Rt. részvételi jelentkezését oly módon nyújtotta be, hogy 15%-ot meghaladó mértékben az Allegro Kft.-vel kívánja a beruházást megvalósítani. Egészségügyi területen megjelölt 1 db kórházi labor kialakítása 19 millió Ft értékben, mely befejezett referencia és 2 kórház építése folyamatban van.<br>
Alvállalkozó az Allegro Kft. szolgáltatói tevékenységre rendelkezik referenciákkal az egészségügyben is. A közbeszerzés tárgyával azonos befejezett referencia nem lelhetõ fel a részvételi jelentkezés anyagában.<br>
A FÉSZ Rt. 1 befejezett kórház építési referenciával rendelkezik, amelynek volumene is megfelel az ajánlatkérõ kívánalmainak.<br>
Ugyanígy a Magyar Építõ Rt. is megfelelõ referenciával rendelkezik.<br>
Az alkalmatlan jelentkezõket is megvizsgálta a tekintetben a Döntõbizottság, hogy jogszerû volt-e az alkalmatlanná minõsítésük.<br>
Sem a részvételi felhívás, sem a dokumentáció tartalma alapján azonban nem lehetett megállapítani, hogy valójában mit tartott ajánlatkérõ a közbeszerzés tárgyával összevethetõ referenciának, így a Döntõbizottság konkrétan a beszerzés tárgyával azonos, vagy ahhoz az orvosszakmai követelményekre is tekintettel hasonló referenciát vett figyelembe. A kérelmezõ által felsorolt referenciák a következõk voltak:<br>
– egészségügyben: Békés Megyei Pándy Kálmán Kórház felújítási munkák I. és II. ütem 159 millió Ft volumen, 60%-os készültség,<br>
– 100 millió feletti volumen: 30 létesítmény meglévõ, befejezett vegyes funkcióval; további 13 folyamatban. Ezek között 8 létesítmény 1 milliárd fölötti volumenû.<br>
Az kétségtelen tény, hogy 3 éven belül befejezett kórházépítési referenciával nem rendelkezett, azonban az alkalmasnak minõsítettek között is fellelhetõ volt ilyen jelentkezõ.<br>
A MASZER Rt. részvételi jelentkezése során megvizsgálta a személyi referenciáját Döntõbizottság.<br>
A teljes beruházás megvalósításának irányítására építészmérnök került megjelölésre, alkalmassága megfelelõ, végzettsége a mûszaki ellenõri feladatokra is jogszabály szerint teljes körûen jogosítja; az egyéni referenciái a cégreferenciákkal egybeesnek, tehát alkalmasságát megfelelõen igazolja.<br>
Nem helytálló az ajánlatkérõ azon döntése, mely szerint nem lehet alkalmas okleveles építészmérnöki végzettségû személy a teljes beruházás irányítására, mert az orvostechnológiához gépészmérnök vagy -technikus érthet, és e területre alvállalkozót nem vont be a jelentkezõ.<br>
A 15%-os mérték alatt bevont alvállalkozókat nem kérte ajánlatkérõ megnevezni, az orvostechnológiai szállításokat a MASZER Rt. is alvállalkozásban kívánja nyertessége esetén megvalósítani. Az, hogy a munkák e része 15% alatti alvállalkozóval végeztethetõ, ajánlatkérõ más jelentkezõ esetében nem vitatta, hiszen az alkalmasnak minõsített Szanyi Épszer Kft. esetében is a teljesítés így történne.<br>
A Polaris Rt. jelentkezése alapján tény, hogy egészségügyi, illetve kórházépítési referenciája a befejezettek között nincs, egy folyamatban lévõt azonban be tudott mutatni.<br>
A KIPSZER Rt.-nek az értékelés szerint az elõzõ 3 évre adott mérlegadatok alapján pénzügyi helyzete bizonytalan. Tény, hogy 1996-ban és '97-ben mérleg szerinti eredménye nulla, '98-ban már pozitív eredménye van. Pénzintézeti nyilatkozata jó. Egyébként kiváló és nagyon sok egészségügyi referenciával rendelkezik.<br>
A Veszprémber Rt. nyilatkozatot tett, hogy nem kíván ajánlatot tenni, így az õ részvételi jelentkezésével kapcsolatos ajánlatkérõi döntés helytálló volt.<br>
A Mischek Kft. 1 egészségügyi építési referenciával, nevezetesen gyógyszálló, rendelõkkel megépítésével rendelkezik, a Döntõbizottság álláspontja szerint ez minõségileg legalább a beszerzés tárgyával összevethetõ referencia, mint a Szanyi Épszer Kft. által megjelölt szociális otthon.<br>
Az AVÉP Kft. részvételi jelentkezésében nem mutatta be a mûszaki és technikai felszereltségét és nem mutatta be a felelõs mûszaki személyzetet. Nem csatolta továbbá az 1996. évi mérlegadatait. Erre tekintettel az alkalmasságát nem igazolta és alkalmatlanná minõsítésére vonatkozó ajánlatkérõi döntés helyes volt.<br>
Az ajánlatkérõnek az alkalmasság vizsgálatakor szem elõtt kell tartania a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott esélyegyenlõség elvét, azaz az alkalmassági szempontoknak megfelelõen minden egyes jelentkezõ azonos módon kerüljön értékelésre.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(8) bekezdése szerint az elõminõsítési eljárás lefolytatása során a kiválasztott ajánlattevõket az ajánlatkérõ egyidejûleg, közvetlenül, írásban hívja fel ajánlattételre.<br>
A Döntõbizottság álláspontja szerint a fentebb kifejtett indokokra tekintettel jogszabálysértõen hívta fel ajánlatkérõ ajánlattételre a kiválasztottakat.<br>
Szem elõtt tartva a fenti törvényi rendelkezést, ajánlatkérõ alkalmasságra vonatkozó döntése nem volt jogszerû, mert nem a ténylegesen és azonos követelmények szerint alkalmas ajánlattevõket hívta fel. ajánlattételre, ezért a rendelkezõ részben foglalt jogszabálysértést követte el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogsértést és a Kbt. 88. (1) bekezdés c) pontja alapján megsemmisítette az ajánlatkérõ elõminõsítésre vonatkozó, valamint az azt követõ valamennyi döntését a jogsértésre figyelemmel.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte a jogsértõt az eljárás során felmerült 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésére tekintettel a Kbt. 89. § (1) bekezdése biztosítja.<br>
<br>
Budapest, 1999. november 15.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>