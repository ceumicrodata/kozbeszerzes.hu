<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7410)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.157/12/1999<br>
<br>
Tárgy: Radiant Termelõ-Szolgáltató és Kereskedelmi Rt. jogorvoslati kérelme Budapesti Közgazdaságtudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Radiant Termelõ-Szolgáltató és Kereskedelmi Rt. (1142 Budapest, Kassai u. 84., továbbiakban: kérelmezõ) Budapesti Közgazdaságtudományi Egyetem (1093 Budapest, Fõvám tér 8., továbbiakban: ajánlatkérõ) "Budapesti Közgazdaságtudományi Egyetem Budapest IX., Fõvám téri épületének tûzjelzõ és biztonsági rendszerének megtervezése és kivitelezése, különös tekintettel az épület kiemelt mûszaki jellegére" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel a Kbt. 59. § (1) bekezdését. Ezért a Döntõbizottság az ajánlatkérõt 2 000 000 Ft, azaz kettõmillió forint bírsággal sújtja. Egyebekben a kérelmezõ jogorvoslati kérelmét a Döntõbizottság elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és közbeszerzési eljárása során keletkezett iratai, a tárgyaláson tett szóbeli nyilatkozatok alapján az alábbi tényállást állapította meg.<br>
Az ajánlatkérõ a K. É. 1999. május 26-án megjelent, 27. számában nyílt közbeszerzési eljárásra szóló felhívást tett közzé a Budapesti Közgazdaságtudományi Egyetem Budapest IX., Fõvám téri épületének tûzjelzõ és biztonsági rendszerének megtervezésére és kivitelezésére különös tekintettel az épület kiemelt mûemlék jellegére tárgyában.<br>
A közbeszerzési eljárás lebonyolítását a Fõber Rt. végezte.<br>
Ajánlatkérõ az ajánlati felhívás 11. pontjában elõírta az ajánlattevõ pénzügyi, gazdasági és mûszaki alkalmassága igazolására kért adatokat és tényeket. Mind a részajánlattétel, mind az alternatív ajánlattételi lehetõséget kizárta felhívásában. Az ajánlat elkészítéséhez a felhíváson túlmenõen úgynevezett ajánlati dokumentációt készített ajánlatkérõ, amely ajánlati dokumentáció III. fejezetében "feladat mûszaki ismertetése" tárgyában meghatározta a mûszaki specifikációval kapcsolatos ajánlatkérõi kívánalmakat. A feladat mûszaki ismertetése tárgyában kiemelte ajánlatkérõ, hogy az esetlegesen elõforduló anyag- vagy típusmegjelölések csupán a mûszaki minõségi színvonal egyértelmûségét szolgálják, nem pedig azon konkrét megoldás alkalmazásának szükségletét, amelyet megjelöl ajánlati dokumentációjában. A dokumentációjában a gyengeáramú tûzjelzõ rendszer mûszaki leírásában a minõségi színvonalra vonatkozóan a "Cerberus" gyártmányt jelölte meg, valamint a mûszaki leírásokban szabványra utalás nem található, elõírta azonban a tûzjelzõ esetén a BM TOP általi, a biztonsági rendszer esetében a MABISZ általi minõsítés meglétét.<br>
Az ajánlati felhívásának 11. pontjában meghatározta, hogy a nyertes ajánlatot az összességében legelõnyösebb ajánlat szempontja szerint kívánja kiválasztani és így megadta az elbírálási szempontokat fontossági sorrendben, amelyek az alábbiak voltak:<br>
– mûszaki tartalom,<br>
– vállalási díj,<br>
– vállalási határidõ,<br>
– jóteljesítés biztosítékai,<br>
– referenciák.<br>
Pontosan meghatározta továbbá a teljesítés határidejét az ajánlati felhívás 4. pontjában az alábbiak szerint: "Teljesítés határideje: a szerzõdés aláírásától kezdõdõen 1999. augusztus 30." Ettõl eltérõ határidõt az ajánlati dokumentációjában nem határozott meg, illetõleg e tekintetben az eljárás további szakaszában hirdetmény közzététele mellett az ajánlati felhívását nem módosította.<br>
Az ajánlatkérõ 1999. július 2-án helyszíni konzultációt tartott, ahol kérdésként merült fel, hogy "Cerberus" típusmegjelölés azt jelenti-e, hogy ez a típus a kívánalom, melyre ajánlatkérõ válasza az volt, hogy csupán ilyen minõséget kérnek, de nem kifejezetten ezt a típust.<br>
1999. július 6-án került sor az ajánlatok bontására. Összesen 14 db ajánlat érkezett az alábbi ajánlattevõktõl: Kérelmezõ, Cerberus-Hungária Kft., B Consulting Kft., Fittick Kft., R Bosch Kft., Mega-Mikro Rt., Montel Kft., Halász Kft., G és S Regeltechnik Kft., ASM Hungária Kft., Persecutor Kft., Jupiter Kft., Group 4 Kft., Anti-Loop Kft.<br>
Az ajánlatkérõ ezt követõen az ajánlatokat elbírálta és 1999. július 12-én eredményt hirdetett.<br>
Az eljárás nyertese a Cerberus Hungária Kft., míg a második helyezett a B Consulting Kft. lett. Az eredményhirdetéskor a Persecutor Kft. ajánlatát az ajánlati biztosíték hiányára, a Group 4 Kft.-ét pedig a többváltozatú ajánlati ár miatt érvénytelenné nyilvánította. A szerzõdést a felek megkötötték 1999. július 23-án.<br>
A kérelmezõ 1999. július 21-én nyújtott be a Döntõbizottsághoz jogorvoslati kérelmet. A módosított jogorvoslati kérelmében kérte, hogy a Döntõbizottság állapítsa meg az ajánlatkérõ jogsértését, semmisítse meg az eljárást lezáró döntését, valamint a felmerült költségek megfizetésére kötelezze ajánlatkérõt. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) és (5) bekezdését, mivel típusmegjelölést alkalmazott akkor, amikor a dokumentációban a minõséget "Cerberus" típusban határozta meg, így ezzel egyes ajánlattevõkkel szemben indokolatlan és hátrányos megkülönböztetést okozott, és ezzel a jogszabályba ütközõ módon megkezdett és lefolytatott eljárásnál jogszerû döntést semmilyen vonatkozásban nem lehet hozni. Elõadta továbbá álláspontja szerint elsõdlegesen a nyertes ajánlattevõ ajánlata érvénytelen, mert az alvállalkozók tekintetében nem csatolta a Kbt. 46. §-ába tartozó igazolásokat, illetõleg nyilatkozatokat, valamint – amennyiben érvényes az ajánlata – úgy összességében nem a nyertes adta a legkedvezõbb ajánlatot és az ajánlatkérõ pedig nem az elbírálási szempontok szerint bírálata el az ajánlatokat és hirdette ki az összességében a legkedvezõbb ajánlattevõt. A mûszaki tartalom tekintetében azonos színvonalúnak kell tekinteni mind a két ajánlatot, a vállalási ár tekintetében jobb az õ ajánlata, illetõleg a teljesítési határidõ, jóteljesítési biztosítéka és referenciák vonatkozásában is legalább azonos színvonalúnak kellett volna tekinteni az ajánlatát.<br>
Ajánlatkérõ a jogorvoslati kérelem elutasítását kérte elsõdlegesen elkésettségre, másodlagosan alaptalanságra hivatkozással. Álláspontja szerint ajánlattevõnek a dokumentáció megvásárlását követõen a vélt jogsértés már akkor a tudomására jutott és minden egyéb jogsértés ebbõl eredeztethetõ, tehát ily módon a jogorvoslati kérelem – figyelemmel a szubjektív jogvesztõ határidõre – elkésett. Ajánlatkérõ a jogszabálynak megfelelõen járt el, nem típusmegjelölés szerint készült a dokumentáció, hiszen az ajánlati dokumentációjában "mûszaki követelmények" címszó alatt pontosan meghatározta, hogy mûszaki színvonal ismertetése miatt jelölte meg a "Cerberus" típust, egyébként pedig az elbírálási szempontok szerint értékelte az ajánlatokat és így hozta meg a közbeszerzési eljárást lezáró döntését.<br>
Egyéb érdekelt B Consulting Kft. megalapozatlannak tartja a kérelmezõ jogorvoslati kérelmét és szerinte a kérelmezõ által megajánlott Elektrovill rendszer is megfelel az ajánlati felhívásnak, illetõleg dokumentációjának, a kérelmezõ árajánlatát viszont irreálisan alacsonynak ítéli meg. A kérelmezõ jogorvoslati kérelme részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt közbeszerzési eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Az ajánlatkérõ a Kbt. 37. § (1) bekezdése értelmében a megfelelõ ajánlattételhez szükséges dokumentációt is készíthet, melyet ajánlatkérõ is összeállított. A részletes szerzõdési feltételeket ezen dokumentáció tartalmazta. Az ajánlatkérõ az ajánlati felhívásában pontosan meghatározta a teljesítés határnapját 1999. augusztus 30. napjában. Ettõl eltérõ rendelkezést nem tartalmazott az ajánlati dokumentációja sem, illetõleg a rendelkezésre álló adatok alapján nyilatkozata szerint ezt a határidõt hirdetmény és az ajánlatkérõ közzétételével nem módosította.<br>
A becsatolt ajánlatok alapján a Döntõbizottságnak elsõdlegesen azt kellett megvizsgálnia, hogy a benyújtott ajánlatok érvényesek voltak-e, avagy szükség volt-e az ajánlattevõk vonatkozásában a Kbt.-ben szabályozott kizárás jogintézményét alkalmazni. A Kbt. 52. § (2) bekezdése taxatíve felsorolja azokat az okokat, amelyek fennállta esetén az ajánlat érvénytelen. Így érvénytelen az ajánlat a Kbt. 52. § (1) bekezdés d) pontja alapján, ha az nem felel meg az ajánlati felhívásban, illetõleg a dokumentációban meghatározott feltételeknek. A becsatolt okiratok alapján egyértelmûen megállapítható volt, hogy az ajánlatkérõ pontosan meghatározta a teljesítés határidejét, tárgyaláson tett szóbeli nyilatkozatában elõadta, hogy ezt a határidõt tartani kellett, elõteljesítést sem fogadott el, hiszen lehetetlen meghatározott minõségben teljesíteni rövidebb határidõn belül. Ezen teljesítési határidõ vállalása tehát az ajánlatnak érvényességi feltétele volt. Az elsõ és második helyezett ajánlattevõ ajánlatában és az eljárást lezáró szerzõdésbõl azonban megállapítható volt, hogy a nyertes a teljesítés véghatáridejét 2000. augusztusában határozta meg, ezen belül az I. ütemet 1999. augusztus 30., míg a II. ütemet 2000. augusztus 30-áig teljesíti. Ezzel kapcsolatos ajánlatkérõi kívánalom, ami ezt lehetõvé tenné, sem az ajánlati felhívásban, sem a dokumentációban, továbbá még a helyszíni konzultáció jegyzõkönyvében sem volt fellelhetõ, tehát nem az ajánlati felhívásban, dokumentációban foglaltaknak megfelelõen tette meg az ajánlatát elsõ és második helyezett ajánlattevõ, így az õ ajánlataik ezen okból érvénytelenek.<br>
Az ajánlatkérõnek lehetõsége van arra, hogy módosítsa az ajánlattételi határidõ lejártáig a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlati felhívásban, illetõleg a dokumentációban meghatározott feltételeket, azonban erre ezen közbeszerzési eljárásban nem került sor, így minekután az ajánlati felhívásához, illetve dokumentációjához ajánlatkérõ kötve van, így ettõl a kívánalomtól nem térhetett volna el, és ajánlattevõknek is ezen követelményeknek megfelelõen kellett volna ajánlatukat benyújtani.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban, illetve a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Minekután érvénytelen ajánlat érvényes ajánlattal nem hasonlítható össze, így az sem állapítható meg tehát, hogy az 59. § (1) bekezdése szerint valóban a nyertes tette-e az összességében legkedvezõbb ajánlatot.<br>
A jogorvoslati kérelem úgynevezett "típusmeghatározásra" vonatkozó része elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ. E határidõk elmulasztása jogvesztéssel jár. A kérelmezõ tárgyaláson is elismerte, hogy a vélt jogsértõ ajánlatkérõi magatartás az volt, hogy a dokumentációjában ajánlatkérõ "Cerberus" típus megjelölést alkalmazott. Ennek a tudomásra jutásának idõpontját maga a kérelmezõ abban az idõpontban jelölte meg, amikor is megvásárolta az ajánlati dokumentációt és az abban foglaltakat elolvasta. Amikor 1999. június 16-án sor került a szóbeli konzultációra ez a kérdés ismételten napirendre került. Ehhez képest a kérelmezõ Radiant Rt. az ajánlatát benyújtotta az ajánlatkérõ a dokumentációját, a felhívását nem módosította, illetõleg megerõsítette azt az álláspontját, mely szerint a dokumentációban foglaltak nem típusmegjelölést tartalmaz. A kérelmezõ 1999. július 5-én elkészítette az ajánlatát. Tehát legkésõbb ettõl az idõponttól számított 15 napon belül lett volna lehetõsége arra, hogy a jogorvoslati kérelmét a Döntõbizottsághoz elõterjessze, hiszen ajánlatkérõ az ajánlati dokumentációt nem módosította a törvényben meghatározott határidõn belül. Erre tekintettel tehát a jogorvoslati kérelmének az a része, amely kifejezetten az ajánlati felhíváshoz és dokumentációhoz kötõdik a 15 napos jogvesztõ határidõre tekintettel elkésett.<br>
Nem fogadta el azonban a Döntõbizottság az ajánlatkérõ azon megállapítását, mely szerint az eljárást lezáró döntéssel kapcsolatos jogorvoslati kérelem is elkésett. Hiszen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja, hogy az ajánlatkérõ akár az ajánlatok bontásakor, akár azt követõen megállapíthatja, hogy mely ajánlatok érvénytelenek, illetõleg kivel szemben lehet a kizárás intézményét alkalmazni. Ebbõl a jogi szabályozásból az következik, hogy nem csak a bontáskor, hanem legkésõbb az eredményhirdetés pillanatáig ezt megállapíthatja ajánlatkérõ és természetesen dönthet arról is, hogy ki adta összességében a legkedvezõbb ajánlatot. Az eljárást lezáró döntéssel kapcsolatos jogorvoslati kérelem tehát idõben érkezett, hiszen az eredményhirdetés 1999. július 12. napján volt, és ehhez képest 1999. július 21-én nyújtotta be jogorvoslati kérelmét a kérelmezõ, így tehát az eljárást lezáró döntést érdemben a Döntõbizottságnak is vizsgálnia kellett.<br>
Mindezekre tekintettel tehát a Döntõbizottság a rendelkezõ részben foglaltak szerint részben alaposnak tartotta a kérelmezõ jogorvoslati kérelmét és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontjára figyelemmel a rendelkezõ részben foglalt jogsértést állapította meg.<br>
Figyelemmel arra, hogy a felek a szerzõdést megkötötték, így döntés megsemmisítésére nem kerülhetett sor, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírságot szabott ki.<br>
A Döntõbizottság a bírság mértékének megállapításakor figyelembe vette a beszerzés értékét, és szem elõtt tartva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdését a rendelkezõ részben meghatározott összegû bírságot tartotta arányban állónak az elkövetett jogsértés súlyára tekintettel. Hiszen az eljárás nyertese és a következõ legkedvezõbb ajánlattevõ is egy olyan ajánlattevõ lett, akinek az ajánlatát egyébként érvénytelenné kellett volna nyilvánítani.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte a jogsértõt a 30 000 Ft igazgatási szolgáltatási díj megfizetésére.<br>
A Döntõbizottság eljárása során ideiglenes intézkedést nem alkalmazott, mert a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>a szerint a kérelem beérkezését követõ 3 napon belül a rendelkezésre álló iratokból nem lehetett megállapítani, hogy a törvény szabályainak megszegése miatt a közbeszerzések tisztasága sérült, vagy ennek veszélye fennáll-e.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. augusztus 19.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>