<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7419)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 253/18/1999.<br>
<br>
Tárgy: Magyar Aszfalt Kft. jogorvoslati kérelme a Közlekedési, Hírközlési és Vízügyi Minisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Aszfalt Kft. Kecskeméti Területi Igazgatósága (6000 Kecskemét, Mindszenti krt. 71., képviseli dr. Krivik Gábor ügyvéd, 6000 Kecskemét, Rákóczi út 34. fszt. l., a továbbiakban: kérelmezõ) kérelmének, melyet a Közlekedési, Hírközlési és Vízügyi Minisztérium (1077 Budapest, Dob u. 75–81., képviseli dr. Illés Zsolt jogtanácsos, 1055 Budapest, Stollár B. u. 3/A, a továbbiakban: ajánlatkérõ) ,,a bajai OKK részeként megépülõ RO-RO terminál II. ütemének kivitelezése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésének második fordulatára, a 48. § (1) bekezdésére és az 52. § (2) bekezdés d) pontjára tekintettel a Kbt. 52. § (1) bekezdését ezért ajánlatkérõvel szemben 8 000 000 Ft, azaz nyolcmillió forint bírságot szab ki.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft; azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ, mint megbízó 1999. június 4-én szerzõdést kötött a Közlekedési, Hírközlési és Vízügyi Tartalékgazdálkodási Kht.-val, mint Vállalkozóval (1055 Budapest, Stollár B. u. 3/A) a Bajai OKK részeként megépülõ RO-RO terminál II. ütemének teljes körû bonyolítására. A szerzõdés 2.1 pontjában a felek többek között kikötötték azt is, hogy "Vállalkozó a beruházás megvalósításával kapcsolatos szerzõdéseket a Megbízó számára a megfelelõ versenyeztetési eljárás lebonyolításával aláírásra elõkészíti". A 2.2 pontban rögzítették, hogy "a megbízó gondoskodik a pályázati bírálóbizottság kijelölésérõl, a szükséges döntések idõbeni meghozataláról és többek között e döntések KHVM Közbeszerzési Bizottságával történõ jóváhagyásáról". A fenti szerzõdés alapján – ajánlatkérõ megbízásából – a Közlekedési, Hírközlési és Vízügyi Tartalékgazdálkodási Kht. (a továbbiakban: KHVT Kht.) elõminõsítési eljárás megindítására részvételi felhívást (2891) tett közzé a K. É. 1999. június 23-i számában a Bajai OKK részeként megépülõ RO-RO terminál II. ütemének, szárazföldi munkarész kivitelezése a kiviteli tervek alapján tárgyában.<br>
A részvételi felhívás 4. pontja szerint a teljesítés határideje 2001. december 31. A 8. pontban kötötték ki, hogy az elõminõsítésen alkalmasnak minõsített jelentkezõk további részvételét 3 millió forint ajánlati biztosíték nyújtásához köti a kiíró és, hogy e biztosítékot az ajánlattevõk az eredményhirdetést követõ 15 napon belül visszakapják.<br>
Ajánlatkérõ az összességében legelõnyösebb ajánlatot kívánta kiválasztani az alábbi – fontossági sorrendben megállapított – elbírálási szempontok alapján:<br>
– a mûszaki-technikai felszereltség,<br>
– a pénzügyi és gazdasági alkalmasság,<br>
– hasonló munkákban való jártasság,<br>
– a végrehajtásért felelõs mûszaki személyzet alkalmassága,<br>
– ajánlati ár,<br>
– vállalt biztosítékok,<br>
– kötbérvállalás mértéke,<br>
– a 15%-ot meghaladó mértékben bevonni kívánt alvállalkozók alkalmassága.<br>
Az egyéb információkat tartalmazó 12. pontban közölték, hogy az alkalmasnak minõsített jelentkezõk a kiviteli dokumentációt 100 000 Ft+áfa ellenében válthatják ki, ami egyben feltétele is az eljárásban való részvételnek.<br>
Itt kötötték ki azt is, hogy az elõteljesítés nem jelent elõnyt.<br>
Ajánlatkérõ részletes, három részre tagolt ajánlati dokumentációt készített, melynek I. része az általános feltételeket, II. része a különleges feltételeket, míg harmadik szakasza a mûszaki elõírást (specifikációt) tartalmazta.<br>
A dokumentáció I. részének 10. Cikkhelye a 10.1 pontban a teljesítési biztosítékról az alábbiakat tartalmazza: "Ha a szerzõdés elõírja, hogy a vállalkozó adjon biztosítékot a szerzõdés megfelelõ teljesítéséért, akkor vállalkozó köteles azt megszervezni és megrendelõnek átadni az elfogadó levél kézhezvételétõl számított 28 napon belül olyan összegben, amely a tender függelékében szerepel.<br>
A különleges feltételeket tartalmazó II. rész 10.1 alcikkhelye a teljesítési biztosítékról a fentiekhez hasonlóan rendelkezik, amikor rögzíti, hogy: vállalkozó biztosítékot ad a szerzõdés megfelelõ teljesítéséért az MNB által elsõ osztályúnak minõsített bank útján, amelyet a szerzõdéshez csatolnak az elfogadó levél kiadását követõ 28 napon belül".<br>
Az I. rész 1.1 pontjában a meghatározásoknál a b/VI. alatt adja a dokumentáció az "elfogadó levél" fogalmát, mely eszerint azt jelenti, hogy: "az ajánlatnak a megrendelõ részérõl történõ hivatalos elfogadása". Ajánlatkérõ a dokumentációt megvásároló ajánlattevõk részére konzultációt tartott 1999. augusztus 13-án, melyen kérelmezõ nem képviseltette magát. Erre is tekintettel ajánlatkérõ 1999. augusztus 17-én megküldte kérelmezõ részére is a bejáráson készített emlékeztetõt, mely szerint ajánlatkérõ a "kiváltott pályázathoz az alábbi (17 pontból álló) kiegészítést tette". Az elsõ kiegészítés úgy került rögzítésre e jegyzõkönyvben, hogy:<br>
"A kiváltott pályázatban szereplõ általános feltételek, különleges feltételek, mûszaki elõírás és a jóteljesítési garanciát aláírva csatolni kell a beadott pályázathoz".<br>
Az elõminõsítési eljárást követõen az 1999. szeptember 15-i ajánlattételi határidõig, kérelmezõ, a Strabag Rt., a Pallér Kft., a Maszer Rt., a Soltút Kft., a Szeviép Rt. és a Hoffmann Rt. nyújtott be ajánlatot.<br>
Az ajánlatok bontásakor csak az ajánlattevõ nevét és a vállalási árat ismertették, míg a vállalási határidõt nem. E hiányosságot ajánlatkérõ úgy korrigálta, hogy a jegyzõkönyv másolatát, melyben már a vállalt teljesítési határidõ is szerepel, 1999. szeptember 24-én minden ajánlattevõ számára postai úton továbbította.<br>
A hat tagú bírálóbizottság az 1999. október 5-i ülésén jegyzõkönyvbe rögzítve megállapította, hogy a hét ajánlattevõ közül kérelmezõ, a Strabag Hungária Építõ Rt., a Soltút Kft. és a Hoffmann Építõipari Rt. a kiadott ajánlati dokumentáció részét képezõ jóteljesítési garanciát nem a bank által érvényesen aláíratva és hivatalosan kitöltve csatolta ajánlatához, így ajánlatuk nem felel meg az ajánlati dokumentációban foglaltaknak. Erre való tekintettel a bírálóbizottság a fenti négy ajánlattevõt a további eljárásból kizárta és már csak a fennmaradó három cég ajánlatát (Pallér Kft., Maszer Rt. és Szeviép Rt.) értékelte.<br>
Az 1999. október 12-i nyilvános eredményhirdetés alkalmával ajánlatkérõ a Szeviép Rt. bruttó 205 498 677 Ft-os ajánlatát hirdette ki nyertesnek. Ajánlatkérõ nyilatkozata szerint a nyertessel a szerzõdést a KHVT Kht. jogszerûen kötötte meg 1999. október 12-én. (A Döntõbizottság megjegyzi, hogy a becsatolt szerzõdésen a KHVT Kht. aláírása és bélyegzõje felett "Budapest, 1999. szeptember 8.", míg a Szeviép Rt. aláírása és bélyegzõje felett "Szeged, 1999. szeptember 8." szerepel gépelve, és az 1999. júniusi szerzõdés szerint a KHVT Kht. csak elõkészíti a szerzõdéseket ajánlatkérõ részére.)<br>
Kérelmezõ törvényes határidõben jogorvoslati kérelemmel fordult a Döntõbizottsághoz. A tárgyaláson pontosított kérelmében kérte annak megállapítását, hogy ajánlatkérõ törvénysértõ módon zárta ki az eljárásból. Kérte továbbá bírság alkalmazását ajánlatkérõvel szemben, kötelezve egyben a felmerült költségek viselésére is.<br>
Kérelmét azzal indokolta, hogy ajánlatkérõ a kizárás indokolásakor nem nevezte meg az ajánlati dokumentáció azon pontját, melynek nem felelt meg a kérelmezõ ajánlata. Álláspontja szerint ajánlatkérõ a dokumentációban nem használja a jóteljesítési garancia megnevezését csak a teljesítési biztosítékot a 10. cikkelyben. Kérelmezõ véleménye szerint a teljesítési biztosíték a megkötött szerzõdésre vonatkozik a dokumentáció értelmezése alapján.<br>
Ajánlatkérõ írásos észrevételében és a tárgyaláson úgy nyilatkozott, hogy a kérelem nem megalapozott és ezért a Döntõbizottság azt utasítsa el és kötelezze kérelmezõt a felmerült költségek viselésére.<br>
Álláspontja szerint kirívóan alacsony árra tekintettel akkor sem kötött volna szerzõdést kérelmezõvel ajánlatkérõ, ha nem zárta volna ki a további eljárásból, továbbá a kérelmezõ és a Strabag Rt ajánlata mûszaki tartalmát tekintve sem volt megfelelõ számára. Véleménye szerint az eljárást lezáró döntésrõl szóló jegyzõkönyvben ajánlatkérõ nem köteles részletesen indokolni az érvénytelenség okát, elég csak az rögzíteni, hogy "nem felel meg az ajánlati dokumentációban foglaltaknak".<br>
Mivel kérelmezõ képviselõje személyesen nem jelent meg a bejáráson, (konzultáción) így nem hallhatta azt a szóban közölt ajánlatkérõi igényt, hogy a garancia levelet a bank által is aláírva kell becsatolni. Erre ajánlatkérõ a megküldött jegyzõkönyvben is felhívta ajánlattevõk figyelmét, akik ennek a felhívásnak többen is eleget tettek.<br>
A tárgyaláson e nyilatkozatát annyiban kiegészítette ajánlatkérõ, hogy ismeretei szerint lehetõség van arra, hogy a helyszíni bejáráson szóbeli információval módosítsák az ajánlati dokumentációt. Ugyancsak a tárgyaláson nyilatkozta azt is, hogy a bank aláírásának hiánya miatt nyilvánították érvénytelennek a négy kizárt ajánlattevõ ajánlatát azzal a kitétellel, hogy a Hoffmann Rt. és a Soltút Kft-nél további érvénytelenségi ok volt még a teljesítési határidõre vonatkozó konkrét nyilatkozat hiánya is. Az ajánlatok nem cégszerû aláírását nem tekintették érvénytelenségi oknak. Ajánlatkérõ véleménye szerint a jogorvoslati kérelem sem az arra jogosulttól származott, mivel az aláíró nem szerepel a cégjegyzékben, a képviseleti jogát pedig meghatalmazással nem igazolta.<br>
Az ügyben érdekelt felek érdemi észrevételt nem tettek a jogorvoslati eljárás során.<br>
A Döntõbizottság a rendelkezésre álló iratok, dokumentumok, írásos és tárgyaláson elhangzott szóbeli nyilatkozatok alapján megállapította, hogy a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése úgy rendelkezik, hogy az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A fenti kogens szabályokat figyelembe véve és azokat összevetve a dokumentáció vonatkozó pontjaival, a Döntõbizottság kétséget kizáróan megállapította, hogy ajánlatkérõ jogsértõ módon nyilvánította érvénytelennek, a kérelmezõ és a Strabag Hungária Építõ Rt. ajánlatát olyan indokkal, hogy a dokumentációban elõírt jóteljesítési garanciát nem a bank által is aláírva csatolták ajánlatukhoz.<br>
A Döntõbizottság álláspontja szerint ajánlatkérõ a konzultáción elhangzott szóbeli tájékoztató alapján azért sem nyilváníthatta volna érvénytelennek a fenti két ajánlatot, mert a dokumentáció 10. cikkhelyét értelmezve a nyertes ajánlattevõ köteles csak a nyertessége tudomására jutásától számított 28 napon belül ajánlatkérõnek átadni a 10 M Ft-ról szóló jóteljesítési garanciát, illetve teljesítési biztosítékot.<br>
Ajánlatkérõ jogszerûen csak úgy változtathatta volna meg a dokumentációban írt feltételeket, ha a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében írt módon – új hirdetmény közzétételével – teszi azt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
E szabályok megsértésével ajánlatkérõ az eljárás további szakaszából – az ajánlatok értékelésébõl – jogsértõen zárta ki ajánlattevõket megfosztva õket attól, hogy érvényes, valamint ajánlati árban lényegesen kedvezõbb ajánlatukat összevethessék a többi érvényesnek ítélt ajánlattal.<br>
A Döntõbizottság megvizsgálta a kérelmezõ és a Strabag Rt. ajánlatát és megállapította, hogy a két ajánlat a felhívásban és a dokumentációban meghatározott teljes körû mûszaki tartalomra szólt, az ellenszolgáltatás összege pedig mindkét ajánlatban lényegesen kedvezõbb volt a nyertesként elfogadottnál.<br>
E durva jogsértést mérlegelve – különös figyelemmel ajánlatkérõ tárgyaláson elhangzott azon nyilatkozatára, miszerint a kirívóan alacsony árra tekintettel kérelmezõvel akkor sem kötött volna szerzõdést, ha nem kellett volna kizárni – a Döntõbizottság a kiszabott bírság megállapításánál azt is figyelembe vette, hogy annak mértéke a beszerzési érték 5%-át sem éri el, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésének utolsó mondatában írt 30% os lehetõséggel, mivel a nettó 164,5 M Ft-os szerzõdési értéknek csak mintegy 4,8%-a a 8 M Ft-os bírság.<br>
A Döntõbizottsághoz a jogorvoslati eljárás során a kérelmezõ becsatolta a jogorvoslati eljárás kezdeményezésére vonatkozó teljes körû meghatalmazást, így ajánlatkérõ erre vonatkozó észrevétele is alaptalannak bizonyult.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és g) pontjai szerinti jogkövetkezményeket alkalmazta tekintettel a Kbt. 88. § (4) bekezdésének utolsó fordulatára és az (5) bekezdésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 10.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>