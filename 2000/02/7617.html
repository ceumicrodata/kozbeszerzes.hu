<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7617)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.246/13/1999<br>
<br>
Tárgy: FERCOM Kft. jogorvoslati kérelme a HM Beszerzési Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FERCOM Kommunikációs Kft. (1036 Budapest, Bécsi út 85., a továbbiakban: kérelmezõ) kérelmének, melyet a Honvédelmi Minisztérium Beszerzési Hivatal, (Budapest X., Salgótarjáni út 18., képviseli: dr. Mezeiné dr. Nyitrai Beáta jogtanácsos, 1475 Budapest, Pf. 147, a továbbiakban: ajánlatkérõ) a HM jelenleg 2 GHz-es frekvenciasávban mûködõ mikrohullámú berendezések új frekvenciasávra történõ átrendezéséhez fõvállalkozó keresése tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) és (4) bekezdéseire és az 52. § (2) bekezdés b) pontjára tekintettel az 52. § (1) bekezdését és az 59. § (1) bekezdését. Egyebekben a Döntõbizottság a kérelmet elutasítja.<br>
A jogsértésre tekintettel a Döntõbizottság ajánlatkérõvel szemben 4 500 000 Ft, azaz négymillió-ötszázezer forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. bankszámlájára fizesse be.<br>
A Döntõbizottság kötelezi továbbá ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A 2071/1998. (III. 31.) Korm. sz. határozat, mely a Magyar Honvédség frekvenciaátrendezési feladatai végrehajtásához szükséges költségvetési elõirányzatok fejezetek közötti átadásáról és tervezésérõl rendelkezik, az elsõ pontban azt tartalmazza, hogy a kormány:<br>
"1. tudomásul veszi, hogy a Közlekedési, Hírközlési és Vízügyi Minisztérium a fejezeti kezelésû elõirányzataiból a kormányzati frekvenciasávok európai harmonizációs követelményeknek megfelelõ felhasználása érdekében a Magyar Honvédségnél 1998-ban induló, védelmi jellegû beruházásnak minõsülõ frekvenciasáv-átrendezési feladatok elsõ ütemének fedezetére – a megszûnt Hírközlési Alapból átvett feladatok fejezeti kezelésû elõirányzatban történõ szabályozásáról szóló 20/1996. (VII. 19.) KHVM rendelet l. §-a (2) bekezdésének g) pontja alapján, a közlekedési, hírközlési és vízügyi miniszter, valamint a honvédelmi miniszter 1997. október 31-i megállapodásában foglaltak alapulvételével – 1000 M Ft-ot átadott pénzeszközként a Honvédelmi Minisztérium részére átutal.<br>
Felelõs: közlekedési, hírközlési és vízügyi miniszter<br>
              honvédelmi miniszter<br>
Határidõ: azonnal".<br>
A Honvédelmi Minisztérium (a továbbiakban: HM) Haditechnikai Fejlesztési és Beszerzési Fõosztály elõkészítõ eljárását követõen a honvédelmi miniszter 1999. március 11-én úgy rendelkezett, hogy "A közbeszerzési törvény rendelkezései szerint ki kell írni a már elõkészített tendert!" E döntés alapján a HM gazdasági ügyeket felügyelõ helyettes államtitkára a 1134/15/1998. Nyt. számú levélben 1999. március 19-én kérte a HM Beszerzési Hivatal vezérigazgatóját, hogy "a közbeszerzési eljárás közzétételéhez szükséges lépéseket tegye meg".<br>
Ezt követõen ajánlatkérõ a K. É. 1999. július 21-i számában ajánlati felhívást tett közzé nyílt eljárás megindítására (3730) fõvállalkozó keresése fõvállalkozói tevékenység végzésére, a Magyar Honvédség érdekében az MH jelenleg 2 GHz-es frekvenciasávban mûködõ mikrohullámú rendszerének új frekvenciasávra történõ átrendezésének megvalósítása tárgyában. A felhívás 5. c) pontja szerint ajánlatkérõ térítésmentesen dokumentációt bocsátott az ajánlattevõk rendelkezésére. A 9. pontban közölte ajánlatkérõ azt, hogy a pénzügyi ellenszolgáltatásokra a kincstári fizetési rendnek megfelelõen került sor, a számla benyújtását követõ 30 napon belül, és hogy a részletes információk a dokumentációban találhatók.<br>
A 10. pont szerint nem volt követelmény, hogy a közös ajánlattevõk gazdasági társaságot hozzanak létre.<br>
Ajánlatkérõ az összességében legelõnyösebb ajánlatot kívánta kiválasztani, ezért a felhívás 13. pontjában – fontossági sorrendben – az alábbi értékelési szempontokat jelölte meg:<br>
– a dokumentációban leírt szakmai követelményeknek való megfelelõség mértéke,<br>
– ajánlati ár,<br>
– független fél által tanúsított minõségbiztosítási rendszer és<br>
– a beszerzés tárgyával kapcsolatos referenciák.<br>
A 15.3. pontban jelezte azt is ajánlatkérõ, hogy az ajánlattételi határidõ letelte elõtt 10 nappal konzultációt tart, és az errõl készült jegyzõkönyv az ajánlatkérõ címén megtekinthetõ.<br>
A 15.8. pont szerint az írásos szerzõdés megkötésére az eredményhirdetést követõ 30 napon belül kerül sor. Ugyanitt kötötte ki azt is ajánlatkérõ, hogy a nyertes visszalépése esetén a második legjobb ajánlatot adóval köti meg a szerzõdést.<br>
A felhívás 5. c) pontja szerinti dokumentáció 2. oldalán a fontos figyelmeztetések címszó alatt ajánlatkérõ nyomatékosan felhívta ajánlattevõk figyelmét a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2), a 43. § (1) és az 52. § (2) bekezdésének, valamint az ajánlati felhívás és dokumentáció szigorú betartására.<br>
A dokumentáció 15.3. pontjában rögzítette ajánlatkérõ, hogy a nyertes fõvállalkozó köteles biztosítani a Kbt.-ben az összeférhetetlenséggel kapcsolatos tiltó szabályok teljes körû érvényesülését.<br>
A 17. pont szerint az ajánlatokat folyamatos lapszámozással kell ellátni és minden oldalt szignálni kell.<br>
A 17.3. pontban jelölte meg az elõírt nyilatkozatot meglétét, felsorolva ezek között azt is, hogy ajánlattevõ a Cégbíróság által bejegyzésre került, vagy bejegyzése folyamatban van.<br>
Ajánlatkérõ 1999. augusztus 18-án konzultációt tartott, ahol ismertették a korábban írásban feltett kérdésekre az ajánlatkérõi válaszokat.<br>
Az 1999. augusztus 31-i ajánlattételi határidõig a HM ARMCOM Kommunikációtechnikai Rt., a HM Elektronikai, Logisztikai és Vagyonkezelõ Rt., a CALBERG SON Kft. és kérelmezõ nyújtott be ajánlatot. A bontási eljárás alkalmával ajánlatkérõ ismertette a felolvasólapokat, melyek a kötelezõen ismertetendõ adatokat tartalmazták.<br>
Ajánlatkérõ 1999. szeptember 9-én azonos tartalmú felhívást küldött a négy ajánlattevõnek, hogy a szakértõi bizottság által megállapított formai hiányosságok miatt 1999. szeptember 16-án 14.00 óráig lehetõséget biztosít hiánypótlásra.<br>
E határidõ leteltét követõen ajánlatkérõ megállapította, hogy a CALBERG SON Kft. ajánlata érvénytelen, mert ajánlata a hiánypótlást követõen sem tartalmazta a törvény, illetve az ajánlati felhívás által elõírt, kötelezõen csatolandó dokumentumok egy részét.<br>
A három érvényesnek minõsített ajánlatot értékelve a szakmai bizottság 1999. szeptember 24-én olyan javaslatot tett, hogy az eljárás nyertesének a HM Elektronikai, Logisztikai és Vagyonkezelõ Rt., míg az azt követõ legjobb ajánlatnak a kérelmezõ ajánlatát javasolják elfogadni és kihirdetni az érvényesnek tekintett három ajánlatból.<br>
Az 1999. szeptember 30-i nyilvános eredményhirdetésen tájékoztatták a jelen lévõ ajánlattevõket, hogy a szakértõi bizottság a munkáját elvégezte, a HM Beszerzési Hivatal vezérigazgatója elfogadta a szakértõi bizottság értékelésérõl szóló jelentést, melyet a honvédelmi miniszter jóváhagyott a javaslatnak megfelelõen.<br>
Kérelmezõ törvényes határidõben, 1999. október 12-én jogorvoslati kérelemmel fordult a Döntõbizottsághoz, melyben kérte, hogy a Döntõbizottság alkalmazza a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontját, és a 82. § (2) bekezdés b) pontja szerint ideiglenes intézkedéssel a még meg nem kötött szerzõdés megkötését tiltsa meg.<br>
Kérte továbbá az ügyben tárgyalás tartását is. Kérelmét azzal indokolta, hogy:<br>
– a bontási eljárásról és az eredményhirdetésrõl nem kapott jegyzõkönyvet,<br>
– a kifizetés konkrét feltételeit és a minõségbiztosítási rendszer értékelésének szempontjait nem ismertette a konzultációs kérdésekre adott válaszában ajánlatkérõ,<br>
– ajánlatkérõ nem ismeri el a konzorcium fogalmát,<br>
– álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében szereplõ összeférhetetlenséget nem vette figyelembe ajánlatkérõ a nyertes ajánlattevõ kiválasztásakor,<br>
– a hiánypótlásra felhívó ajánlatkérõi levél sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt alapelvek közül a verseny tisztaságára és a nyilvánosságra vonatkozó alapelveket.<br>
Írásos kérelmét a tárgyaláson kérelmezõ változatlanul fenntartva, az összeférhetetlenséget arra alapozta, hogy mind az ajánlatkérõ, mind a nyertes HM-"cég".<br>
A Döntõbizottság ideiglenes intézkedést nem hozott, mert annak törvényi feltételei a kérelem benyújtásakor rendelkezésre álló adatok alapján nem álltak fenn.<br>
Ajánlatkérõ a tárgyaláson változatlanul fenntartott írásos észrevételében kérte a jogorvoslati kérelem elutasítását részben elkésettség, részben pedig alaptalanság miatt.<br>
Álláspontja szerint a konzultációs kérdésekkel kapcsolatos kérelem elkésett, tekintettel a 15 napos jogvesztõ határidõre.<br>
A bontási és eredményhirdetési jegyzõkönyv megküldésére a Kbt. nem kötelezi ajánlatkérõt. Kérelmezõ nem kérte írásban a döntés indokolását, ezért e felvetés alaptalan.<br>
Véleménye szerint a gazdasági társaságokról szóló 1988. évi VI. törvény, mint gazdasági társasági formát nem ismeri a konzorcium fogalmát. A konzultáción ismertették kérelmezõvel az alvállalkozó alkalmazására és a közös ajánlattétel lehetõségére törvényes keretet biztosító rendelkezéseket. A hiánypótlás biztosításával nem sértették meg a kérelmezõ által megjelölt alapelveket.<br>
Az összeférhetetlenségi szabályokat sem sértették, mert az ajánlattevõk kifejezett nyilatkozatot tettek arra, hogy velük szemben az nem áll fenn. Emellett a köteles gondosság elvét szem elõtt tartva vizsgálták ezt a kérdést, de semmi olyan tény nem merült fel, amely miatt a megtett nyilatkozatok tartalmában kételkedniük kellett volna.<br>
Írásban azt is közölte, hogy a felhívás szerinti határidõig, azaz 1999. október 30-ig a szerzõdést a nyertes ajánlattevõvel megkötik.<br>
A HM Elektronikai, Logisztikai és Vagyonkezelõ Rt. írásban és a tárgyaláson úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében leírt összeférhetetlenség mint kizáró ok, a cégük esetében nem áll fenn, ezért kérik az alaptalan kérelem elutasítását.<br>
Az ügyben érdekelt további ajánlattevõk érdemi észrevételt nem tettek.<br>
A Döntõbizottság a rendelkezésre álló iratok, dokumentumok és a tárgyaláson szóban kiegészített írásos nyilatkozatok alapján megállapította, hogy a kérelem részben alapos, a további részében elkésett, illetve alaptalan.<br>
A jogorvoslati kérelem elkésett a konzultációs kérdésekkel kapcsolatos ajánlatkérõi válaszok vonatkozásában, mert a Döntõbizottság kétséget kizáróan megállapította – kérelmezõ által sem vitatottan –, hogy kérelmezõ is részt vett a konzultáción, ott a válaszokat ismertették vele is, majd 1999. augusztus 23-án kelt levéllel azt az ajánlattevõknek megküldték, tehát a jogorvoslati kérelem benyújtásakor a 15 napos jogvesztõ határidõ eltelt, mivel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése úgy rendelkezik, hogy az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Alaptalan a jogorvoslati kérelem azon része, mely a bontási és az eredményhirdetési jegyzõkönyv megküldésének hiányát sérelmezi, mivel a Kbt. erre kötelezõ rendelkezést nem tartalmaz ajánlatkérõ számára.<br>
Az alapelvekre vonatkozó kérelem is alaptalan, mert az iratokból azt állapította meg a Döntõbizottság, hogy ajánlatkérõ azonos tartalmú levélben értesítette ajánlattevõket a hiánypótlás lehetõségérõl.<br>
A Döntõbizottság álláspontja szerint a konzorcium fogalmával kapcsolatos, felek közötti vita a tárgyi közbeszerzési eljárás szempontjából irreleváns, annál is inkább, mert a <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése lehetõséget biztosít a közös ajánlattételre.<br>
A Döntõbizottság megállapította, hogy az összeférhetetlenségre vonatkozó kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (4) bekezdései kogens szabályként úgy rendelkeznek, hogy: "(2)Az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
(4) Az ajánlatok elbírálására létrehozott bizottság tagja, az elbírálásba bevont szakértõ, valamint az ajánlatkérõ nevében a közbeszerzési eljárást lezáró határozatot hozó személy nem lehet az, akire a (2) bekezdésben meghatározott kizáró okok az ajánlattevõvel, illetve hozzátartozójával kapcsolatban állnak fenn."<br>
A Döntõbizottság e körben megvizsgálta a HM Elektronikai, Logisztikai és Vagyonkezelõ Rt., valamint a HM ARMCOM Kommunikációtechnikai Rt. ajánlattevõk cégkivonatát, és megállapította, hogy az elsõnél azt tartalmazza, hogy az rt. részvényese a Magyar Köztársaság kormányának honvédelmi minisztere, míg a másodiknál a Honvédelmi Minisztérium.<br>
E tényeket támasztja alá az állam tulajdonában lévõ vállalkozói vagyon értékesítésrõl szóló, 1995. évi – többször módosított – XXXIX. törvény melléklete, mely szerint a tulajdonosi jogokat a honvédelmi miniszter gyakorolja 100%-ban, illetve 50%+1 szavazat erejéig.<br>
A fenti törvényhelyeket értékelve a Döntõbizottság arra az álláspontra jutott, hogy mivel a honvédelmi miniszter döntött a tárgyi közbeszerzési eljárás lezárásáról – nyertesérõl – az érvénytelen ajánlatok kizárását követõen, ajánlatkérõ megsértette a rendelkezõ részben írt törvényhelyeket.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) és (2) bekezdései úgy rendelkeznek, hogy<br>
az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre,<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
E kogens szabályok alapján – tekintettel a 31. § (2) és (4) bekezdéseire – érvényes ajánlatot nem tehetett jelen eljárásban a fenti két rt., és mivel ajánlatkérõ érvényesnek fogadta el ajánlatukat, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E rendelkezést figyelembe véve megállapítható ennek megsértése is, mivel érvénytelen ajánlat nem lehet az eljárás nyertese, és azzal a szerzõdést sem kötheti meg ajánlatkérõ.<br>
A Döntõbizottság nem fogadta el ajánlatkérõ és a nyertes ajánlattevõ összeférhetetlenséggel kapcsolatos nyilatkozatát, mert mindkettõjük számára nyilvánvaló kell hogy legyen a cégkivonatok és az 1995. évi XXXIX. törvény melléklete alapján, hogy a honvédelmi miniszter nem dönthet a közbeszerzési eljárásban olyan cégek ajánlatának érvényességérõl és nyertességérõl, melyekben tulajdoni részesedéssel rendelkezik a fentebb írt mértékben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a kérelmet részben elutasította, míg ajánlatkérõvel szemben a d), f) és g) pontok szerinti jogkövetkezményeket alkalmazta.<br>
A bírság mértékének megállapításánál azt vett figyelembe a Döntõbizottság a jogsértés súlyához viszonyítottan, hogy a frekvenciasáv-átrendezési feladatok elsõ ütemére 1000 M Ft áll ajánlatkérõ rendelkezésére, melyet közbeszerzési eljárás keretében kíván felhasználni.<br>
A tárgyi közbeszerzési eljárás nyertese fogja e beszerzéseket fõvállalkozásban bonyolítani a beszerzési érték 4,45%-ért, ami hozzávetõlegesen 45 M Ft.<br>
Fentieket figyelembe véve a kiszabott bírság a beszerzési érték mintegy tíz százaléka, azaz csak egyharmada a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint kiszabható harminc százaléknak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 22.<br>
<br>
Dr. Bíró László s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>