<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7615)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.232/7/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az FVM Vas Megyei Földmûvelésügyi Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: bizottság elnöke) az FVM Vas Megyei Földmûvelésügyi Hivatala (9700 Szombathely, Hollán E. u. l., képviseli: dr. Németh F. György ügyvéd, 9700 Szombathely, Bertalanffy u. 59., továbbiakban: ajánlatkérõ) "irodaépület felújítása" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére tekintettel a Kbt. 70. § (1) bekezdés c) pontját és a 71/B § (2) bekezdésben foglaltakat, ezért ajánlatkérõ hirdetmény közzététele nélküli tárgyalásos eljárás megindítása tárgyában hozott és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Szombathely, Széll Kálmán u. 20. és Vörösmarty u. 9. sz. alatti épületegyüttes felújítási munkáinak kivitelezése tárgyában 1999. szeptember 20-án hirdetmény közzététele nélküli tárgyalásos eljárást indított. Az eljárás alkalmazásának jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította. Indokként elõadta, hogy ebben az épületben nyer majd elhelyezést a hivatal, ezen belül a Vadászati és Halászati Osztálya, valamint a Trófeabíráló Bizottság, akiknek jelenlegi bérelt helyükrõl év végéig távozniuk kell. A felújítási munkát most tudják megkezdeni, mert a felújítandó épület jelenlegi bérlõje a létesítménybõl szeptember közepén távozott.<br>
A Döntõbizottság elnöke a jogorvoslati eljárás kezdeményezését arra alapította, hogy a bérleti jogviszony megszüntetése önmagában nem támasztja alá a rendkívüli sürgõsség fennállását.<br>
A kezdeményezõ iratban a Döntõbizottság elnöke kifogás tárgyává tette azt a körülményt is, hogy ajánlatkérõ a hirdetmény közzététele nélküli tárgyalásos eljárás megindításáról késedelmesen, 1999. szeptember 28-án adott részére tájékoztatást.<br>
Ajánlatkérõ érdemi észrevételében, illetve tárgyaláson tett nyilatkozatában elõadta, hogy a hirdetmény közzététele nélküli tárgyalásos eljárás alkalmazásának feltételei fennálltak.<br>
A hivatalához tartozó Trófeabíráló Bizottság által jelenleg használt bérlemény 1998. december 31-re felmondásra került, majd közös megegyezéssel a bérleti jogviszonyt 1999. június 30-ig meghosszabbították. A Vadászati és Halászati Osztály által használt bérlemény közös megegyezéssel 1999. december 31-ével szûnik meg.<br>
A hivatal egészének elhelyezését kívánják megoldani a Vörösmarty u. 9-ben. Ennek az irodaépületnek egy részére kapta meg a vagyonkezelõi jogot a Magyar Államkincstárral 1999. július 14-én kötött megállapodás alapján ajánlatkérõ. Annak érdekében, hogy az irodaépület ezen része felszabaduljon, a jelenleg ott tartózkodó Magyar Államkincstár átköltözik a Széll Kálmán u. 20. sz. alatti épületbe. Ezt az irodaépületet bérleti szerzõdés alapján az ABN Amro Bank Rt. bérelte a Magyar Államkincstártól, akinek a bérleti szerzõdése 1999. december 31-ével jár le, azonban a bérlõ vállalta a szeptember havi kiköltözést. Ajánlatkérõ a Magyar Államkincstárral 1999. július 14-én kötött megállapodásban vállalta, hogy elvégzi a Széll Kálmán u. 20. sz. alatti épület felújítási munkáit is, amellyel lehetõvé válik a Magyar Államkincstár elköltözése az ajánlatkérõ számára átadott Vörösmarty u. 9. sz. alatti irodaépületbõl. Felújítási munkák szükségesek továbbá a Vörösmarty u. 9. sz. alatti épület költözéssel érintett területén is.<br>
Ajánlatkérõ azonban bizonytalan volt abban, hogy a bank a vállalt kötelezettségének határidõben eleget tesz, így a közbeszerzési eljárás megindítását ennek az ígérvénynek a birtokában nem látta megalapozottnak.<br>
A Döntõbizottság elnöke részére hirdetmény közzétételérõl szóló iratok késedelmesen történõ megküldésére magyarázatot adni ajánlatkérõ nem tudott.<br>
A Döntõbizottság a rendelkezésre álló iratok és ajánlatkérõ tárgyaláson tett nyilatkozata alapján megállapította, hogy a kezdeményezõ iratban foglaltak megalapozottak.<br>
A Döntõbizottság az alábbi tényállást állapította meg. Ajánlatkérõ Szombathely városon belül több épületben mûködik, és ez a zökkenõmentes munkát nehezíti. A Vadászati és Halászati Osztály a város távoli pontján mûködik bérelt helyiségben, ennek bérleti szerzõdése 1999. év végével megszûnik.<br>
A Trófeabíráló Bizottság által használt bérlemény az egyház tulajdona. A tulajdonos a bérleti jogviszonyt csak 1998. december 31-ig tûrte. Ajánlatkérõ nyilatkozata szerint ez a bérleti jogviszony közös megegyezéssel 1999. június 30-ig meghosszabbításra került.<br>
Ajánlatkérõ 1999. július 14-én kelt szerzõdéssel vagyonkezelõi jogot kapott a Szombathely, Vörösmarty u. 9. sz. alatti irodaház egy részére. A szerzõdés 7. pontja szerint a szerzõdés azon a napon lép hatályba, amikor a Magyar Államkincstár az ajánlatkérõ által elvégzendõ felújítási és átalakítási munkák kivitelezését igazolja. Ajánlatkérõ a feltételek közt vállalta, hogy 1999. évben 30 M Ft-ot fordít a felújítási munkákra.<br>
A Széll Kálmán u. 20. sz. alatti épületet jelenleg bérlõ ABN-Amro Bank Rt. vállalta, hogy a bérleti szerzõdés lejárta elõtt a bérleményt 1999 szeptember hó folyamán kiüríti és átadja.<br>
Ajánlatkérõ tehát 1999 július hó folyamán tudomással bírt a felújítási munkák szükségességérõl, azonban ennek megvalósítása érdekében semmilyen lépést nem foganatosított, holott arról is tudomással bírt – hiszen a bérlõ vállalta a szeptemberi kiürítését –, hogy a felújítási munkák megkezdésére legkésõbb október elején sor kerülhet.<br>
Ennek alapján a nyílt közbeszerzési eljárás megindítására és lefolytatására ajánlatkérõnek kellõ idõ állt volna rendelkezésére. Ajánlatkérõ azonban megvárta a bérlemény kiürítését és a rendkívüli sürgõsségre hivatkozással hirdetmény közzététele nélküli tárgyalásos eljárást 1999. szeptember 20-án indította. Erre egyetlen ajánlattevõt, a Vasép Garancia Kft.-t hívta meg.<br>
A Döntõbizottság ideiglenes intézkedéssel a szerzõdéskötést megtiltotta. A határozatot az ajánlatkérõ végrehajtotta, azaz a szerzõdést nem kötötte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
Ajánlatkérõnek tehát elsõdlegesen a beszerzés vonatkozásában nyílt eljárást kellett volna lefolytatnia, mert tárgyalásos eljárás lefolytatására csak akkor kerülhet sor, ha ezt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A fentiek alapján a rendkívüli sürgõsséget az ajánlatkérõ által elõre nem látható körülmények alapozhatják meg, ilyen körülmény azonban ez esetben nem állt fenn, hiszen ajánlatkérõ már 1999 júliusában tudatában volt annak, hogy a kapott helyiségekben még ugyanebben az évben felújítási munkákat kell végeznie, erre a fedezete is rendelkezésére állt, valamint tudomása volt arról is, hogy a jelenlegi bérlõ – az ABN Amro Bank Rt. – nem várja meg a bérleti szerzõdése lejártát, hanem kötelezettséget vállalt a bérlemény szeptember hó folyamán történõ átadására. Éppen a bank ezen ígérvényére tekintettel vállalta ajánlatkérõ a Magyar Államkincstár részére megállapodásban a helyiségek ez évi felújítását. Ajánlatkérõ számára tehát nem váratlan, hanem 1999. július 14-tõl tervezhetõ volt a felújítási munkák elvégzése érdekében szükséges feladatok teljesítése, többek között a közbeszerzési eljárás lefolytatása is, amelyre – nyílt eljárást feltételezve is – elegendõ idõ állt rendelkezésére.<br>
Ajánlatkérõ tehát jogsértõ módon indított jelen beszerzés tárgyában hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapítottan.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71B § </a>(2) bekezdése alapján a hirdetmény közzététele nélkül induló tárgyalásos eljárás megkezdésekor meg kell küldeni a bizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást, illetõleg a (3) bekezdésben megjelölt adatokat.<br>
Ajánlatkérõ a tárgyalásos eljárás megindításáról és az ajánlati felhívás megküldésérõl 1999. szeptember 20-án intézkedett, a Döntõbizottság elnökét errõl a tényrõl csak késedelmesen – 1999. szeptember 28-án levélben – postai úton tájékoztatta. Ezzel a magatartásával a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71B § </a>(2) bekezdését is megsértette ajánlatkérõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján megsemmisítette az ajánlatkérõ hirdetmény közzététele nélküli tárgyalásos eljárás tárgyában hozott és azt követõ valamennyi döntését. A Döntõbizottság álláspontja szerint az alkalmazott jogkövetkezménnyel elérhetõ ajánlatkérõ jogkövetõ magatartása, így a bírság kiszabását mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 27.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>