<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7406)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.187/11/1999<br>
<br>
Tárgy: TRÓDA Kft. jogorvoslati kérelme az Országos Vérellátó Szolgálat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Adorján István (2000 Szentendre, Kanonok út 4.) ügyvéd által képviselt TRÓDA Kft. (1139 Budapest, Frangepán u. 30–32., továbbiakban: kérelmezõ) kérelmezõnek az Országos Vérellátó Szolgálat (1113 Budapest, Karolina út 19–21., továbbiakban: ajánlatkérõ) közbeszerzési eljárások teljes körû lebonyolítása (típus: nyílt, meghívásos, tárgyalásos. Téma: árubeszerzés, szolgáltatás, építészeti beruházás) tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló – 1999. évi LX. törvénnyel módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdését és a 34. § (3) bekezdését, ezért az ajánlatkérõ K. É. 1999. augusztus 11-én, 32. számában megjelent ajánlati felhívását, valamint az azt követõ valamennyi döntését megsemmisíti. Egyebekben a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A kérelmezõ jogorvoslati kérelme, ajánlatkérõ írásbeli észrevétele, a felek tárgyaláson tett szóbeli nyilatkozatai, az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1999. augusztus 11-én megjelent 32. számában nyílt közbeszerzési eljárást hirdetett meg "közbeszerzési eljárások teljes körû lebonyolítása (típus: nyílt, meghívásos, tárgyalásos. Téma: árubeszerzés, szolgáltatás, építészeti beruházás)" tárgyban.<br>
Ajánlati felhívásában mind a rész-ajánlattétel, mind a többváltozatú ajánlattétel lehetõségét kizárta.<br>
A teljesítés határidejét 2003. december 31-ig tartó határidõben állapította meg.<br>
Ajánlati felhívásában, annak 11. pontjában elõírta a pénzügyi, gazdasági és mûszaki alkalmasság igazolására kért adatokat és tényeket, valamint ajánlati felhívásának 13. pontjában meghatározta, hogy az ajánlatokat az összességében legelõnyösebb ajánlat szempontja szerint kívánja elbírálni, ily módon megadta az elbírálási szempontokat fontossági sorrendben, súlyszámok megadása mellett:<br>
– vállalt szolgáltatás teljeskörûsége (9),<br>
– a bevont személyek szakmai felkészültsége, az ajánlattevõ minõségbiztosítási rendszere (8),<br>
– elmúlt 3 évben elvégzett hasonló jellegû szolgáltatások mind teljesebb köre, száma, ajánlattevõ gyakorlata (7),<br>
– mind több ellenõrizhetõ referenciaigazolás, referenciaminõsítés (6),<br>
– eddigi eljárásokban jogorvoslati eljárások során kivetett bírságok (5),<br>
– a teljes körû lebonyolítás díjtétele (4).<br>
Az ajánlati felhívás 9. pontjában elõírta, hogy a fizetés átutalással, minden egyes eljárást követõen a teljesítést követõ 30. napon belül történik.<br>
Az ajánlatkérõ dokumentációt nem készített.<br>
Az ajánlattételi határidõig az alábbi gazdálkodó szervezetek nyújtották be ajánlataikat: ECONOMIX Rt., FÕBER Nemzetközi Ingatlanfejlesztõ és Mérnöki Rt., INTERTRADE Rt., Budapest Holding Rt., MÛBER-INVEST Kft., VeszprémBer Rt., EÜBER Vállalkozó, Szervezõ és Tanácsadó Kft., SZÁMÍT Szövetkezet, Novotrading-Medical Kft., TENDER-CO Rt., EURO-MEDIC Trading Kft.<br>
1999. augusztus 25. napján nyújtott be jogorvoslati kérelmet a Döntõbizottsághoz kérelmezõ, melyben kérte, hogy a Döntõbizottság semmisítse meg az ajánlatkérõ ajánlati felhívását, valamint hozzon ideiglenes intézkedést és függessze fel a közbeszerzési eljárást.<br>
Indokaként elõadta, hogy álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését és 40. § (5) bekezdését azzal a magatartásával, amikor nem határozta meg ajánlati felhívásában pontosan és egyértelmûen a szolgáltatás tárgyát és mennyiségét, s ily módon nem biztosította, hogy az ajánlattevõk egyenlõ eséllyel tehessenek ajánlatot. Nem határozta meg, hogy évente hány beszerzés bonyolítása várható, így nem kalkulálható biztonsággal ajánlattevõ részérõl a vállalási ár. Nem készített továbbá dokumentációt, így nem állapítható meg az ajánlati felhívás alapján, hogy az elsõ és legfontosabb elbírálási szempont vonatkozásában, az "ajánlatok teljeskörûsége" esetében mit fog vizsgálni ajánlatkérõ. Ily módon sérülnek a törvényben meghatározott Kbt. 24. § (1) és (2) bekezdésében meghatározott alapelvek. Álláspontja szerint sérült a Kbt. 32. § (2) bekezdése, mert ajánlatkérõ nem nyilatkozik a szerzõdés teljesítését biztosító anyagi fedezet meglétérõl, és így nem valószínûsíthetõ, hogy az ajánlatkérõ ismeri a 2000., 2001., 2002. és 2003. évekre vonatkozó költségvetését, így a forrás jövõbeli rendelkezésre állásának nincs biztosítéka.<br>
Álláspontja szerint jogszabálysértõ az ajánlati felhívás 9. pontja, mert nem rögzíti ajánlatkérõ, hogy mit tekint teljesítésnek a majdani nyertes részérõl, és így a teljesítés idõpontja nem értelmezhetõ. Megsértette ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) és 43. § (1) bekezdését azzal a magatartásával, hogy nem határozta meg az ajánlatok tartalmi és formai követelményeit. Sérelmezte az elbírálási szempontok meghatározása körében a minõségbiztosítási rendszer vizsgálatát, álláspontja szerint ez értelmezhetetlen, fogalmilag kizárt, hogy erre a tárgyra minõségbiztosítási tanúsítvány létezzen. Ez sérti az esélyegyenlõség elvét, hiszen álláspontja szerint csak egy cég rendelkezik ISO-tanúsítvánnyal ezen tevékenységre vonatkozóan. Támadja továbbá az elbírálási szempontok meghatározását a tekintetben is, hogy nem lehet elbírálási szempontként értelmezni a harmadik elbírálási szempontot, mivel az értelmetlen, hiszen a bírság ajánlatkérõre, vagy ritkább esetekben ajánlattevõre kerül kivetésre, nem pedig a lebonyolítást végzõ cégre. Az eljárásokkal kapcsolatos minden döntés felelõssége az ajánlatkérõt terheli.<br>
Ajánlatkérõ a jogorvoslati kérelem elutasítását kérte, alaptalanságra hivatkozással. Álláspontja szerint a jogszabálynak megfelelõen járt el és tette közzé az ajánlati felhívásra vonatkozó hirdetményét, továbbá pontosan meghatározta a beszerzés mennyiségét és tárgyát, amikor az eljárások teljes körû lebonyolítását jelölte meg, minden lehetséges témában, illetve típusú eljárásra vonatkoztatva.<br>
Mivel országos szolgálat kiépítése van folyamatban, így biztonsággal nem tudja meghatározni, hogy évente hány beszerzésre kerül sor, ami a Kbt. hatálya alá tartozik, de álláspontja szerint az a gyakorlat, hogy a piacon lévõ bonyolítókat nem befolyásolja ez a körülmény abban, hogy akár százalékos, akár értékhatártól függõ változó százalékos ajánlatot tegyenek. A szolgáltatás teljeskörûségét az adott közbeszerzési eljárás során a közbeszerzés megindításától kezdve az eredményhirdetésig és a szerzõdéskötésig értelmezte.<br>
A bírálati szempontok esetében azért került elsõ helyre a "teljeskörûség" értékelése, mert ajánlatkérõ számára nem mindegy, hogy egy adott díjtétel mellett az ajánlattevõ milyen szolgáltatást vállal, hogyan szolgálja ki az ajánlatkérõt. Magában foglalja az ajánlat pl. az eljárás meghirdetését, a mûszaki egyeztetést, a dokumentáció készítését, az ajánlatok bontásának levezetését, vagy sem. Amennyiben valaki kevesebb feladatot vállal ugyanazon díjtétel mellett, azt kevésbé lehet jónak értékelni, hisz a nem vállalt munkát az ajánlatkérõnek magának kell elvégeznie. Ajánlatkérõ olyan lebonyolítót keres, aki mindennemû beszerzés lebonyolításában nagy jártassággal rendelkezik, nem csak árubeszerzés, vagy szolgáltatás, vagy építészeti lebonyolításokkal foglalkozik.<br>
Minden esetben rendelkezésükre áll a fedezet, hiszen a bonyolító a beszerzéshez kapcsolódóan kapja meg a bonyolítói díjat, amikor a beszerzésre a fedezet már rendelkezésre áll, akkor kerül kiírásra az eljárás, így a bonyolítói díj ebbõl kerül kifizetésre. Elegendõnek tartotta a felhívásban rögzíteni, hogy megbízói díj elõlegezésére nincs lehetõség, csak a teljesítést követõen 30 napos fizetési határidõ betartása mellett tudja az ellenszolgáltatást kifizetni. Álláspontja szerint a törvény lehetõséget biztosít arra, hogy a minõségbiztosítási rendszer milyenségét vizsgálja ajánlatkérõ, ez azonban nem jelenti azt, hogy kikötötték az ISO-minõsítés meglétét.<br>
Euromedic Trading Kft. ajánlattevõ érdemi észrevételében a jogorvoslati kérelem elutasítását kérte, alaptalanságra hivatkozással. Álláspontja szerint az ajánlatkérõ ajánlati felhívása a jogszabálynak megfelelõ, ezt bizonyítja az is, hogy igen nagy számban nyújtottak be ajánlatot ajánlattevõk.<br>
A kérelmezõ jogorvoslati kérelme részben alapos az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése szerint az ajánlati felhívás tartalmát – a 2. sz. mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A becsatolt iratokból megállapítható volt, hogy kétséget kizáróan a 2. sz. mellékletben meghatározott minta szerint került közzétételre az ajánlati felhívás, azonban megállapítható volt az is, hogy nem volt biztosított a felhívás tartalmát tekintve az, hogy ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése elõírja, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Nyilvánvaló, hogy ebbõl a körülírt szabályozásból valóban az következik, hogy nem kötelezõ dokumentáció készítése minden esetben, azonban a fentebb szabályozott törvényi követelményekbõl kitûnik, hogy amennyiben nem készít az ajánlatkérõ dokumentációt, akkor úgy kell meghatároznia kívánalmait a beszerzés tárgyára vonatkozóan, hogy minden potenciális ajánlattevõ – s nem csak azok; akik már a piacon részt vesznek – megfelelõ ajánlatot tehessen. Ajánlatkérõ tehát az ajánlati felhívását formailag a 2. sz. melléklet szerint készítette el, azonban pontosan mégsem határozta meg az ajánlatkérõi kívánalmat a tekintetben, hogy milyen mennyiségi követelménynek kell megfelelnie az ajánlatoknak.<br>
Az ajánlati felhívásból az sem állapítható meg, hogy valójában az ajánlatok teljeskörûségén mit ért ajánlatkérõ. Az ajánlati felhívásból az következik, amelyet alátámaszt az írásban, illetõleg a tárgyaláson szóban tett nyilatkozata, hogy valamennyi eljárási fajtára és a közbeszerzés tárgyára vonatkozóan is érti a teljeskörûséget. Ebbõl viszont az következik, hogy a Kbt. által szabályozott eljárási szakaszra érti a teljeskörûséget, azaz a közbeszerzési eljárás megindításától a szerzõdés megkötéséig.<br>
Nem feltétlenül biztos, hogy ebbõl az ajánlati felhívásból azt a következtetést is le lehet vonni, hogy a közbeszerzési eljárás elõkészítése is feladata lesz a majdani lebonyolítónak. Az ajánlati felhívásokkal kapcsolatosan az a törvényi követelmény, hogy a beszerzés tárgya és mennyisége, a beszerzéssel kapcsolatos egyéb kritériumok olyan módon kerüljenek meghatározásra, hogy mindenki által ismertek legyenek az ajánlattétel feltételei. Ez biztosítja azt, hogy ne csak esetlegesen olyan ajánlattevõ tudjon ajánlatot benyújtani, aki már korábban, akár jelen ajánlatkérõnél, akár más hasonló beszerzés tekintetében részt vett lebonyolítóként közbeszerzési eljárásban, és aki ismerheti az ajánlatkérõ beszerzõi gyakorlatát.<br>
Annál is inkább fontos a beszerzés mennyiségének meghatározása, mivel a közbeszerzési eljárást lezáró szerzõdésnek fontos tartalmi elemét jelenti a beszerzés mennyisége, tekintettel a teljesítés 2004. december 31-i véghatáridejére is. Így megalapozottnak kellett tekinteni a kérelmezõ kérelmének azon részét, melyben sérelmezte a beszerzés mennyiségének és tárgyának pontatlan meghatározását.<br>
A Döntõbizottság megállapította az iratok vizsgálata során, hogy ajánlatkérõ az elbírálási szempontokat a Kbt.-ben meghatározott módon, azaz – a 34. § (1) bekezdésére figyelemmel – a 34. § (1) bekezdés b) pontja alapján határozta meg az összességében legelõnyösebb ajánlat szempontjai szerint, és meghatározta a Kbt. 34. § (2) bekezdése szerint az általa választott elbírálási szempontokat. Azonban az ajánlati felhívás hiányosságából következõen az elsõ és legfontosabb elbírálási szempont objektíven nem alkalmas az ajánlatok érdemi összehasonlítására, mivel az ajánlati felhívás bõvebb információt nem tartalmaz az ajánlatok teljeskörûségére, így az ajánlattevõk nem tudnak arra törekedni, hogy az ajánlatkérõ kívánalmainak megfelelõen minél kedvezõbb ajánlatot nyújtsanak be és esélyük legyen arra, hogy a Kbt. 59. § (1) bekezdése szerint az összességében legelõnyösebb ajánlatot tegyék.<br>
Ehhez kapcsolódóan a jelenlegi törvényi szabályozásra figyelemmel értelmezhetetlen az ajánlatkérõnek azon értékelési szempontja, amely szerint az ajánlattevõ mûködésében eddig lefolytatott közbeszerzési eljárásokhoz kapcsolódó jogorvoslati eljárások során kivetett bírságot értékeli. Ugyanis az eddigi törvényi szabályozás szerint bírság kiszabására az ajánlatkérõ jogsértése esetében került sor. Az ajánlatkérõ és a lebonyolító közötti megbízási szerzõdés szabályozta azt, hogy a bírság kiszabása során ennek viselése hogyan történjen kettõjük jogviszonyában. Kétségtelen, hogy a módosított Kbt., amely 1999. szeptember 1-jén lépett hatályba, és a szeptember 1-jét követõ beszerzésekre kell alkalmazni, lehetõséget biztosít majd arra, hogy a döntésért felelõs személyt vagy szervezetet is bírságolhassa a Döntõbizottság, s ebbe a körbe természetesen beletartozhat majdan a lebonyolító is.<br>
Ezen beszerzésre vonatkozó törvényi szabályozás szerint az elbírálási szempontokat olyan módon kell ajánlatkérõnek meghatároznia, hogy ez objektíve alkalmas legyen az ajánlatok elbírálására, valamint az elbírálási szempontok meghatározása úgy történjen a 34. § (3) bekezdése szerint, hogy az összességében legelõnyösebb ajánlat kiválasztására, megítélésére szolgáló, a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozzanak ezek az elbírálási szempontok. Az ötödik elbírálási szempont beépítése ellentétes ezen fentebb kifejtett törvényi követelménnyel.<br>
Minderre tekintettel tehát a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a rendelkezõ részben foglalt jogsértés megtörténtét, és a 88. § (1) bekezdés c) pontja alapján megsemmisítette az ajánlatkérõ ajánlati felhívását és az azt követõ döntéseit.<br>
A kérelmezõ kérelmének további része alaptalan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetve az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a teljesítést biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Kérelmezõ azt sérelmezte, hogy az anyagi fedezet rendelkezésére állását nem igazolta ajánlatkérõ. Téves ezen megállapítása, hiszen ennek a törvény nem az igazolását írja elõ, hanem egyrészt amennyiben szükséges, akkor a közbeszerzési eljárás megindításakor annak meglétét, illetõleg az arra vonatkozó biztosítékkal kell rendelkezni, hogy majdan a teljesítés idõpontjában ez az anyagi fedezet a rendelkezésére fog állni.<br>
Ajánlatkérõ ezen törvényi követelményeknek megfelelt ajánlati felhívásának közzétételekor.<br>
Ajánlatkérõ a kérelmezõ elbírálási szempontok jogszabálysértõ voltára történõ egyéb hivatkozása is alaptalan az alábbiak szerint.<br>
Az ajánlatkérõ maga határozza meg, hogy az ajánlatokat milyen módon kívánja elbírálni, ezt rögzíti a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése. Ehhez illeszthetõ az az ajánlatkérõi kívánalom, amikor értékelni szeretné az ajánlattevõk minõségbiztosítási rendszerének meglétét. Maga kérelmezõ sem vitatja, hogy létezik olyan ajánlattevõ, aki ennek birtokában van. Ajánlatkérõ a minõségbiztosítási rendszer meglétét, minõségét e körben vizsgálhatja. Ez a követelmény nem az ajánlathoz tapadó érvényességi követelmény, hanem egyfajta értékelési szempont, ebbõl következõen olyan ajánlattevõ is beadhatja ajánlatát, aki nem rendelkezik ezzel, és így ajánlatának kedvezõbbé tételét más pontokban kell még jobban biztosítania.<br>
Az ajánlatkérõ ajánlati felhívásának 9. pontjában a pénzügyi szolgáltatás feltételeit meghatározta oly módon, hogy átutalással teljesít majd, és ezt a szolgáltatást követõ 30 napon belül teszi meg. A törvény nem határoz meg az ajánlati felhívás 9. pontja körében más többletinformáció közlését.<br>
Ajánlatkérõ ajánlati felhívásában elõírta, hogy milyen tartalommal kell és milyen formában benyújtani az ajánlatot. Formai elõírását ajánlati felhívásának 15. pontjában meghatározta oly módon, hogy az ajánlatot 3 példányban kell benyújtani. A törvény más tartalmi, formai elõírást nem tartalmaz. Így ennek elõírását nem lehet ajánlatkérõtõl megkövetelni.<br>
Az elõzõekre tekintettel tehát a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el részben a jogorvoslati kérelmet.<br>
A jogsértés megállapításra került, ily módon a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte ajánlatkérõt az eljárási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 14.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>