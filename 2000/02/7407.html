<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7407)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.235/14/1999<br>
Tárgy: Betonútépítõ Rt. jogorvoslati kérelme Csorna Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Soós Tibor ügyvéd (1094 Budapest, Tûzoltó u. 31.) ügyvéd által képviselt Betonútépítõ Nemzetközi Építõipari Rt. (1094 Budapest, Tûzoltó u. 31., továbbiakban: kérelmezõ) Csorna Város Önkormányzata (9301 Csorna, Szent István tér 22., továbbiakban: ajánlatkérõ) "önkormányzat kezelésében lévõ utak, (Prépost u. és Kmety u.) korszerûsítése és felújítási munkáinak kivitelezése" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy a beszerzés tárgyának "mechanikai stabilizáció készítése" tárgyú részére vonatkozó eljárásában ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdésére figyelemmel az 59. § (1) bekezdését, továbbá a Prépost út korszerûsítése beszerzésre vonatkozó eljárása során megsértette a Kbt. 31. § (2) bekezdésére és 52. § (2) bekezdés b) pontjára tekintettel a Kbt. 52. § (1) bekezdését, ezért az ajánlatkérõvel szemben 1 000 000 Ft, azaz egymillió forint pénzbírságot szab ki.<br>
Ezt meghaladóan a kérelmezõ jogorvoslati kérelmét elutasítja.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, az eljárás során keletkezett okirati bizonyítékok, a tárgyaláson tett szóbeli nyilatkozatok, valamint egyéb okirati bizonyítékok alapján az alábbi tényállást állapította meg.<br>
Az ajánlatkérõ a K. É. 1999. július 28. napján megjelent számában nyílt közbeszerzési eljárásra szóló felhívást tett közzé utak korszerûsítésére és felújítására. A beszerzés konkrét tárgyát az ajánlati felhívásának 3. a) pontjában az alábbiak szerint határozta meg:<br>
<br>
1. Prépost út korszerûsítése:<br>
– pályaszerkezet-csere (beton útalap, aszfalt kötõ- és kopórétegek készítése)	2480 m2<br>
– padkarendezés	2549 m2<br>
– csapadékcsatorna kiépítése <br>
    (NÁ 300 KGEM)	413 fm<br>
– csõátereszek készítése (NÁ 40 TO. beton)	222 fm<br>
– csapadékvíz-elvezetõ árok kialakítása	191 m2<br>
<br>
2. Kmety u. korszerûsítése:<br>
– útrekonstrukció<br>
(15 cm vtg. HK, 15 cm vtg. CKT, 6 cm vtg. JU–20 aszfalt; 4 cm vtg. AB–12 aszfalt)	1230 m2<br>
<br>
3. Mechanikai stabilizáció készítése:<br>
– kijelölt utcák részletezése az ajánlati dokumentáció kiírása szerint	7430 m2<br>
– padkarendezés	4100 m2<br>
– csapadékvízárok kialakítása	1800 fm<br>
Ajánlatkérõ dokumentációt is készített, amely következõ részekbõl állt:<br>
– ajánlati feltételek<br>
– Bau Markt Kft. által készített 99/01 sz. engedélyezési terve<br>
– létesítményjegyzék<br>
Az ajánlatkérõ az ajánlati dokumentációjában meglehetõs részletességgel adta meg a mûszaki leírását. A Prépost utca korszerûsítésére a Bau Markt Kft. tervdokumentációját csatolta, a Kmety utcára vonatkozóan a létesítményjegyzékben tüntette fel a mûszaki követelményeket. Mechanikai stabilizáció készítésére utcánkénti felbontásban tett elõírásokat, a szükséges méretadatokkal külön megjelölve a kátyúzás utáni felületi zárást igénylõ mûszaki létesítményi adatokat. Elõírta, hogy a fentieken túlmenõen az ajánlattevõ adjon nettó egységár ajánlatot konkrétan felsorolt utcák padkarendezésére és meglévõ maradék vízelvezetõ-tározó árkok rendezésére. Az ajánlatot tételes költségvetéssel kérte elkészíteni a teljesítési határidõkre prognosztizált áron. Az ajánlatoknak tartalmaznia kellett a földkiemelésbõl származó föld elszállítását 5 km-re, valamint a bontott aszfalt mint veszélyes hulladék újrahasznosítását. Ajánlatkérõ azt is megkövetelte, hogy a létesítményjegyzék sorrendiségét követve a külön-külön nevesített utcákra önálló és összesített ajánlatot is lehet tenni, de az utcánkénti elkülönített ajánlatok megtétele akkor is követelmény, ha összesített ajánlatot tesznek.<br>
A részajánlattétel lehetõségét az alábbi feltételekkel határozta meg ajánlatkérõ, melyet az ajánlati dokumentáció 3.1.6. pontjában kifejtett: a 3. a) pont szerinti sorrendiséget és a mûszaki tartalmat önálló részekként kezelve, továbbá a közbeszerzést érintõ ajánlati dokumentáció kiírásában részletezett önkormányzati nevesített utak tekintetében a feltételrendszer alapulvételével lehetséges az ajánlattétel.<br>
Az alapajánlaton túlmenõen a többváltozatú ajánlat is megengedett volt a közbeszerzési eljárásban.<br>
Ajánlatkérõ az összességében legelõnyösebb ajánlatot kívánta kiválasztani, ennek megítélésére szolgáló szempontok fontossági sorrendben a következõk voltak:<br>
– az ajánlott ár,<br>
– az elõzõ 3 évben végzett, az ajánlatkéréshez hasonló munkák,<br>
– az ajánlattevõ mûszaki, technikai felszereltsége, kapacitása,<br>
– az ajánlattevõ pénzügyi helyzete,<br>
– megbízhatóság, kooperációs készség, rugalmasság, fizetési feltételek,<br>
– jóteljesítési garanciák, jótállási idõ vállalása, mértéke, a kivitelezések idõtartama, pénzügyi ütemezések,<br>
– kötbérvállalások mértéke a teljesítések késedelmeire vonatkozóan,<br>
– a végrehajtásért felelõs személyek szakmai, mûszaki felkészültsége,<br>
– azoknak az alvállalkozóknak, illetõleg a teljesítésben egyébként részt vevõ személyeknek az értékelése, akiket az ajánlattevõ a közbeszerzés értékének 15%-át meghaladó mértékben igénybe kíván venni.<br>
Az ajánlatkérõ az ajánlati felhívás 15. pontjában szereplõ egyéb információk körében jelezte, hogy a nyertes visszalépése esetén a következõ legkedvezõbb ajánlatot tevõvel köt szerzõdést.<br>
Az ajánlatok bontására 1999. szeptember 7-én került sor. A következõ négy ajánlattevõ nyújtotta be ajánlatát: kérelmezõ, Magyar Aszfalt Kft., Strabag Hungária Kft., Swietelsky Útvasút Kft.<br>
Az ajánlatok beadását követõen kérelmezõ írásban kívánta az ajánlati árak tételeit pontosítani a padkarendezés és árokrendezési munkák egységárait illetõen.<br>
Az ajánlatkérõ valamennyi ajánlatot érvényesnek tekintett, azokat elbírálta, a kérelmezõ által utólagosan benyújtott árra vonatkozó pontosítást nem vette figyelembe, majd 1999. szeptember 17-én a Gyõr-Moson-Sopron Megyei Beruházási Kft. lebonyolító kihirdette a közbeszerzési eljárást lezáró döntését az alábbiak szerint:<br>
– a közbeszerzési eljárás nyertese a Swietelsky Útvasút Kft. 34 657 736 Ft-os alternatív ajánlatával és a padka- és árokrendezési feladatokra adott fajlagos bekerülési költségekkel,<br>
– a következõ legkedvezõbb, megosztva a feladatokat a Magyar Aszfalt Kft. és a Swietelsky Útvasút Kft. vagy (ha a Swietelsky Útvasút Kft. visszalép a részszerzõdéstõl is) a Magyar Aszfalt Kft.<br>
A nyertes Swietelsky Útvasút Kft.-vel a szerzõdést az ajánlatkérõ 1999. szeptember 27-én kötötte meg 39 106 001 Ft-os bruttó áron, mely ajánlati ár adódott az elfogadott ajánlati ár + a fajlagos árak alapján számított költségbõl.<br>
Kérelmezõ 1999. október 1-jén nyújtott be jogorvoslati kérelmet a Döntõbizottsághoz. Módosított kérelmében kérte, hogy a Döntõbizottság állapítsa meg a jogsértést, hozzon ideiglenes intézkedést, valamint az eljárási díj, költségek viselésére kötelezze ajánlatkérõt.<br>
Indokaként elõadta, hogy nem az összességében legelõnyösebb ajánlatot tevõt, azaz õt hirdette ki nyertesnek ajánlatkérõ, hiszen az ajánlati ára alacsonyabb volt, és egyéb szempontokból is kedvezõbb ajánlatot nyújtott be.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Elõadta, hogy kérelmezõnek a Prépost utca korszerûsítésére tett ajánlata mûszaki tartalmából hiányoztak az útszegélyek és a meglévõ burkolat bontására vonatkozó ajánlati részek, emiatt érvényes volt ugyan az ajánlata, de nem volt összehasonlítható. A jogszabályoknak megfelelõen az összességében legkedvezõbb ajánlatot tevõt hirdette ki nyertesnek az eljárás befejezéseként.<br>
Egyéb érdekeltként a Strabag Hungária Rt. a jogorvoslati kérelem tartalmával egyetértett. Továbbá bejelentette, hogy álláspontja szerint a nyertes ajánlattevõ Swietelsky Útvasút Kft. területileg illetékes építésvezetõjének felesége részt vett a dokumentáció részét képezõ engedélyezési terv Prépost utcai mûszaki tervének készítésében, mint tervezõ.<br>
A Magyar Aszfalt Kft. egyéb érdekelt is egyetértett a jogorvoslati kérelemmel. Kifogásolta, hogy a második helyezett megnevezése több változatban történt, ez pedig mind a felhívással, mind a Kbt. rendelkezéseivel ellentétes.<br>
A kérelmezõ jogorvoslati kérelme részben alapos.<br>
A Döntõbizottság elsõdlegesen megvizsgálta az ajánlatokat érvényesség szempontjából.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Ugyanezen törvényhely (2) bekezdése taxatíve felsorolja az érvénytelenségi okokat, így az 52. § (1) bekezdés b) pontja alapján érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni; d) pont alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A vizsgálata során megállapítható volt, hogy az ajánlatkérõ a Prépost utca és a Kmety utca esetében hiányolta a tételes költségvetésbõl az útszegélyekre és a meglévõ burkolat bontására adott ajánlatot, arra hivatkozással, hogy ezek a dokumentációban elõírt követelmények voltak. A mûszaki dokumentáció csak a Prépost utcára készült, ebben tételes költségvetés nem volt, de a tervekbõl és a mûszaki leírásból megállapítható az elõírt mûszaki tartalom. Az U–5 jelû tervlap szerint útszegély építése szükséges – kérelmezõ ajánlatának e részében nem költségelt útszegélyt.<br>
A mûszaki leírás 4. oldalán és a pályázati feltételek 10.1.1. pontjában elõírás a keletkezõ törmelékanyag elszállítása, elhelyezése. Az ajánlat ilyen tételt nem tartalmaz. A többi ajánlat a fenti munkákat tartalmazta.<br>
A kérelmezõ Prépost utcára tett ajánlata így nem felelt meg a dokumentáció követelményeinek, ezért az õ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel érvénytelennek kellett volna tekinteni.<br>
A Kmety utcára külön nem készült dokumentáció, az úgynevezett "Létesítményjegyzék" 2. pontja határozta meg e munkák mûszaki tartalmát. Az itt megadott mûszaki tartalmon kívül "pályázati feltételek" egyéb elõírásait kellett figyelembe venni, pl. a 10.1.1. pontot a törmelék elszállítására. A kérelmezõ ajánlata a kiírásnak nem felelt meg, mert az elõírt JU–20 6 cm-es kötõréteg helyett más minõséget, K–12 vagy K–20-at ajánlott meg, a bontott törmelékkel kapcsolatos feladatot pedig nem tartalmazták a tételek.<br>
A Kmety utcára adott ajánlata is érvénytelen volt tehát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel. A többi ajánlattevõ ajánlata megfelelt a felhívásnak. Kérelmezõ által a létesítményjegyzék 3. a) és 3. b) pontjaira adott ajánlata az ajánlatkérõ szerint is érvényes, tehát azt el kellett volna részajánlatként bírálnia.<br>
A részajánlattételnek az a lényege, hogy az ajánlatkérõ által meghatározott körben csak egy adott részre is lehet ajánlatot tenni, azonban az engedélyezett részajánlattételre figyelemmel köteles az ajánlatkérõ a részajánlatokat ajánlattevõnként értékelni és összehasonlítani.<br>
Ajánlatkérõ részajánlatonkénti összehasonlítást nem végzett, õ csak az árak alapján rangsorolt.<br>
A létesítményjegyzék 3. a)–3. b) pontjaira tett ajánlati részben az ár szempontjából a kérelmezõ 9 461 906 Ft nettó, Swietelsky Útvasút Kft. 9 315 309 Ft nettó, Strabag Hungária Rt. 9 363 282 Ft nettó, Magyar Aszfalt Kft. 7 491 963 Ft nettó árajánlatot tett.<br>
A nyertesnél tehát jobb a kérelmezõ e tekintetben, de nem õ a legjobb. Ha az egyéb elbírálási szempontokat is figyelembe vette volna ajánlatkérõ, akkor még a kérelmezõ jótállási idõben (3 év) is jobb a nyertesnél (1 év). Kötbért tekintve kérelmezõ és a nyertes az elõírtakat vállalta.<br>
A kérelmezõ az úgynevezett pályázati feltételek 10.3–10.3.1. pontjai szerinti munkákra kifejezett nyilatkozatot nem adott, amire utóbb hivatkozott, azok az egységárak a többi ajánlati költségvetésben felbukkannak, de kifejezett nyilatkozatnak nem minõsülnek a részajánlatra vonatkozóan.<br>
Kizárólag a létesítményjegyzék 3. a)–3. b) pontjaira tett ajánlata érvényes, és erre vonatkozóan kimondható, hogy kedvezõbb volt az ajánlata a nyertesnél, de a Magyar Aszfalt Kft.-é ebben a részben is a legkedvezõbb volt.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az 59. § (l) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatkérõ nem a korábban megadott elbírálási szempontok szerint értékelte a mechanikai stabilizáció készítése tárgyú részre vonatkozó ajánlatokat, így ezen eljárásával kapcsolatos döntését nem hozta meg a Kbt. követelményeinek megfelelõen, ezért a rendelkezõ részben foglalt jogsértést követte el.<br>
A kérelmezõ többi ajánlatrészre vonatkozó jogorvoslati kérelmét a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el, hiszen azok az ajánlati részek a fentebb kifejtettekre figyelemmel érvénytelenek voltak.<br>
Az ajánlatkérõi döntés jogszerûségének vizsgálata során a Döntõbizottság vizsgálata tárgyává tette továbbá a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ában szabályozott összeférhetetlenséget is.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése kimondja, hogy az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ, gazdálkodó szervezettel munkaviszonyban, vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
A becsatolt Bau Markt Kft. cégkivonatából, valamint a nyertes ajánlattevõ Swietelsky Útvasút Kft. nyilatkozatából megállapítható volt, hogy a nyertes ajánlattevõ cég Csornai Igazgatóság építésvezetõje, Borbély Sándor közeli hozzátartozója Borbély Sándornénak, aki részt vett a Prépost u. korszerûsítésével kapcsolatos engedélyezési terv készítésében, mint felelõs tervezõ.<br>
A becsatolt ajánlati dokumentáció, valamint az ajánlatkérõ tárgyaláson tett nyilatkozatából tényként megállapítható volt, hogy az ajánlati dokumentáció részét képezte a Bau Markt Kft. által készített engedélyezési terv.<br>
A hozzátartozói minõséget a polgári törvénykönyv 685. § b) pontja szabályozza a következõk szerint: hozzátartozók: házastárs, egyeneságbeli rokon, az örökbefogadott, mostoha- és nevelt gyermek, az örökbefogadó, a mostoha-nevelõszülõ, valamint a testvér, továbbá élettárs, egyeneságbeli rokon házastársa, jegyes, házastárs egyeneságbeli rokona és testvére, valamint a testvér házastársa. Fenti törvényi szabályozásból megállapítható, hogy hozzátartozónak minõsül a házastárs is.<br>
Minderre tekintettel megállapítható volt, hogy a nyertes ajánlattevõ vonatkozásában a hozzátartozói minõségre tekintettel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglalt összeférhetetlenségi ok állt fenn. Ezt az ajánlatkérõ nem vizsgálta annak ellenére, hogy a Kbt. 52. § (2) bekezdés b) pontja szerint olyan ajánlattevõ nyújtotta be ajánlatát, aki az összeférhetetlenségre tekintettel nem lett volna jogosult az eljárásban részt venni. Az ajánlatkérõ nem észlelte ezen érvénytelenséget és a Prépost u.-ra vonatkozó ajánlat tekintetében nyertesnek hirdette ki a Swietelsky Útvasút Kft.-t. Az ajánlatkérõ így tehát a Prépost u. korszerûsítésére vonatkozó ajánlatrész tekintetében elmulasztotta az összeférhetetlenséget megállapítani, így a rendelkezõ részben foglalt jogsértést követte el.<br>
A Döntõbizottság a szerzõdésmegkötésre figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírság megfizetésére kötelezte ajánlatkérõt, mely bírság mértékénél szem elõtt tartotta a Kbt. 88. § (4) bekezdésének rendelkezését, valamint azt a tényt, hogy a jogsértéssel érintett ajánlatrészre vonatkozó beszerzés értéke 19 366 000 Ft+áfa volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte ajánlatkérõt 30 000 Ft, azaz harmincezer forint igazgatási szolgáltatási díj megfizetésére.<br>
A Döntõbizottság ideiglenes intézkedést nem alkalmazott, mert annak a jogorvoslati kérelem benyújtásakor a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában foglalt törvényi feltételei nem álltak fenn.<br>
A Magyar Aszfalt észrevételével kapcsolatban a Döntõbizottság az iratok alapján észlelte, hogy ajánlatkérõ képviselõ-testülete volt jogosult a közbeszerzési eljárást lezáró döntést meghozni. Erre figyelemmel az önkormányzat képviselõ-testülete 149/1999. (IX. 9.) KTH sz. határozatával a legkedvezõbb ajánlatot tevõnek a Swietelsky Útvasút Kft.-t jelölte meg. Következõ legkedvezõbb ajánlatot tevõ személyére vonatkozóan nem hozott döntést a döntésre jogosult képviselõ-testület, így nem létezõ döntés vizsgálatára nem kerülhetett sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 12.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>