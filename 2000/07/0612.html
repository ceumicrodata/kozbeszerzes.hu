<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0612)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.271/15/1999<br>
<br>
Tárgy: Progress-B '90 Kft. jogorvoslati kérelme Pest Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Progress-B '90 Kft. (1203 Budapest, Emília u. 15., továbbiakban: kérelmezõ) Pest Megyei Önkormányzat (1052 Budapest, Városház u. 7., a továbbiakban: ajánlatkérõ) Törökbálinti Tüdõgyógyintézet épületei és hõellátási rendszere rekonstrukciójának kivitelezése tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
A Törökbálinti Tüdõgyógyintézet tulajdonosaként a Pest Megyei Önkormányzat 1999. február 12-én címzett támogatásra pályázatot nyújtott be. A helyi önkormányzatok 1999. évi új címzett támogatásáról, a helyi önkormányzatok címzett és céltámogatási rendszerérõl szóló 1992. évi LXXXIX. törvény kiegészítésérõl, valamint az államháztartásról szóló 1999. évi LIX. törvény mellékletének 21. sorszáma alattiak szerint ajánlatkérõ a pályázatot elnyerte (közzétéve 1999. június 21-én a Magyar Közlöny 54. számában), mely szerint a Pest Megyei Önkormányzat a Törökbálinti Tüdõgyógyintézet rekonstrukciós munkáira a 680 milliós Ft-os beruházási összköltségbõl 571 millió Ft támogatásban részesül, amely 3 évre (1999–2001) ütemezve vehetõ igénybe.<br>
A Pest Megyei Önkormányzat közgyûlése 127/1999. sz. KGYH határozatában a Pest Megyei Önkormányzat Törökbálinti Tüdõgyógyintézete rekonstrukciójára elfogadta a beruházási célokmányt és a programot azzal, hogy az abban meghatározott saját forrást biztosítja a saját költségvetésében az ütemezésnek megfelelõen, 2001. december 31-ig. A közgyûlés tudomásul vette, hogy a Pest Megyei Önkormányzat Tüdõgyógyintézete rekonstrukciójára az 1999. évi költségvetés rendelkezésre áll, általános tartalékában 10 millió forint saját forrás.<br>
1999. szeptember 14-én megkötésre került a finanszírozási szerzõdés, mely szerint a beruházó és a beruházást lebonyolító szerv maga a Pest Megyei Önkormányzat.<br>
A Törökbálinti Tüdõgyógyintézetet mint a létesítmény üzemeltetõjét, ajánlatkérõ 1999. április 9-én kelt levelében megbízta a beruházás elõkészítésével és lebonyolításával, oly módon, hogy igénybe vették a közbeszerzési eljárás lebonyolítása során az ÉGSZI SENIOR Kft.-t.<br>
A tárgybani közbeszerzési eljárás az 1999. június 23-án közzétett részvételi felhívással indult. A beszerzés tárgya az intézmény 5 épületét érintõ mûemléki, illetve mûemlék jellegû környezetben üzemelõ kórházegyüttes rekonstrukciós és építési munkái voltak. Fõépület esetében belsõ átalakítás, tetõtér-beépítés, homlokzatfelújítás stb.; nõvérszálló épülete vonatkozásában átalakítás, bõvítés; mûszaki és kiszolgáló épület esetében bontás, építés; laborépület vonatkozásában külsõ homlokzat felújítása; a kazánháznál kéményépítés, gépészeti berendezések telepítése.<br>
Részajánlat, illetve többváltozatú ajánlattétel lehetõségét az ajánlatkérõ kizárta.<br>
Felhívásában ajánlatkérõ meghatározta az ajánlatok elbírálásának szempontjait oly módon, hogy az összességében legelõnyösebb ajánlatot fogja kiválasztani, így megadta az elbírálási szempontok fontossági sorrendjét az alábbiak szerint:<br>
– munkaszervezés ezen feladatra (a mûködõ kórház betegellátásának zavartalanságát biztosító organizációs terv színvonala, használhatósága),<br>
– ajánlati ár és fizetési feltételek,<br>
– referenciák,<br>
– a szerzõdést biztosító mellékkötelezettségek, jótállási, szavatossági többletvállalások.<br>
1999. július 19-ig 15 részvételi jelentkezést nyújtottak be ajánlatkérõhöz. A jelentkezéseket ún. elõkészítõ bizottság értékelte, majd a döntéshozó Pest Megyei Közgyûlés elnöke 1999. augusztus 3-án döntött az alkalmas ajánlattevõkrõl, és a következõ 8 gazdálkodó szervezetet hívta fel ajánlatkérõ ajánlattételre: Architecton Rt., Bayer-Center Kft., Gen-Ép Kft., KÉSZ Kft., Középület-építõ Rt., Maszer Rt., Polaris Rt., kérelmezõ.<br>
Az ajánlati felhívásokat 1999. augusztus 6-án küldték meg az ajánlattevõknek, majd 1999. augusztus 24-én helyszíni bejárást is tartottak. Az ajánlattételhez dokumentációt bocsátottak az ajánlattevõk rendelkezésére, ebben ajánlatkérõ meghatározta az ajánlatok részletes tartalmi és formai követelményeit, illetve biztosította a jogszabály szerinti mûszaki dokumentációt.<br>
Az 1999. szeptember 20-i határidõig hét ajánlattevõ nyújtotta be ajánlatát: kérelmezõ, KÉSZ Kft., Bayer Center Kft., Architecton Rt., Gen-Ép Kft., Középület-építõ Rt., Polaris Rt. Az ajánlatokat a lebonyolító ÉGSZI-SENIOR Kft. szakvéleménye alapján, ajánlatkérõ bizottságainak véleményére is tekintettel, ajánlatkérõ nevében döntési jogosult Pest Megyei Közgyûlés elnöke elbírálta, és meghozta a közbeszerzési eljárást lezáró döntését az alábbiak szerint: a nyertes a Gen-Ép Kft., második a Bayer Center Kft., harmadik helyezett kérelmezõ.<br>
A döntést 1999. november 3-án nyilvánosan kihirdették, és a döntést írásban átadták a nyertes ajánlattevõnek. A szerzõdés aláírásra került 1999. november 5-én.<br>
A kérelmezõ 1999. november 4-én nyújtott be a Döntõbizottsághoz jogorvoslati kérelmet.<br>
Kérte, hogy a Döntõbizottság állapítsa meg az ajánlatkérõ jogsértését, szabjon ki bírságot a jogsértésért felelõs személlyel szemben, valamint kötelezze a jogsértõt az eljárási díj és költségek viselésére.<br>
Alkalmazzon ideiglenes intézkedést, melynek keretében tiltsa meg a szerzõdéskötést.<br>
Indokaként elõadta, hogy ajánlatkérõ eljárása a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#25">Kbt.) 25. §</a>-ába ütközött, hiszen az ajánlati felhívás szerint ajánlatkérõ a Törökbálinti Tüdõgyógyintézet volt, míg a közbeszerzési eljárást lezáró döntést pedig a megyei közgyûlés hozta meg. Álláspontja szerint ez az ajánlatkérõi magatartás jogszabálysértõ. Sérelmezte továbbá, hogy ajánlatkérõ nem a Kbt. 59. § (1) bekezdésére figyelemmel hozta meg a közbeszerzési eljárást lezáró döntését, azaz összességében nem a nyertes ajánlattevõ, hanem a kérelmezõ adta a legkedvezõbb ajánlatot.<br>
Ajánlatkérõ Pest Megyei Önkormányzat a jogorvoslati kérelem elutasítását kérte, alaptalanságra hivatkozással. Álláspontja szerint az engedélyezési okirattal is bizonyítottan az ajánlatkérõ a Pest Megyei Önkormányzat volt, s ily módon jogosult volt az eljárást lezáró döntést meghozni. Ez a döntés mindenben megfelelt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében meghatározott törvényi követelményeknek.<br>
A kérelmezõ jogorvoslati kérelme alaptalan.<br>
A Döntõbizottságnak elsõdlegesen abban a kérdésben kellett állást foglalnia, hogy a közbeszerzési eljárásnak ki volt az ajánlatkérõje. A becsatolt okirati bizonyítékok: a beruházási célokmány, az államkincstárral kötött, Törökbálinti Tüdõgyógyintézet rekonstrukciójára vonatkozó finanszírozási szerzõdés, Pest Megyei Önkormányzat 127/1999. sz. KGYH határozatok alapján egyértelmûen megállapítható volt, hogy az ajánlatkérõ nem más, mint a Pest Megyei Önkormányzat. Az ajánlatkérõ 1999. április 9. napján megbízást adott a tüdõgyógyintézetnek az eljárás lebonyolítására, de valójában a döntés a Pest Megyei Önkormányzat 1/1996. (II. 16.) PM sz. rendelet, mely a beruházások rendjérõl szól, illetõleg a 2/1996. (III. 14.) PMK sz. rendelet, mely a közbeszerzési eljárás egyes kérdéseirõl szól, figyelembevételével került meghozatalra.<br>
Az ajánlatkérõ önállóan jogosult eljárni, azonban bizonyos eljárási cselekmények elvégzésére megbízást adhat, mely jelen eljárásban megtörtént, és ténylegesen lebonyolítóként közremûködött a Tüdõgyógyintézet, illetõleg az ÉGSZI-SENIOR Kft. Minden eljárási cselekményt elvégezhet ajánlatkérõ, de felelõs is ebbõl következõen az eljárás jogszerûségéért. Az ajánlatkérõi minõséget támasztja alá az a tény is, hogy õ maga a közbeszerzési eljárást befejezõ szerzõdés egyik alanya. A becsatolt szerzõdésbõl megállapítható, hogy a nyertes ajánlattevõvel a megyei közgyûlés megbízottja kötötte meg a szerzõdést.<br>
Ezt követõen a Döntõbizottság vizsgálat tárgyává tette, hogy az elbírálási szempontok szerint ki adta az összességében legelõnyösebb ajánlatot. Ajánlatkérõ a részvételi felhívásban közzétett négy szempont szerint végezte az értékelést. Ehhez pontszámítást alkalmazott, amelyet az ajánlattételi idõszakban határozott meg. Azt is meghatározta, hogy az egyes szempontokon belül mit értékel, az elvárásait a dokumentációban közölte az ajánlattevõkkel.<br>
Az 1. szempontra vonatkozott a dokumentáció "Munkaszervezési leírás" c. fejezete, a 2. szempontra a dokumentáció 2. és 3. pontjában tett elõírások, a referenciák (3. szempont) vizsgálata a részvételi dokumentációban megkövetelt adatok és csoportosítás alapján történt, a 4. szempont értékelésekor pedig az ajánlati dokumentáció 3.7.–3.12. pontjában elõírt követelményekre volt tekintettel (biztosítékok, jótállás, kötbér stb.).<br>
A Döntõbizottság az ajánlatkérõi döntés vizsgálatakor azt tartotta szem elõtt, hogy az ajánlatkérõ az elbírálási szempontok szerint értékelte-e az ajánlatokat, illetõleg szem elõtt tartotta-e az elbírálási szempontok fontossági sorrendjét.<br>
Az elsõ elbírálási szempont a munkaszervezés ezen feladatra (a mûködõ kórház betegellátásának zavartalanságát biztosító organizációs terv színvonala, használhatósága) tekintetében lényeges eltérés nincs az ajánlatok között. Az ajánlatkérõ azt vizsgálta, hogy a mûködõ kórház betegellátása zavartalanságát biztosító organizációs terv színvonala, használhatósága vonatkozásában hogyan tudja ténylegesen a munkálatokat folytatni ajánlattevõ a kórház zavartalan mûködése mellett az ajánlati dokumentáció "munkaszervezési leírása" címû fejezetben történõ elvárások figyelembevételével. Kérelmezõ dolgozta ki a legrészletesebben a munkaszervezéssel kapcsolatos elképzeléseit. A nyertes és II. helyezett szintén vállalta az elõírt feltételeket, munkaszervezési ajánlatuk a felhívás szerinti igényeket kielégíti. A dokumentációban megadottak szerint a zavartalan kórházi mûködés biztosítását mind a három ajánlattevõ vállalta. Ajánlatkérõ e szempontnál csak azt értékelhette, amit a felhívás és a dokumentáció alapján vállaltak az ajánlattevõk, és e tekintetben nincs különbség az ajánlatok között.<br>
A második elbírálási szempont az ajánlati ár és fizetési feltételek tekintetében:<br>
a nyertes ajánlati ára (bruttó)	437 228 789 Ft,<br>
<br>
2. helyezett	427 321 616 Ft,<br>
kérelmezõ	472 580 659 Ft.<br>
A fizetési feltételekben mindenki a felhívás feltételeit vállalta.<br>
Kérelmezõ jelentõsen nagyobb ellenszolgáltatást vállalt, mint a nyertes és a II. helyezett, ezért ajánlata e szempontból kedvezõtlen.<br>
A referenciák mint harmadik elbírálási szempont tekintetében vizsgálat tárgyát képezte a részvételi jelentkezésekben megadott, az elmúlt 3 évre vonatkozó és a folyamatban lévõ referenciák, köztük az ajánlatkérõ teljesítési helyén végzett munkák, egészségügyben végzett munkák, mûemléki létesítményeken végzett munkák és egyéb referenciák.<br>
A kérelmezõ 5 db egészségügyi referenciával rendelkezett, melybõl egyet helyben végzett. Mûemléki referenciája 3 db, egyéb referenciája befejezett 2 db, míg folyamatban lévõ ugyancsak 2 db referenciája került bejelentésre. Ezen referenciák értéke 29 M Ft-tól 325 M Ft-ig terjedõ volt.<br>
A nyertes ajánlattevõ 4 db egészségügyi referenciát, 2 db mûemléki, 4 db egyéb befejezett referenciát mutatott be, 25 M Ft-tól 438 M Ft értéig.<br>
A második legkedvezõbb ajánlatot tevõ 4 db egészségügyi referenciával, 2 db mûemléki, 6 egyéb befejezett és 5 db folyamatban lévõ referenciát mutatott be, melyek értéke 15 M Ft-tól 849 M Ft-ig.<br>
A Döntõbizottság álláspontja szerint nincs számottevõ különbség a nyertesek és a kérelmezõ referenciája között, így azonos színvonalúnak kell tekinteni ezen szempontból az ajánlatokat, tekintettel arra is, hogy a referenciák vizsgálatának az elõminõsítési szakaszban volt létjogosultsága.<br>
A negyedik, a szerzõdést biztosító mellékkötelezettségek, jótállási, szavatossági többletvállalások tekintetében az alábbiakban hasonlította össze a Döntõbizottság az ajánlatokat:<br>
	1.	2.	kérelmezõ<br>
jótállási idõ	36 hó	24 hó	24 hó<br>
késedelmi kötbér	100 E Ft	100 E Ft	150 E Ft<br>
hibás telj. esetén	25%	30%	25%<br>
egyebekben ezt meghaladóan az ajánlatkérõ által e körben elõírt feltételeket mindannyian vállalták.<br>
A nyertes és a kérelmezõ ezen szemponton belül is lényegében egyenértékû ajánlatot tett a Döntõbizottság álláspontja szerint, ezen belül a hosszabb jótállási idõ a nyertes ajánlatát tette kedvezõbbé.<br>
A Döntõbizottság nem tudta figyelembe venni kérelmezõ azon ajánlatát, mely azon többletvállalásra irányult, hogy az ajánlatkérõ által kért jóteljesítési garancia második évére vonatkozó 4,5 millió forintot felajánlja a tüdõgyógyintézetnél mûködõ alapítvány részére, a gyógyítómunkát segítõ mûszerek beszerzésére. Helyes volt ajánlatkérõ döntése, amikor ezt a felajánlást nem vette figyelembe, hiszen nem volt közvetlen, semminemû kapcsolatban a közbeszerzés tárgyával, és ily módon nem befolyásolta az ajánlati árat sem. Tekintettel arra, hogy ajánlatkérõ ezen ajánlati rész miatt az ajánlatot nem tekintette érvénytelennek, így ezt a kérdéskört a Döntõbizottság nem vizsgálta, elfogadta kérelmezõ ajánlatát érvényesnek.<br>
Összegezve: az l. és 3. szempontból az ajánlatok egyenértékûek, a 2. és 4. szempontból pedig a nyertes ajánlat a kedvezõbb, míg a II. helyezett ajánlat a 2. szempontból kedvezõbb, a 4. szempontból pedig szintén egyenértékû a kérelmezõvel.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike – jelen esetben az összességében legelõnyösebb ajánlat kiválasztása – szerint a legelõnyösebb ajánlatot tette.<br>
Megállapítható volt, hogy ajánlatkérõ a fenti törvényhelyben foglaltaknak megfelelõen hozta meg az eljárást lezáró döntését.<br>
Minderre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet mint alaptalant elutasította. Jogsértés megállapításra nem került, így a rendelkezõ részben foglaltak szerint döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 16.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>