<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0613)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.311/9/1999<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Videoton Holding Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnökének a Videoton Holding Rt. (8000 Székesfehérvár, Berényi út 72–100., képviseli: dr. Cser Palkovics András jogi elõadó, a továbbiakban: ajánlatkérõ) "Logisztikai központ céljára csarnok építése" tárgyú közbeszerzési eljárása ellen hivatalból indított jogorvoslati eljárást – hatáskörének hiánya miatt – megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. október 6-án keltezett ajánlati felhívást küldött október 7-én faxon négy ajánlattevõnek, akik a következõk: Alba Regia Rt., FETÉV-SZER Kft., MULTI-PLAN Kft., Penta Kft. A felhívás szerint – a dokumentáció alapján – kért ajánlatot logisztikai központ céljára létesülõ acélszerkezetû csarnok építésére. A közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja alapján kívánta lefolytatni.<br>
Az október 22-i határidõig 3 ajánlat érkezett a következõktõl: Alba-Regia Rt., MULTI-PLAN Kft., Penta Kft. 1999. november 11-én értékelte ajánlatkérõ az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete kitöltésével. Az Alba-Regia Rt. lett az eljárás nyertese, errõl a döntésrõl még ugyanezen a napon faxon értesítették az ajánlattevõket. Ajánlatkérõ november 15-én intézkedett az eljárás eredményének közzétételérõl.<br>
A hirdetmény közzététele nélküli tárgyalásos eljárás indításáról a Döntõbizottság elnökét ajánlatkérõ csak 1999. november 8-án, a munkaidõ lejártát követõen, az esti órákban faxon értesítette.<br>
A közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének c) pontjára alapított eljárását ajánlatkérõ azzal indokolta, hogy a Gazdasági Minisztérium és a Földmûvelésügyi és Vidékfejlesztési Minisztérium közös pályázatot hirdetett ipari park infrastruktúra- és logisztikai központok fejlesztése tárgyában. A pályázattal megszerezhetõ közbeszerzési értékhatár feletti támogatás – a beruházás összköltségének 25%-a – elnyerésének feltétele, hogy a pályázat közbeszerzési eljárás eredményeként létrejött kivitelezési szerzõdéseken alapuljon. A pályázat benyújtásának határideje 1999. október 31-e volt.<br>
A Döntõbizottság elnöke az ajánlatkérõ által indított közbeszerzési eljárásról november 9-én szerzett tudomást, és a törvényes határidõn belül 1999. november 24-én jogorvoslati eljárás indítását kezdeményezte, egyrészt a hirdetmény közzététele nélküli tárgyalásos eljárás indításáról szóló értesítés késedelmes megküldése miatt, másrészt álláspontja szerint a tárgyalásos eljárás alkalmazásának feltételei nem állnak fenn.<br>
Ajánlatkérõ érdemi észrevételében elõadta, hogy a Videoton Holding Rt. mint magáncég, nem tartozik a Kbt. hatálya alá. A közbeszerzési eljárás indítása azért volt szükséges, mert a pályázattal megszerezhetõ közbeszerzési értékhatár feletti támogatás elnyerésének feltétele, hogy a pályázat közbeszerzési eljárás eredményeként létrejött kivitelezési szerzõdéseken alapuljon.<br>
A pályázatot benyújtották, 1999. december 2-án a minisztérium arról értesítette ajánlatkérõt, hogy a pályázatot befogadásra alkalmasnak találta, az elbírálás jelenleg is folyamatban van.<br>
Az ajánlatkérõ a beruházást az állami támogatástól függetlenül is megvalósítja, a támogatás elnyerése esetén a támogatás összegére pedig csak a beruházás megvalósítását követõen tarthat igényt.<br>
Ajánlatkérõ álláspontja szerint a Döntõbizottság elnöke késedelmesen indította meg a jogorvoslati eljárást, mert az értesítést november 8-án küldte meg a bizottság elnöke részére, ezzel szemben az eljárás indítására 1999. november 24-én került sor.<br>
Ajánlatkérõ nem vitatta a közbeszerzési eljárás megindításáról szóló értesítés késedelmes megküldésének tényét.<br>
A tárgyalásos eljárási fajta alkalmazásának feltételei fennálltak, hiszen más eljárási fajta alkalmazása esetén a pályázat benyújtásának határidejéig a közbeszerzési eljárást nem lehetett volna lefolytatni. Az építkezés elkezdése és befejezése csak igen késedelmesen valósítható meg, tehát a mûszaki szempontok indokolták az ez év végi munkakezdést.<br>
A Döntõbizottságnak elsõdlegesen abban a kérdésben kellett állást foglalnia, hogy a Döntõbizottság elnöke részérõl a jogorvoslati eljárás kezdeményezésére határidõben került-e sor.<br>
Ajánlatkérõ az értesítést a közbeszerzési eljárás indításáról 1999. november 8-án, a munkaidõ lejártát követõen küldte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint, ha a bizottság elnöke a hirdetmény közzététele nélküli tárgyalásos eljárás megkezdésérõl küldött iratok vizsgálata során megállapítja, hogy megalapozottan feltételezhetõ a közbeszerzési eljárás alapelveinek vagy szabályainak megsértése, az eljáró közbeszerzési biztosok kijelölésével megindítja a bizottság hivatalból történõ eljárását.<br>
A fentiek alapján az eljárás indításáról történõ tudomásszerzés a Döntõbizottság elnöke számára november 9-én következett be.<br>
A jogorvoslati eljárás kezdeményezésére 1999. november 24-én került sor, azaz a törvényes határidõn belül.<br>
A Döntõbizottságnak másodlagosan abban a kérdésben kellett állást foglalnia, hogy ajánlatkérõre kiterjed-e a Kbt. személyi és tárgyi hatálya. A Kbt. l. § d) pontja szerint e törvény hatálya alá tartoznak a következõ szervezeteknek a 2. § (1) bekezdése szerinti beszerzései: "a támogatásban részesített – az a)–c) pont hatálya alá nem tartozó – szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt, és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni".<br>
Ajánlatkérõ jelen beszerzése tekintetében a Kbt. l. § d) pont alá tartozó szervezetté akkor válik, ha a támogatást elnyerte. A közbeszerzési eljárás akkor indítható, ha a megvalósítására ajánlatkérõ rendelkezik a fedezettel (vagy annak biztosítékával) és a szerzõdés megkötéséhez szükséges engedélyekkel. Ajánlatkérõ – mindaddig, amíg a támogatás odaítélésérõl a támogatást nyújtó õt hivatalból nem értesíti – nem tekinthetõ a Kbt. 1. § d) pont szerinti szervezetnek.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdése szerint e törvény szabályai szerint jogosult eljárni<br>
a) az 1. §-ban meghatározott szervezet a (3) bekezdés szerinti értékhatár alatti értékû – a központosított közbeszerzés hatálya alá nem tartozó – beszerzése során;<br>
b) az 1. § e) pontja szerinti szervezet a közszolgáltató tevékenységével közvetlenül össze nem függõ beszerzése során.<br>
Ajánlatkérõ e körbe sem sorolható, így önként sem alkalmazhatja beszerzése során a Kbt. szabályait.<br>
Ajánlatkérõ azonban, amennyiben elnyeri a támogatást és a támogatás összege eléri a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja szerinti értékhatárt, köteles lesz a beruházás kivitelezésére vonatkozó szerzõdés megkötése elõtt közbeszerzési eljárást folytatni. A jelen eljárás tehát nem volt közbeszerzési eljárás, azt utólag, a támogatás elnyerését követõen sem lehet annak minõsíteni.<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg. E szerint: A közbeszerzésekkel kapcsolatos jogorvoslat körében a bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
(2) A bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
(3) A bizottság hatáskörébe tartozik a törvényt önként alkalmazó, valamint – ha törvény így rendelkezik – a 6. § i) pontja szerinti szerzõdéskötési szabályt alkalmazni köteles szervezet (személy) (1) bekezdésnek megfelelõ jogsértésével kapcsolatos jogvita elbírálása.<br>
A Döntõbizottság csak a hatáskörébe tartozó ügyek elbírálására jogosult.<br>
Jelen ügyben – tekintettel arra, hogy a beszerzés nem közbeszerzés – a Döntõbizottság nem rendelkezik hatáskörrel, és nem vizsgálhatja az ajánlatkérõ által lefolytatott eljárás jogszerûségét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 18.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>