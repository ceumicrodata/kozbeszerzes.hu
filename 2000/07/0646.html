<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (0646)
</b></h2><FONT size=3><i><u></i></u><br>
Kf.I.27.623/1999/4. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága dr. Mancsinczky László (4032 Debrecen, Pallagi u. 13.) ügyvéd által képviselt Debreceni Gyógyfürdõ Kft. (4032 Debrecen, Pallagi u. 13.) felperesnek, dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében a Fõvárosi Bíróság 1999. január 26. napján kelt 8.K.31.615/1998/5. számú ítélete ellen az alperes részérõl 2. sorszám alatt benyújtott fellebbezése folytán az alulírott napon tartott nyilvános tárgyalás alapján meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bírósági ítélet nem fellebbezett rendelkezését nem érinti, fellebbezett rendelkezését megváltoztatja, és a felperes keresetét teljes egészében elutasítja.<br>
Kötelezi a felperest, hogy 15 nap alatt fizessen meg az alperesnek 10 000 (tízezer) forint együttes elsõ- és másodfokú perköltséget.<br>
Kötelezi a felperest, hogy a tárgyi illetékfeljegyzési jog folytán le nem rótt további 3000 (háromezer) forint kereseti és 13 500 (tizenháromezer-ötszáz) forint fellebbezési illetéket – az illetékhivatal külön felhívására – az államnak fizessen meg.<br>
Ez ellen az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes a K. É. 1998. július 15-i 28. számában nyílt közbeszerzési eljárásban az objektumainak az õrzésére, a mûködésével kapcsolatos rendészeti, vagyonvédelmi feladatok hároméves ellátására tett közzé ajánlati felhívást.<br>
A felhívás 11. pontjában elõírta, hogy a pénzügyi, gazdasági és mûszaki alkalmasság igazolására milyen okiratokat kér az ajánlathoz csatolni.<br>
A 13. pont szerint az ajánlatkérõ az összességében legelõnyösebb ajánlatot kívánta kiválasztani az elbírálási szempontok sorrendjének megjelölésével.<br>
1998. szeptember 1-jei eredményhirdetésekor a felperes nyertesként a Kelemen Védelem Õrzõ-Védõ Szolgáltató Kft.-t hirdette ki. A nyertes pályázatából a helyi adókról szóló, továbbá az elkülönített állami pénzalapokat kezelõ szervezetek igazolásai hiányoztak.<br>
A hét ajánlattevõ közül az egyik, a Tompító Személy és Biztonság Szolgáltató Kft. (a továbbiakban: kérelmezõ) jogorvoslati kérelmében annak megállapítását kérte, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59.  </a>(1) bekezdésében foglaltakat, tekintettel arra, hogy nem a legelõnyösebb ajánlatot tevõt hirdette ki nyertesnek.<br>
Az alperes az 1998. szeptember 28. napján kelt D.199/13/1998. számú határozatával megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésére, az 52. § (2) bekezdésének d) pontjára, az 53. § (2) bekezdésére tekintettel a Kbt. 59. § (1) bekezdését, ezért vele szemben 2 000 000 forint bírságot szabott ki, és kötelezte az igazságszolgáltatási díj megfizetésére.<br>
A határozat indokolása szerint a kérelem azért volt alapos, mivel a felperes az eljárás során csak egy ajánlatot nyilvánított érvénytelennek, holott a kérelmezõnél és a nyertesnél is hiányoztak a felhívásban elõírt különbözõ igazolások. Így a felperes hiányosságok ellenére elbírált  és érvényesnek tekintett olyan ajánlatokat, amelyek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint érvénytelennek minõsülnének, hiszen nem feleltek meg a felhívásban és a dokumentációban meghatározott feltételeknek. A jogsértés jogkövetkezménye a kiszabott bírság, amelynek mértéke a Kbt. 88. § (4) bekezdésében meghatározott 30%-kal szemben mintegy 7,7%.<br>
A felperes keresetében elsõdlegesen az alperesi határozat megváltoztatását és a marasztaló rendelkezések mellõzését kérte, másodlagosan a jogsértés megállapítása esetére a pénzbírság kiszabásának mellõzését, illetve mérséklését kérte. A felperes kereseti álláspontja az volt, hogy az alperesi határozat azért jogsértõ, mert a jogorvoslati kérelmen túlterjeszkedve érvénytelenség címén állapította meg az elkövetett jogsértést. A felperes arra is hivatkozott, hogy a pénzbírság kiszabásának feltételei még a jogsértés megállapítása esetén sem álltak fenn, egyébként a pénzbírság összegét túlzottnak tekintette, melynek megfizetése mûködését ellehetetlenítené.<br>
Az alperes a kereset elutasítását kérte és fenntartotta a határozatában foglaltakat.<br>
Az elsõfokú bíróság ítéletével az alperes keresettel támadott határozatát részben a pénzbírságot kiszabó részében megváltoztatta, e rendelkezést mellõzte, ezt meghaladóan a felperes keresetét elutasította. Az ítélet megállapította, hogy a peres felek a perköltségeiket maguk viselik, a felperest 3000 forint részilleték fizetésére kötelezte.<br>
Az elsõfokú bíróság a felperes keresetét részben tekintette alaposnak.<br>
Az elsõfokú bíróság a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése, 34. § (1) bekezdése, 43. § (1) bekezdése, 52. § (2) bekezdés d) pontja és 53. § (2) bekezdésének egybevetésébõl azt a következtetést vonta le, hogy az eljárás nyertese az lehet, akinek az ajánlatát a Kbt. 52. § (2) bekezdés d) pontja szerint nem kell érvénytelennek tekinteni, és aki a megadott fontossági sorrend szerinti legkedvezõbb ajánlatot teszi. Ebbõl következõen az alperes a Kbt. 59. § (1) bekezdése megsértésére vonatkozó jogorvoslati kérelem kapcsán megalapozottan vizsgálódhatott arról, hogy a vitatott ajánlat érvénytelen-e vagy sem. Érvénytelen ajánlatot tevõ ugyanis az eljárás nyertese nem lehet, függetlenül attól, hogy esetlegesen az elbírálási szempontoknak megfelelt-e vagy sem. Az elsõfokú bíróság ítéletében megállapította az alperessel egyezõen, hogy sem a nyertes pályázó, sem a jogorvoslati kérelmezõ ajánlata nem volt érvényes, ezért az alperes helytállóan jutott arra a következtetésre határozatában, hogy a felperes a Kbt. 59. § (1) bekezdését döntésével megsértette.<br>
Ezt követõen az elsõfokú bíróság ítéletében a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ában foglalt rendelkezések értelmezésével értékelte a törvény megsértése esetén alkalmazható jogkövetkezményeket. Az elsõfokú bíróság megállapította, hogy a bírság kiszabásának feltétele a jogellenesség mellett az, hogy a közbeszerzési folyamat legalább a döntésig jusson el, vagy a felek között a szerzõdés létrejöjjön. Az ajánlatkérõvel szembeni pénzbírság kiszabásának pedig további feltétele, hogy az ajánlattevõt a közbeszerzési eljárástól eltiltsák. Az elsõfokú bíróság álláspontja szerint ugyanis csak így értelmezhetõ a Kbt. 88. § (4) bekezdése, az (5) bekezdés rendelkezésével egybevetve. Megállapította az elsõfokú bíróság azt is, hogy e törvényi rendelkezés szövege és az e szakaszhoz fûzõdõ indokolás között lényeges eltérés mutatkozik; az indokolás szerint ugyanis a szerzõdéskötõ ajánlatkérõvel szembeni bírság alkalmazásának csak egy feltétele van, éspedig az, hogy vele szemben valamely magatartása miatt a jogsértés megállapítható legyen. A törvényi szövegezés szerint azonban a pénzbírság alkalmazásának két együttesen fennálló feltétele van, egyfelõl az eljárás jogellenességének megállapítása, másfelõl az ajánlattevõ eltiltása.<br>
A perbeli esetben az ajánlattevõt a közbeszerzési eljárásból a jövõre nézve nem zárták ki, ezért az elsõfokú bíróság álláspontja szerint a bírság kiszabásának törvényi feltételei a felperessel szemben nem álltak fenn. Ezért a felperes keresete részben alapos volt, a pénzbírság kiszabása tekintetében az elsõfokú bíróság az alperesi határozatot megváltoztatta és a pénzbírság kiszabását mellõzte.<br>
Az elsõfokú ítélet felperesi keresetet elutasító rendelkezése ellen a felek nem fellebbeztek, e tekintetben a Legfelsõbb Bíróság az elsõfokú bíróság ítéletét nem bírálta felül.<br>
Az elsõfokú ítélet bírsággal kapcsolatos rendelkezése ellen az alperes fellebbezett, kérte az ítélet e rendelkezésének megváltoztatását és a felperes keresetének teljes elutasítását. Az alperes a Legfelsõbb Bíróság felhívására kiegészítõ beadványában felsorolta azokat a legfelsõbb bírósági döntéseket, amelyek a bírsággal kapcsolatos jogi álláspontját alátámasztják.<br>
A fellebbezés alapos.<br>
Az alperes helytállóan hivatkozott fellebbezése kiegészítésében arra, hogy a Legfelsõbb Bíróság már számos döntésében (p1. Kf.I.28.091/1997/3., Kf.I.28.872/1998/3., Kf.II.28.757/1997/3. stb. rámutatott arra, hogy az elsõfokú bíróság téves álláspontot foglalt el a bírságolással kapcsolatos kérdésben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a bizottság határozatában bírságot szabhat ki az e törvény szabályait megszegõ szervezet, vagy a szervezettel jogviszonyban álló, a jogsértésért felelõs személlyel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (4) bekezdése értelmében a bírság kiszabásának két feltétele van: nevezetesen az (1) bekezdés f) pontja szerinti bírság kiszabására csak abban az esetben kerülhet sor, ha a bizottság a közbeszerzési eljárást lezáró döntést, vagy a közbeszerzési szerzõdés megkötését követõen az eljárás jogellenességét állapította meg, továbbá, ha az (1) bekezdés e) pontja szerint az ajánlattevõt eltiltotta a közbeszerzési eljárásban való részvételtõl.<br>
Ezek – szemben az elsõfokú bíróság álláspontjával – nem konjuktív, hanem alternatív feltételek, bekövetkezésük tehát külön-külön is alapul szolgálhat bírság kiszabására. A két feltétel közötti különbség abban áll, hogy a jogellenesség megállapításakor a bírság az eljárásban részt vevõ valamennyi, a Kbt. szabályait megszegõ szervezet, vagy a szervezettel jogviszonyban álló, a jogsértésért felelõs személlyel szemben kiszabható, míg a kizárás esetén csak az ajánlattevõ sújtható bírsággal.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében írt "továbbá kifejezés értelmezését a Fõvárosi Bíróság valóban helytelenül alkalmazta".<br>
A bírság összegszerûségével kapcsolatban a Legfelsõbb Bíróság hangsúlyozza, hogy kiszabott bírság összege a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdés utolsó mondatában írtakhoz képest nem volt jogszabálysértõ. Ennek alapján a mérlegeléssel megállapított bírság megváltoztatására a bíróságnak lehetõsége nem volt.<br>
Mindezekre tekintettel a Legfelsõbb Bíróság a Pp. 253. § (2) bekezdése alapján a Fõvárosi Bíróság ítéletének megfellebbezett rendelkezését megváltoztatta, és a felperes keresetét teljes egészében elutasította.<br>
A pervesztes felperes a Pp. 78. § (1) bekezdése alapján köteles együttes elsõ- és másodfokú perköltség fizetésére.<br>
A tárgyi illetékfeljegyzési jog folytán le nem rótt további kereseti és fellebbezési eljárási illeték megfizetésére a felperes a 6/1986. (VI. 26.) IM rendelet 13. § (2) bekezdése alapján köteles.<br>
<br>
Budapest, 1999. november 8.<br>
<br>
Dr. Rakvács József s. k.	Dr. Danziger Éva s. k.<br>
tanácselnök	elõadó bíró<br>
<br>
Dr. Kovács Ákos s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>