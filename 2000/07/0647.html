<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (0647)
</b></h2><FONT size=3><i><u></i></u><br>
Kf.I.27.293/1999/3. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága dr. Solt Anna ügyvéd által képviselt Országos Egészségbiztosítási Pénztár (1139 Budapest, Váci út 72/A) felperesnek, a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perben, mely perbe az alperes pernyertessége érdekében beavatkozott dr. Juhász János (6722 Szeged, Kálvária sgt.) ügyvéd által képviselt NOVOMED Kft. (1115 Budapest, Fraknó u. 4.) I. r., és dr. Pongrácz Tibor (1052 Budapest, Szervita tér 4. II/3.) ügyvéd által képviselt HUNGARMED Kft. (1119 Budapest, Pajkos u. 23.) II. r. beavatkozók, a Fõvárosi Bíróság 1998. október 20. napján kelt 8.K.30.593/1998/7. számú ítélete ellen a felperes részérõl 8. sorszám alatt benyújtott fellebbezés folytán az alulírott napon tartott nyilvános tárgyalás alapján meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 15 nap alatt fizessen meg az alperesnek 10 000 (tízezer) forint másodfokú perköltséget. A felperes személyes illetékmentessége folytán le nem rótt illetéket az állam viseli.<br>
Ez ellen az ítélet ellen további fellebbezésnek nincs helye.<br>
<br>
INDOKOLÁS<br>
<br>
Jelen peres eljárás elõzménye az volt, hogy a felperes a K. É. 1997. augusztus 21-i 32. számában nyílt közbeszerzési eljárás keretében a dokumentációban tételesen meghatározott felnõtt-, gyermek-, valamint csecsemõ- – szilikonmembrán, illetve kapillárismembrán típusú, minimum- és maximummennyiség közötti – oxygenátor és csõkészlet beszerzésére tett közzé felhívást. A felperes az 1997. szeptember 22-i levelében az ajánlattevõkkel közölte, hogy nem kötelezõ FDA-engedély csatolása, a 2,0 m2-es membránfelület méretét 1,9 m2-re módosította, ezeknek a feltételeknek a megváltoztatását a K. É.-ben nem tette közzé.<br>
Jogorvoslati kérelemre indult eljárásban az alperes 1997. október 10. napján kelt 201/1997. határozatával megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését és marasztalta az eljárási költségekben. E határozat felülvizsgálatára irányuló perben a Fõvárosi Bíróság az 1998. március 15. napján kelt és jogerõre emelkedett 8.K.31.211/1997/4. számú ítéletével részben megváltoztatva az alperes határozatát, a jogsértés megállapítása mellett további jogkövetkezményként, nem érintve a már létrejött szerzõdést, a felperest a közbeszerzési eljárás folytatásától eltiltotta és a közbeszerzéssel kapcsolatos döntéseit megsemmisítette.<br>
A felperes közbeszerzési eljárásával kapcsolatosan több jogorvoslati kérelem is érkezett az alpereshez. Így az alperes az 1997. november 14. napján kelt D.215/15/1997. számú határozatával a felperesnek az egyik ajánlattevõ, az OMKER Rt.-re vonatkozó döntését semmisítette meg, mely határozat felülvizsgálatára indult perben a bíróság az elállás folytán a pert megszüntette.<br>
Újabb jogorvoslati kérelem kapcsán az alperes 1997. november 26. napján kelt D.226/12/1997. számú határozatával azt állapította meg, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdés b) pontját, az 56. § (1) bekezdését, az 59. § (1) bekezdését és a 63. § (2) bekezdését. E határozat bírósági felülvizsgálatával kapcsolatos perben a Fõvárosi Bíróság 8.K.30.623/1998/4. szám alatt 1998. október 20-án kelt ítéletével a felperes keresetét elutasította. Ez az ítélet még nem jogerõs, fellebbezés folytán.<br>
E bírósági döntést megelõzõen a felperes a K. É.-ben közzétette, hogy a közbeszerzési eljárást eredménytelennek nyilvánította. A felperes a korábbi nyílt eljárás ajánlattevõinek 1998. február 2-án hirdetmény közzététele nélküli tárgyalásos gyorsított közbeszerzési eljárásra küldött felhívást, 800 db felnõttoxygenátor és a hozzá tartozó csõkészletek beszerzésére. A felhívás szerint a teljesítés a szerzõdés mellékletében megadott szívcentrumokban történik, a teljesítés határideje úgy alakult, hogy az elsõ szállítást a teljes mennyiség 30%-ára kellett teljesíteni, a fennmaradó részt pedig havi ütemezésben. Az elbírálási szempont: a legalacsonyabb összegû ellenszolgáltatás és a szállítási határidõ sorrendjében volt megadva.<br>
A felperes 1998. február 5-én arról értesítette a meghívottakat, hogy a mûszaki feltételek 9. pontját akként változtatja meg, hogy az osztottkamrás oxygenátorokra tett ajánlattétel nem kizárt.<br>
A felperes 1998. február 10-én értesítette az ajánlattevõket a csõkészlet, a raktári kapacitás és a sürgõsségi szállítás értelmezésérõl és megküldte a csõkészletrajzokat.<br>
A felperes 1998. február 19-én bontotta fel az ajánlatokat és tartotta meg a tárgyalást. A bontáskor három cég számára 14 napos határidõvel hiánypótlási lehetõséget biztosított. A szakmai értékelés után egyenként tárgyalt az ajánlattevõkkel, majd a véglegesen módosított ajánlatok ismertetése után a felperes egymás közt, egyenlõ arányban nyertesnek hirdette ki az OMKER Rt.-t, a BIOMEDICA Kft.-t és a PLANMED Kft.-t.<br>
Az I. és II. r. beavatkozók jogorvoslati kérelmére az alperes az 1998. április 2-án kelt D.38/14/1998. számú határozatában megállapította, hogy a felperes megsértette a közbeszerzésekrõl szóló 1995. évi XL. törvényt (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. (</a>1) bekezdését, a 72. § (1) és (4) bekezdését, valamint az 56. § (1) és 59. § (1) bekezdését, ezért vele szemben 5 000 000 forint bírságot szabott ki és kötelezte az igazgatásszolgáltatási díj megfizetésére. Egyéb tekintetben a jogorvoslati kérelmeket elutasította.<br>
Az alperes határozatában az I. r. kérelmezõ jogorvoslati kérelmét alaptalannak minõsítette, megállapította, hogy a felperes 1998. január 28-án a BIOPRO GmbH-tól olyan ajánlatot kapott rövid távra oxygenátorok szállítására, mellyel a felperes helyzete megfelelt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontjában foglaltaknak, azaz a kedvezõ feltételek csak rövid ideig álltak fenn, így más típusú nyílt el- járással ezek a feltételek meghiúsultak volna, tehát jogosult volt a tárgyalásos eljárás alkalmazására, ezzel az esélyegyenlõség feltételei nem sérültek.<br>
Egyebekben az alperes a jogorvoslati kérelmeket alaposnak találta, megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1)–(4) bekezdéseiben szabályozott gyorsított eljárás meghirdetésére a felperes nem volt jogosult, tekintettel arra, hogy az ajánlatkérõ felperes a korábbi nyílt eljárást a Kbt. szabályainak megszegésével folytatta le, ezért a felperesnek felróható okból hiúsult meg a korábbi eljárás, így nem alkalmazhatta a gyorsított eljárás szabályait. Ezen túl a felperes megsértette a Kbt. 72. § (4) bekezdésében foglaltakat, miután a faxon küldött okiratokat az ajánlattevõknek nem küldte el ismételten postai úton. Megsértette a felperes a Kbt. 24. § (1) bekezdésében foglaltakat is, tekintettel arra, hogy a tárgyaláson három ajánlattevõnek 14 napos hiánypótlási határidõt biztosított, majd ennek leteltét nem várva meg, mégis eredményt hirdetett és szerzõdést kötött.<br>
Az alperes megállapította azt is, hogy nem az értékelési szempontok szerint választotta ki a nyertest sem.<br>
A felperes pontosított keresetében az alperesi határozat részbeni megváltoztatását és a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1), 72. § (1), 56. § (1) és 59. § (2) bekezdése tekintetében történõ rendelkezések hatályon kívül helyezését kérte. A felperes álláspontja az volt, hogy ezeket az idézett rendelkezéseket az eljárása során nem sértette meg, a sürgõsséget indokoló körülmények nem eredtek az õ mulasztásából, tekintettel arra, hogy maga nyilvánította eredménytelenné a korábbi saját eljárását.<br>
A Fõvárosi Bíróság 8.K.31.211/1997. számú ítéletében maga is megállapította, hogy a Döntõbizottság 1997. október 10-én kelt határozata megsértette a Kbt.-t, holott ekkor még lett volna lehetõség nyílt eljárás lefolytatására. Mulasztásuk azért sem állt fenn, mert 1998. januárra emelték meg a szívmûtétekre fordítható költségvetési költségkeretet, erre az idõpontra megnõtt az oxygenátorokra vonatkozó igény. Nem került megsértésre a Kbt. 24. § (1) bekezdése, mivel az ajánlati felhívásban is szerepelt, hogy csak ORKI-engedéllyel rendelkezõ eszközöket kíván vásárolni. Az ORKI-engedély megléte vagy nem léte tekintetében több cég bizonytalan volt, a hiánypótlást a Döntõbizottság ajánlata alapján rendelte el a felperes.<br>
Nem vitatta a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(4) bekezdésének megsértését, ez azonban minden ajánlattevõre vonatkozott, így senki nem került a másikkal ez okból hátrányba. A felperes sérelmezte, hogy a Döntõbizottság megsértette a Kbt. 86. § (2) bekezdését, 30 napon belül ugyanis nem hozott döntést. Az alperes a kereset elutasítását kérte, és fenntartotta a határozatában foglaltakat.<br>
A beavatkozók ugyancsak a kereset elutasítását kérték.<br>
Az elsõfokú bíróság 7. sorszámú ítéletével a felperes keresetét elutasította, és kötelezte a felperest az alperesnek és a beavatkozóknak perköltség megfizetésére.<br>
Az elsõfokú bíróság ítéletében elsõdlegesen abban foglalt állást, hogy a felperes a Kbt. IX. fejezetében szabályozott, tárgyalásos eljárásnak választott módja jogszerû volt-e vagy sem.<br>
Az elsõfokú bíróság hivatkozott az elõtte folyamatban volt korábbi, 8.K.31.211/1997. számú perben született, elsõ fokon jogerõre emelkedett ítéletére, mely megállapította, hogy a felperes volt az, aki a nyílt eljárás során a közbeszerzési törvény számos szabályát megszegte, amely miatt ezen eljárás során hozott egyik döntése sem lehetett jogszerû. Ez tehát azt jelenti, állapította meg az elsõfokú bíróság, hogy nem az alperes volt az okozója annak, hogy tárgyalásos gyorsított eljárás keretében kellett gondoskodnia a felperesnek a kórházak készleteirõl. Ezért a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésének alkalmazása a felperes esetében nem volt lényeges különbség, amelynek alapján a törvényi feltételeik sérelmét és a verseny tisztaságát veszélyeztették volna.<br>
A felperes sérelmezte, hogy nem mérlegelte az elsõfokú bíróság, miszerint a HUNGARMED beavatkozó ajánlatában a devizaszorzó bizonyítottan nem került visszavonásra, és ennek megfelelõen igenis az olcsóbb ajánlatot fogadták el, továbbá ismételten sérelmezte azt, hogy a Döntõbizottság az ügyintézési határidõt túllépte.<br>
A fellebbezés nem alapos.<br>
A Legfelsõbb Bíróság hangsúlyozza, hogy a közigazgatási határozat felülvizsgálata iránt indult eljárásban a bíróság feladata mintegy ellenõrzõ szerepként annak vizsgálata, hogy a közigazgatási szerv határozata jogszabálysértõ-e vagy sem.<br>
A felperes jelen perbeli esetben tárgyalásos gyorsított eljárást hirdetett meg a szükséges oxygenátor és a hozzá tartozó csõkészletek beszerzésére. A <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdése alapján az ajánlatkérõ a meghívásos vagy a tárgyalásos eljárás során gyorsított eljárást alkalmazhat, ha azt rendkívüli sürgõsség indokolja. A rendkívüli sürgõsséget indokoló körülmények nem eredhetnek az ajánlatkérõ mulasztásából.<br>
E rendelkezés alapján tehát jelen perben elsõdlegesen valóban azt kellett vizsgálni, hogy eljárás elrendelése a felperes részérõl jogszerû volt-e.<br>
A felperes jelen eljárást megelõzõen 1997. augusztus 21-én nyílt közbeszerzési eljárást hirdetett a szükséges oxygenátorok és hozzá tartozó csõkészletek beszerzésére.<br>
A Döntõbizottság 1997. október 10-én kelt D.201/1997. számú határozatával a felperes eljárását a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés megsértése miatt törvénysértõnek minõsítette. A Fõvárosi Bíróság e határozat felülvizsgálata során hozott 8.K.31.211/1997/4. számú jogerõs ítéletével a felperest további jogkövetkezményként a közbeszerzési eljárás folytatásától eltiltotta, és a közbeszerzéssel kapcsolatos döntéseit megsemmisítette.<br>
A felperest ezen eljárással kapcsolatosan ugyancsak elmarasztalta, a Döntõbizottság 1997. november 14-én kelt D.215/15/1997. számú és az 1997. november 26-án kelt D.226/12/1997. számú határozata is, mely utóbbi határozat felülvizsgálatára irányuló felperesi kérelmet a Fõvárosi Bíróság 8.K.30.623/1998/4. számú ítéletével elutasította.<br>
E felsorolt adatok, a felek által nem vitatott tények alapján az elsõfokú bíróság és ezzel egyezõen a Legfelsõbb Bíróság is csak azt a következtetést tudta levonni, hogy a rendkívüli sürgõsség a felperesnek felróható mulasztásból következett be, tekintettel arra, hogy az azt megelõzõ eljárás a felperes jogszabálysértõ eljárása miatt hiúsult meg. Amennyiben ugyanis a felperes az 1997. augusztus 21-én meghirdetett nyílt közbeszerzési eljárást jogszabálysértés nélkül folytatta volna le, nem került volna abba a helyzetbe, hogy utóbb a rendkívül sürgõsségi eljárás indokoltsága felmerült volna.<br>
Az utóbb megindult eljárás során a bíróság nem jogosult arra, hogy a korábbi megállapított tényeket, jogerõs határozatokba foglalt döntéseket még mérlegelje, esetleg figyelmen kívül hagyja. Még az esetben sem, ha utóbb egyes körülmények szintén indokolttá tették volna a gyorsított eljárás folytatását.<br>
Az eljárás során nem volt vitatott, hogy a felperes a faxon elküldött ajánlati kérelmet a postán nem küldte el az ajánlattevõknek, ezáltal a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(4) bekezdésében foglalt rendelkezést megsértette.<br>
Ugyancsak helytállóan állapította meg az elsõfokú bíróság, hogy a felperes a saját maga által adott 14 napos hiánypótlási határidõt utóbb nem vette figyelembe, ezáltal sérelmet szenvedett a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése is. Így helytálló volt az a következtetés is, hogy a felperes általi pályázatok értékelése nem volt megfelelõ.<br>
A megállapított jogsértések jogkövetkezményeként az alperes határozatában helyesen alkalmazta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a bírság kiszabását, a bírság mértéke a Kbt. 88. § (4) bekezdésének utolsó mondatában írtak alapján nem volt jogszabálysértõ. A beszerzési érték mintegy százmillió forint nagyságrendjéhez képest a kiszabott bírság 5%-os mértékû volt, mely mérték a kiszabható maximum 30%-hoz képest eltúlzottnak nem tekinthetõ. Jogszabálysértés hiányában a mérlegeléssel meghozott határozati döntést a bíróság nem változtathatja meg, a bíróságnak a bírság kiszabása körében méltányossági jogosultsága nincsen.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése szerint helybenhagyta. A pervesztes felperes a Pp. 78. § (1) bekezdése alapján köteles másodfokú perköltség fizetésére.<br>
A felperes személyes illetékmentessége folytán a le nem rótt illetéket a 6/1986. (VI. 26.) IM rendelet 14. §-a alapján az állam viseli.<br>
<br>
Budapest, 1999. november 8.<br>
<br>
Dr. Rakvács József s. k.	Dr. Danziger Éva s. k.<br>
tanácselnök		elõadó bíró<br>
<br>
Dr. Kovács Ákos s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>