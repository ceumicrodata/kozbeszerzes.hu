<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (0648)
</b></h2><FONT size=3><i><u></i></u><br>
Kf.I.28.251/1999/3. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága dr. Szabady Attila ügyvéd (1043 Budapest, Munkásotthon u. 18.) által képviselt Szent-Györgyi Albert Orvostudományi Egyetem (6725 Szeged, Tisza Lajos krt. 107.) felperes által, dr. Bíró László jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen közigazgatási határozat felülvizsgálata iránt indult perében, melyben az alperes pernyertessége érdekében beavatkozott dr. Kecskés Zsolt Ákos ügyvéd (1085 Budapest, Gyulai Pál u. 13.) által képviselt Allegro Kft. (1135 Budapest, Szent László u. 95.) a Fõvárosi Bíróság 1999. március 27-én kelt 8.K.30.069/1998/4. számú ítélete ellen a felperes által 6. sorszám alatt benyújtott fellebbezés folytán az alulírott napon tartott nyilvános tárgyalás alapján meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperes, hogy 15 napon belül fizessen meg az alperesnek és a beavatkozónak egyenként 10 000-10 000 (azaz tízezer-tízezer) forint másodfokú perköltséget.<br>
A tárgyi illetékfeljegyzési jog folytán le nem rótt fellebbezési eljárási illeték az államot terheli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Nyolc kórház – közöttük a felperes – 1998. szeptember 9-én nyílt közbeszerzési eljárásra tett közzé ajánlati felhívást a K. É. 1998. évi 36. számában, a dokumentációban részletezett mennyiségû és féleségû mûanyag alapú zárt vérvételi rendszer fogyóeszközei beszerzésére. A nyolc kórház az eljárás lefolytatásával az Euromedic Trading Kft.-t bízta meg.<br>
A dokumentációban az igényt összesítve jelölték meg, lehetõvé téve a felhívás 3. c) pontja szerinti részajánlat tételének lehetõségét a dokumentáció 11. pontja szerint akként, hogy a specifikációnak akár egyetlen tételére benyújtott ajánlat is tehetõ. Így részajánlat elfogadása esetén résznyerteseket is kihirdethetnek. A dokumentáció 23. pontja szerint a legkedvezõbb és az azt követõen második legkedvezõbb ajánlatot tevõt kell az eredményhirdetéskor megjelölni.<br>
A felhívásra négy ajánlattevõ, közöttük a beavatkozó jelentkezett. Két ajánlattevõ meghatározott négy-négy kórház számára adott ajánlatot, így a Csertex Kft. a teljes mennyiségre – a négy között – a felperes számára.<br>
Az 1998. november 25-én tartott eredményhirdetés alkalmával a felperes a Csertex Kft.-t hirdette nyertesnek, és nem került sor a második helyezet megjelölésére. A Csertex Kft. ajánlatával a felperesnél a teljes körû zárt vérvételi rendszer kialakítására nyílt lehetõség, amelyekkel a beavatkozó termékei nem voltak kompatíbilisek. A kalocsai kórház eljárását eredménytelennek minõsítették, míg a további hat kórház a beavatkozót jelölte meg nyertesnek, második helyezett kihirdetésére nem került sor.<br>
Az Allegro Kft. beavatkozó jogorvoslati kérelmében a felperes döntését azért sérelmezte, mivel õk a teljes mennyiségre tettek az értékelési szempontok szerint összességében legkedvezõbb ajánlatot, szemben a felperes által nyertesnek minõsített céggel, amely csak négy kórháznak adott ajánlatot.<br>
Az alperes az 1998. december 29. napján kelt D.285/14/1998. számú határozatával megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdését, az 52. § (2) bekezdésének b) pontjára figyelemmel az 53. § (2) bekezdését, továbbá az 59. § (1) bekezdését, ezért a felperest 1 millió forint pénzbírságban és az igazságszolgáltatási díjban marasztalta.<br>
A határozat indokolása megállapította, hogy az ajánlatkérõ az ajánlati felhívásban és dokumentációban részletezett feltételekkel ellentétben nem hirdette ki a nyertesnek ítélt ajánlattevõ mellett a következõ legkedvezõbb ajánlatot tevõnek minõsítettet, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését. Ezentúl a határozat a nyertes pályázatát érvénytelennek minõsítette, tekintettel arra, hogy a kiírástól eltérõen nem mind a nyolc ajánlatkérõnek tette meg ajánlatát. A felperes részajánlatnak minõsítette a Csertex Kft. ajánlatát és elbírálta azt, holott az nem minõsült részajánlatnak. Így érvénytelen pályázatot hirdetett nyertesként. <br>
A felperes keresetében az alperes határozatának megváltoztatását és a beavatkozó jogorvoslati kérelmének elutasítását kérte. A felperes álláspontja az volt, hogy a Csertex ajánlata annyiban minõsült részajánlatnak, miszerint valóban nem minden ajánlatkérõnek tett ajánlatot, de álláspontja szerint a részajánlat megengedése nemcsak azt jelenti, hogy tételenként tehetõ meg, hanem azt is, hogy a teljesítés helye szerinti bontásban is lehet érvényes ajánlatot tenni. A felperes arra is hivatkozott, hogy mivel a teljes zárt rendszer kialakítását lehetõvé tévõ, egymással kompatíbilis fogyóeszközöket csak a nyertes ajánlott, ezért a második helyezett kihirdetésére nem kerülhetett sor. A beavatkozó pályázata mint e rendszerbe nem illõ mûszaki tartalma alapján nem volt megfelelõ.<br>
Az alperes és a beavatkozó a kereset elutasítását kérte.<br>
Az elsõfokú bíróság 4. sorszámú ítéletével a felperes keresetét elutasította és kötelezte a felperest az alperes és beavatkozó javára perköltség fizetésére.<br>
Az ítélet indokolása szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell az ajánlatát elkészíteni. Így az írott rendelkezéseket függetlenül az ajánlatkérõ szándékától vagy ésszerûségi szempontoktól kell irányadónak tekinteni az ajánlatok elbírálásánál. Ennek megfelelõen a dokumentáció feltétele volt, hogy a részajánlat-tételi jogosultság csak a termékre vonatkozott, nem az ajánlattevõk körére. Ugyancsak a dokumentáció elõírása volt az is, amennyiben értelemszerûen az érvénytelenség megállapítására nem kerül sor, és legalább két értékelhetõ ajánlat van, a nyertes mellett második helyezettet is meg kell jelölni.<br>
Az eljárás nyertesének megállapításánál elsõdlegesen azt kell vizsgálni, hogy az ajánlatok megfelelnek a kiírási szempontoknak, mert az annak meg nem felelõ ajánlat, függetlenül attól, hogy az értékelési szempontok szerint sorolható-e vagy sem, nyertes pályázat nem lehet. Amennyiben az ajánlat a kötelezõ tartalmat nem elégíti ki, az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatok felbontásakor, de legkésõbb az eredményhirdetéskor megállapítja, hogy az ajánlat érvénytelen, illetve az ajánlattevõ a Kbt. 53. § (1) bekezdés a) pontja szerint kizárt.<br>
Az elsõfokú bíróság ítéletében megállapította, hogy a felhívás és a dokumentáció alapján a felperes által nyertesnek nyilvánított pályázat ajánlata, mivel az ajánlatkérõk tekintetében volt részajánlat, nem felelt meg a dokumentáció feltételeinek, érvénytelen volt. Mint érvénytelen ajánlat, így az eljárás nyertese sem lehetett. A felperes magatartása a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontjába, 53. § (2) bekezdésébe és vizsgálat nélkül is az 59. § (1) bekezdésébe ütközõ magatartás volt. A felperes nem állapított meg érvénytelen ajánlatokat, ezért a második helyezett kihirdetésének elmulasztásával a Kbt. 26. § (2) bekezdését is megsértette.<br>
Az elsõfokú ítélet ellen a felperes fellebbezett, kérte az ítélet megváltoztatását, a keresete szerinti ítélet meghozatalát.<br>
A felperes fenntartotta azt az álláspontját, hogy a "részajánlatot szûkítve értelmezte mind az alperes, mind az elsõfokú bíróság". Álláspontja szerint a "részajánlat" szó maga is azt jelenti, hogy akár az ajánlattevõk egy körére, akár a termékekre vonatkozóan megtehetõ.<br>
Azok az ajánlattevõk, akik az úgynevezett Becton Dickinsori gyár termékeire tettek így ajánlatot, azért tették azt, mivel területi illetékességet és forgalmazási jogot kaptak. Így a Csertex Kft. négy, a Diagnosticum Rt. másik négy kórház számára teljes mennyiségre tett részajánlatot.<br>
Fenntartotta azt az álláspontját is, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését sem sértették meg, tekintettel arra, hogy az ajánlatok nem voltak helyettesíthetõk, csak a nyertes ajánlattevõ tett teljesen zárt rendszerre ajánlatot.<br>
A fellebbezés nem alapos.<br>
Az elsõfokú bíróság helytállóan állapította meg a tényállást és helyes volt az abból levont jogi következtetése is.<br>
A Legfelsõbb Bíróság a fellebbezésben hivatkozottak alapján kiemeli, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez; az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A dokumentáció 11. pontja alapján az ajánlattevõ részajánlatot is jogosult tenni. Részajánlatnak minõsül a specifikációnak akár egyetlen tételére benyújtott ajánlat. A K. É.-ben közzétett perbeli felhívás 3. a) pontja szerint a beszerzés tárgya és mennyisége, a dokumentációban részletezett mennyiségû és féleségû, mûanyag alapanyagú, zárt vérvételi rendszer fogyóeszközei, 3. c) pontja szerint annak meghatározása, hogy az ajánlattevõ a beszerzés tárgyának egy részére tehet-e ajánlatot: igen.<br>
E megfogalmazásból – a dokumentáció 11. pontja és a K. É. 3. c) pontja alapján – egyértelmû, hogy kizárólag az ajánlat tárgyára – a tételekre – volt tehetõ részajánlat, az ajánlatkérõk köre ebbe a megfogalmazásba nem tartozott.<br>
Az ajánlati felhívást és a dokumentációt az ajánlatkérõ, közöttük a felperes tette közzé, így a szövegezés az õ feladatuk volt. Ebbõl következik, hogy nem elfogadható a felperes azon fellebbezési ajánlata, miszerint a "részajánlat" szó nemcsak a tételekre, hanem az ajánlatkérõk körére is vonatkozott volna. A közzétett dokumentáció ajánlati felhívás szövegezése egyértelmûen azt fogalmazta meg, hogy részajánlat csak az ajánlat tárgyára volt tehetõ.<br>
A dokumentáció 16. c) pontja, egyezõen a Kbt. megfogalmazásával tartalmazza, hogy érvénytelen az ajánlat, ha az ajánlat nem felel meg az ajánlati felhívásban, illetõleg az ajánlati dokumentációban meghatározott feltételeknek. A felperes az érvénytelen ajánlatot tevõt nem zárta ki a további eljárásból, hanem nyertesnek hirdette ki és megkötötte vele a szerzõdést.<br>
Tekintettel arra, hogy a felperes nem nyilvánította eredménytelennek érvénytelenség miatt az eljárást, és nyertest hirdetett, így a dokumentáció 23. pontja szerint az eredmény kihirdetése során nyilvánosságra kellett volna hoznia annak az ajánlattevõnek a nevét is, aki a következõ legkedvezõbbnek minõsített ajánlatot tette, és akivel az eljárás nyertesének visszalépése esetén az ajánlatkérõ a szerzõdést megköti.<br>
A felperes ezt nem tette meg, így a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében írtak is sérültek.<br>
A felperes az ajánlati felhívásban és a dokumentációban közzétett feltételekhez kötve volt, függetlenül attól, hogy végül is az ajánlattevõk milyen rendszerre tettek ajánlatot, és ezek esetleg egymással nem voltak helyettesíthetõk.<br>
Itt utal a Legfelsõbb Bíróság arra vonatkozóan, hogy a jelen peres eljárásnak nem volt tárgya, amúgy a beavatkozó ajánlatának minõsítése, a jelen per tárgya kizárólag az volt, hogy a felperes mint ajánlatkérõ az eljárása során betartotta-e a közbeszerzési törvényben foglalt elõírásokat.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A fellebbezés nem vezetett eredményre, a felperes a Pp. 78. § (2) bekezdése alapján köteles az alperesnek és a beavatkozónak másodfokú perköltséget fizetni.<br>
A tárgyi illetékfeljegyzési jog folytán le nem rótt fellebbezési eljárási illeték a felperes személyes illetékmentessége folytán a 6/1986. (VI. 26.) IM rendelet 14. §-a alapján az államot terheli.<br>
<br>
Budapest, 1999. november 15.<br>
<br>
Dr. Rakvács József s. k.	Dr. Danziger Éva s. k.<br>
tanácselnök	elõadó bíró<br>
<br>
Dr. Kovács Ákos s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>