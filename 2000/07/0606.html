<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (0606)
</b></h2><FONT size=3><i><u></i></u><br>
<br>
8.K.38900/1999/5<br>
<br>
A Magyar Köztársaság nevében!<br>
A Fõvárosi Bíróság a dr. Molnár Judit ügyvéd (1016 Budapest, Krisztina krt. 65–67.) által képviselt Fõvárosi Önkormányzat (1052 Budapest, Városház u. 9–11.) felperes által a dr. Farkas Gyöngyi és dr. Bíró László jogtanácsosok által képviselt Közbeszerzések Tanácsa (1024 Budapest, Margit krt. 85.) alperes ellen közigazgatási határozat felülvizsgálata iránt indított perben, amelybe a felperes pernyertességének elõmozdítása érdekében a Csepeli Gábor Józsefné ügyvezetõ által képviselt Hörka Kft. (1025 Budapest, Zöldlomb u. 46.) és az alperes pernyertességének elõmozdítása érdekében a Ránki Péter beltag által képviselt Ránki Bt. (1125 Budapest, Karvaly u. 4.) beavatkozott, meghozta a következõ<br>
<br>
ÍTÉLET-et:<br>
<br>
A bíróság az alperes 1999. június 23-án kelt D.103/13/1999. számú határozatát részben akként változtatja meg, hogy megállapítja, hogy a felperes nem sértette meg a a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontját, ezért mellõzi az ajánlatkérõ eljárását lezáró döntés megsemmisítését kimondó és az ajánlatok újbóli értékelésére vonatkozó határozati rendelkezést. Egyebekben a felperes keresetét elutasítja.<br>
A per tárgyi illetékfeljegyzési joga folytán le nem rótt kereseti illetéket az alperes személyes illetékmentességére figyelemmel az állam viseli.<br>
Az ítélet ellen a kézbesítéstõl számított 8 nap alatt fellebbezésnek van helye, melyet ennél a bíróságnál kell írásban, hét példányban, jogi képviselettel a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
Budapest Fõváros Önkormányzata (továbbiakban ajánlatkérõ felperes) 1999. február 10-én, a K. É. 1999. évi 6. számában nyílt eljárás megindítására (0479) ajánlati felhívást tett közzé, a dokumentációban részletezett mûszaki specifikációjú, 39 db különféle endoscopiás eszköz beszerzése tárgyában.<br>
Az ajánlatkérõk mûszaki alkalmasságára vonatkozó feltételeket az ajánlati felhívás 11.2. pontja határozta meg. A 15.6. és a 15.8. pont rögzítette, hogy a megajánlott termékekre vonatkozóan kiadott érvényes ORKI-engedély és a készülékekre a külön jogszabály szerint elõírt egyéb engedély meglétének igazolását, valamint a termék forgalomba hozatalára vonatkozó ajánlattevõi jogosultság igazolását csatolni kell az ajánlathoz. A dokumentáció 5. b) pontja elõírta, hogy a hatósági engedély az áru jellegétõl függetlenül csatolandó. Az 5. c) pont 20 hónap jótállás vállalását, az 5. d) pont az ajánlati árra vonatkozó elõírásokat, az 5. e) pont a minõségtanúsítványt, a 7. pont pedig a szerzõdésre való alkalmasság igazolását szabályozta. A 7. d) pont a mûszaki alkalmasság igazolása céljából mellékelendõ okiratokat sorolta fel. A dokumentációban szereplõ szerzõdés 14. pontja a jótállási határidõ lejártát követõ 10 éves alkatrészellátás biztosítását foglalta magába. A 15. pont az üzembe helyezéshez szükséges engedélyek átadásáról rendelkezett.<br>
A Ránki Bt. (továbbiakban alperesi beavatkozó) 1999. március 4-én a dokumentációban írt módon kérdéseket intézett az ajánlatkérõ felpereshez. Az ajánlatkérõ felperes a dokumentáció 5. c) pontját érintõ kérdésre azt válaszolta, hogy megadható rövidebb, legalább 18 hónapos jótállási idõ is. A 7. d) pont tekintetében pedig azt, hogy "a gyártó által biztosított minõségtanúsítványokat (PI ISO vagy CE fel. stb.) is elfogad".<br>
A dokumentációt az ajánlattételi és egyben bontási határidõig 8 cég vásárolta meg, de csak 7 tett ajánlatot. Az ajánlattevõk a Hörka Kft., Kortex Kft., Medilas Kft., Hun-Med Kft., Olympus Hungária Kft., az Endoscop Hungária Kft. és a Ránki Bt. voltak.<br>
Az ajánlatok bontása során az ajánlattevõk indítványára az ajánlatkérõ képviselõje az ajánlattevõk nevét, székhelyét, a vállalt teljesítési határidõt és a kért ellenszolgáltatás bruttó teljes (összesített) értékét ismertette. Vállalásának megfelelõen a bontási jegyzõkönyvet és az egyes ajánlattevõk részajánlatait feltüntetõ összesítõ táblázatot az ajánlatkérõ felperes lebonyolítója útján 1999. március 31-én valamennyi ajánlattevõ részére kézbesítette. A részletes kimutatás szerint a Kortex Kft. ajánlatában a III/3. tételnél 6 819 588 Ft, a III/4. tételnél 3 910 307 Ft és a III/5. tételnél 1 979 755 Ft lett feltüntetve, a kért ellenszolgáltatás bruttó összegeként pedig 40 123 202 Ft szerepelt a jegyzõkönyvben. Ezen összeg a tételes kimutatást tartalmazó mellékletben 53 049 490 Ft összesített ellenszolgáltatást tartalmazott.<br>
A dokumentációt rendelkezésre bocsátó szerv (továbbiakban lebonyolító) igazgatója 1999. március 26-án a közbeszerzési eljárás értékelésére javaslatot tett. Ez tartalmazza, hogy az alperesi beavatkozó ajánlata érvénytelen, mert a 20 havi jótállás helyett csak 18 havi jótállás megajánlását tartalmazza. A szakmai véleményezõbizottság 1999. április 16-án az alperesi beavatkozó ajánlatát érvénytelennek nyilvánította a 18 havi jótállás vállalása miatt, és javaslatot tett az elsõ helyezettekre.<br>
Az ajánlatkérõ felperes az ajánlatok elbírálási határidejét az 1838 számon 1999. április 21-én közzétett hirdetményben 1999. május 22-ig meghosszabbította.<br>
Az ajánlatkérõ felperes beruházási és közbeszerzési ügyosztálya (továbbiakban: ügyosztály) 1999. május 12-én készítette el véleményét. Ebben rögzítette. hogy a lebonyolító az összehasonlító táblázatában a Kortex Kft. ajánlati árainál helytelenül nem a kedvezménnyel csökkentett és az ajánlatkérõ által fizetendõ árakat szerepeltette. Ezért az ügyosztály a Kortex Kft. helyes árajánlatait egy táblázatban tüntette fel, és valamennyi tudásszintet érintõen elõterjesztést tett az elsõ és második helyezettekre vonatkozóan.<br>
A Közbeszerzési Bizottság (továbbiakban: bizottság) a 182/1999. (V. 14.) sz. Közbeszerzési Bizottság határozatában – az ok megjelölése nélkül – javasolta a fõpolgármesternek, hogy az alperesi beavatkozó ajánlatát nyilvánítsa érvénytelennek. A 184/1999. (V. 14.) sz. Közbeszerzési Bizottság határozatban pedig javaslatot tett a nyertesekre, illetve egyes tudásszintek esetén a második helyezettre.<br>
Az ügyosztály a bizottság javaslata alapján 1999. május 19-én elkészítette a fõpolgármester részére a döntési javaslatot. Ebben – több más cégével együtt – érvénytelennek javasolta nyilvánítani az alperesi beavatkozó ajánlatát is azzal, hogy nem felelt meg a kiírási követelményeknek. A javaslatot a fõpolgármester ezen a napon egyetértõleg aláírta.<br>
A döntést az ajánlatkérõk képviselõje – a fõpolgármester által aláírtaknak megfelelõen – 1999. május 21-én hirdette ki. A III/1-es tudásszintre nyertesként a Hun-Med Kft.-t, a III/2., III/6., III/7., III/8., III/9. tudásszintekre a Hörka Kft.-t, a III/3., III/4., III/5. tudásszintekre pedig a Kortex Kft.-t hirdette ki nyertesnek. Az ajánlatkérõ felperes a III/1., 2., 3., 6. és 8. tudásszinteken nem hirdetett 2. helyezettet, a III/4. és 5. tudásszinteknél a Hörka Kft.-t, a III/7–9. tudásszinteken pedig a Kortex Kft.-t hirdette ki 2. helyezettként. Az eredményhirdetési jegyzõkönyvben rögzítésre került, hogy az érvénytelen ajánlatot tevõ ajánlattevõk írásban kapják meg ajánlatuk érvénytelenségi okának ismertetését.<br>
Az alperesi beavatkozó az alperesnél 1999. június 1-jén iktatott beadványában jogorvoslati eljárást kezdeményezett. Kérte a közbeszerzési eljárás jogsértõ voltának megállapítását, az eljárást lezáró döntés megsemmisítését. az ajánlatkérõ igazgatási szolgáltatási díjban való marasztalását, valamint ideiglenes intézkedéssel a szerzõdéskötés megtiltását is.<br>
Jogsértõnek kérte minõsíteni azt, hogy az eredményhirdetés során az ajánlatok bontásakor ismertetett ártól több helyen eltért az ajánlatkérõ, valamint azt is, hogy a bontás alkalmával nem ismertette az ajánlatkérõ az eredményhirdetés idõpontját. Kifogásolta, hogy az eredményhirdetési jegyzõkönyvet nem kapta meg. Azzal érvelt, hogy ajánlata a 18 hónapos jótállási idõ miatt nem volt érvénytelen, mivel a kérelmére adott válaszával az ajánlatkérõ módosította a dokumentáció jótállási idõre vonatkozó rendelkezését. Sérelmezte, hogy az ajánlatkérõ felperes nem a legkedvezõbb ajánlatot tevõt hirdette ki nyertesnek, mivel az övé több szempontból is jobb volt a nyertesénél.<br>
Az alperes a szerzõdés megkötését az 1999. június 2-án kelt D.103/3/1999. számú határozatában az 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#82">Kbt.) 82. §</a> (1) és (2) bekezdés b) pontjára alapítottan megtiltotta.<br>
Az ajánlatkérõ felperes az 1999. május 26. keltezésû okiratában (továbbiakban: értesítés), ami június 4-én került expediálásra, az alperesi beavatkozóval kizárásának okaként azt közölte, hogy a becsatolt ORKI-engedély nem vonatkozik a III/4–6. és a III/8. tudásszintekre, és csak 8 éves alkatrészszállítást vállalt. Az alperesi beavatkozó ezt a tájékoztatást június 8-án vette át.<br>
Az ajánlatkérõ felperes a kérelem elutasítását és a kérelmezõ marasztalását kérte az igazságszolgáltatási díj megfizetésében. Arra hivatkozott, hogy az alperesi beavatkozónak a jótállással, valamint a bontási jegyzõkönyv mellékletével kapcsolatos jogorvoslati kérelme elkésett. Kifejtette, hogy jótállási kötelezettséget a jogszabályban elõírttól eltérõ mértékben is lehet vállalni, eredményhirdetésrõl nem köteles jegyzõkönyvet készíteni, a kérelmezõ részére pedig 1999. június 4-én írásbeli választ adott ajánlata érvénytelenségének okáról. Úgy nyilatkozott, hogy nem a jótállási határidõ miatt, hanem az értesítésben foglaltak miatt nyilvánította érvénytelennek az alperesi beavatkozó ajánlatát.<br>
Az alperes az 1999. június 23-án kelt D.103/13/1999. számú határozatában megállapította, hogy az ajánlatkérõ felperes megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését, az 52. § (2) bekezdés d) pontját, ezért a III/1. tudásszintre vonatkozó döntés kivételével az ajánlatkérõ eljárást lezáró döntését megsemmisítette. Egyebekben a kérelmet mint alaptalant elutasította. Felhívta az ajánlatkérõ felperest, hogy a III/2.–III/9. endoscopos eszközökre ajánlatot továbbra is fenntartó cégek ajánlatát újból értékelje, és ennek alapján hozzon döntést a nyertes és az azt követõ legkedvezõbb ajánlatot tevõ személyérõl. Kötelezte az ajánlatkérõ felperest, hogy a kérelmezõ részére 30 000 Ft igazgatási szolgáltatási díjat fizessen meg.<br>
A jogsértést megállapító döntését azzal indokolta, hogy a jogorvoslati kérelem nem késett el. Tényállásként állapította meg, hogy az ajánlatkérõ felperes a Kortex Kft. árajánlatainál nem a 25% kedvezménnyel csökkentett árakat tüntette fel a III/3., 4., 5. tudásszintû eszközöknél, szemben az ajánlattevõk részére megküldött 1999. május 19-én kelt levéllel, amelyben az eljárás eredményérõl adott tájékoztatást. E körben azt rögzítette, hogy a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése nem enged eltérést, ezért az ajánlatkérõnek nagyobb figyelemmel, pontosan kellett volna az ajánlatok bontása alkalmával ellenõriznie az árajánlatokat, különös tekintettel arra, hogy a tételes felsorolást utólag készítette és küldte meg az ajánlattevõknek.<br>
Az alperesnek az volt a jogi álláspontja, hogy az ajánlatkérõ felperes az ajánlattevõk által megvásárolt dokumentációban írt feltételt a jótállási határidõ tekintetében jogszerûen megváltoztatta akkor, amikor a kérelmezõ kérdésére válaszolt, ebbõl következõen nem nyilváníthatta volna érvénytelenné az alperesi beavatkozó ajánlatát arra hivatkozva, hogy csak 18 hónapos jótállást vállalt.<br>
Az alperes azért nem fogadta el az ajánlatkérõ felperes más érvénytelenségi okokra történõ hivatkozását, mert a becsatolt jegyzõkönyvekben mindenütt csak a 18 hónapos jótállási határidõ miatti érvénytelenségre talált utalást. Nem vizsgálta meg érdemben azt, hogy a kérelmezõ ajánlata kedvezõbb volt-e, mint a nyertesnek kihirdetett ajánlatok valamelyike, és ezt azzal indokolta, hogy ennek megállapításával elvonta volna az ajánlatkérõ döntési jogkörét.<br>
A jogkövetkezmények alkalmazását az alperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a), b), c), d) és g) pontjaira alapította.<br>
A határozat ellen az ajánlatkérõ felperes keresetet nyújtott be, kérte annak megállapítását, hogy közbeszerzési eljárása és az azt lezáró döntése jogszerû volt. Petituma a döntését megsemmisítõ határozati rendelkezés hatályon kívül helyezésére, az új eljárás lefolytatásának mellõzésére irányult. Másodlagosan annak megállapítását kérte, hogy az alkalmazott joghátrányok eltúlzottak. Perköltségre nem tartott igényt.<br>
Nem vitatta a bontási eljárás és az összesítõ táblázat leírási hibájával kapcsolatos alperesi megállapítást, de arra hivatkozott, hogy a jogorvoslati kérelem elkésett. Kifejtette azt is, hogy a Kortex Kft. ajánlatát annak tényleges tartalma alapján bírálta el, ezen ajánlat módosítására nem került sor, így a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdését nem szegte meg. Az volt a jogi álláspontja, hogy az alperes tévesen minõsítette érvényesnek a kérelmezõ ajánlatát, mivel a kérelmezõ ajánlata a valóságban – az értesítésben közöltek miatt – érvénytelen volt. E körben arra is hivatkozott, hogy az alperes tévesen azonosította az ügyosztályok és bizottságok javaslatát a döntésre jogosult döntésével. Azzal is érvelt, hogy mivel az ajánlatkérõ kérelmezõ ajánlata az általa megjelölt okokból érvénytelen, így az alperes által elrendelt új eljárásban az már nem vethetõ össze az érvényes ajánlatokkal, ezért az eljárást lezáró döntését nem lehetett volna megsemmisíteni.<br>
A felperesi beavatkozó az ajánlatkérõ felperesével azonos tartalmú érdemi nyilatkozatot tett.<br>
Az alperes – a határozatába foglalt indokolásra figyelemmel – a felperes keresetének elutasítását kérte.<br>
Nem látta igazolva azt, hogy az ajánlatkérõ felperes az értesítésbe foglalt érvénytelenségi okokat illetõen érdemi vizsgálatot végzett volna, hangsúlyozta, hogy a fõpolgármester változtatás nélkül írta alá az elõterjesztést.<br>
Azzal is érvelt, hogy az alperesi beavatkozó az értesítésben meghatározott okoknál fogva nem érvénytelen. mivel az ORKI-engedélyek tekintetében is módosításra került az ajánlati felhívásban és a dokumentációban rögzített feltétel, az alkatrész-ellátási határidõt pedig az alperesi beavatkozó tévedésbõl nézhette el.<br>
Az alperesi beavatkozó az ajánlatkérõ felperes keresetének elutasítását kérte.<br>
Úgy nyilatkozott, hogy ajánlata nem volt érvénytelen, mert az alkatrész-biztosítási határidõ csak a szerzõdéstervezetben szerepelt, az ORKI-engedélyeket pedig nem kellett az ajánlathoz csatolni, azokat más okiratokkal is helyettesíteni lehetett.<br>
Az ajánlatkérõ felperes keresetét a bíróság az alábbiakban részletezettek szerint találta alaposnak.<br>
A Kbt. nem tartalmaz olyan rendelkezést, amely szerint az eredmény kihirdetésekor a döntést meg kellene indokolni, csak a döntés nyilvános kihirdetését teszi az ajánlatkérõ kötelességévé. A Kbt 63. § (1)–(2) bekezdése továbbá azt írja elõ az ajánlatkérõnek, hogy 15 napon belül hirdetményt tegyen közzé, illetve, hogy az ajánlatkérõ kérelmére a kérelem kézhezvételét követõ 15. napon írásbeli tájékoztatást adjon. Az ajánlatkérõnek a tájékoztatását a Kbt. 64. § (1) bekezdése szerinti írásbeli összegezés szerint kell megadnia. Ebbõl következõen egy ajánlat kizárásának, elutasításának vizsgálatánál nem hagyható figyelmen kívül az ajánlatkérõ tájékoztatása és írásbeli összegezése, hiszen ezekkel nyilvánvalóan az volt a jogalkotó célja, hogy a jogorvoslati eljárás során majd okirati bizonyítékként szolgáljanak.<br>
Hangsúlyozza továbbá a bíróság, hogy a jogorvoslati eljárásban az ajánlatkérõnek joga van észrevételeinek elõterjesztésére, azt tõle be is kell kérni; és az ajánlatkérõ köteles is iratainak csatolására (<a href="http://net.jogtar.hu/jr/gen/getdoc.cgi?docid=99500040.tv#83">Kbt. 81–83.</a> §). Az alperesnek a többször módosított Államigazgatási eljárás általános szabályairól szóló 1957. évi IV. törvény (továbbiakban Áe.) 26. § (1) bekezdése szerint a tényállást tisztáznia kell, és határozatát az Áe. 43. § (1) bekezdés szerint kell meghoznia. Következésképpen az alperesnek a tényállás tisztázása körében be kell szereznie minden iratot, fel kell tárnia minden releváns adatot, mert csak ezek együttes értékelése alapján hozhat megalapozott érdemi döntést. A tényállás-tisztázási feladat teljesítésében, az iratok beszerzésében egyébként az alperest a jogszabály segíti is, többek között a 85. § szerinti rendelkezések alkalmazhatóságának megteremtésével.<br>
Az elõzõekben részletezett jogi szabályozásból és az ítélet indokolásában megállapított tényállásból pedig az következik, hogy ha a tájékoztatás kiadására törvényes határidõn belül, de már egy megindult jogorvoslati eljárás során került sor, és arra a fél hivatkozik is, akkor annak tartalmát nem lehet figyelmen kívül hagyni. Megjegyzi e körben a bíróság azt is, hogy az ajánlatkérõ felperes a törvényi kötelezettségét teljesítette az értesítés kiadásával, és ha nem így járt volna el, akkor ezt mint jogellenes mulasztást az alperes még szankcióval is sújthatta volna.<br>
A bíróság jogi álláspontja szerint – a kifejtettek miatt – az alperesnek meg kellett volna vizsgálnia azt, hogy az ajánlatkérõ felperes által hivatkozott, értesítésben közölt érvénytelenségi okok valóban fennállnak-e, illetve hogy az alperesi beavatkozó ajánlata érvényes volt-e.<br>
Meg kellett volna tennie ezt, nemcsak a már eddig kifejtett okok miatt, hanem azért is, mivel az alperesi beavatkozó a közbeszerzési eljárást lezáró döntést is vitatta, és azért is, mert az alperes határozatában rögzítettek és perbeli elõadásai nem bizonyítják azt, hogy az ajánlatkérõ felperes a 18 hónapos jótállási határidõ vállalása miatt nyilvánította volna érvénytelennek az alperesi beavatkozó ajánlatát. Kiemeli a bíróság, hogy az alperesi beavatkozó nem bizonyította az ajánlata érvénytelenségének okára vonatkozó szóbeli közlés elhangzását, annak tartalmát sem, e tárgyban az alperes bizonyítást nem vett fel, és a perben az alperesi oldal bizonyítást sem ajánlott fel.<br>
A szóbeli közlés és az erre vonatkozó hivatkozás ellentétes az okiratok tartalmával is (eredményhirdetési jegyzõkönyv, értesítés). A döntéshozatali folyamat egyes elemeire történõ alperesi hivatkozás sem állja meg a helyét a következõk miatt:<br>
Az alperes sem vitatta, hogy a döntéshozó a fõpolgármester volt [65/1995. (XI. 1.) számú önkormányzati rendelet]. Azokban az okiratokban, amelyek alapján a fõpolgármesternek döntenie kellett, és amelyek alapján döntött is (bizottság határozatai, döntési javaslata), nem szerepel a 18 hónapi jótállási idõ miatti érvénytelenségi ok. A lebonyolító igazgatójának és egy szakmai véleményezõbizottságnak a javaslata nem releváns adat, õk nem is álltak közvetlen kapcsolatban a döntéshozóval. Javaslataik egyébként is ellenõrzésen estek át, és nem egy az egyben kerültek elfogadásra, erre eklatáns példa a Kortex Kft. részajánlatait összesítõ táblázat hibáinak észlelése és kijavítása. A lebonyolítói és szakmai bizottsági javaslatok egyébként is csak akkor bírnának jelentõséggel, ha a döntéshozatalra jogosult által készített okiratokkal megerõsítést nyertek volna, a perbeli esetben azonban erre nem került sor.<br>
A bíróság ezért megvizsgálta, hogy azok az érvénytelenségi okok, amelyek az értesítésben szerepelnek, valóban fennálltak-e.<br>
Az e körben lefolytatott perbeli bizonyítás alapján pedig azt állapította meg, hogy a kérelmezõ felperes által írásban közöltek megalapozottak és jogszerûek a következõk miatt:<br>
Az alperesi beavatkozó ajánlatából és perben tett nyilatkozatából megállapíthatóan a III/2–9. tételeknél nem vállalta a 10 éves alkatrészellátás biztosítását, ajánlata tehát nem felelt meg a dokumentációban foglaltaknak, így ezen okból a III/2–9. tételek mindegyike tekintetében érvénytelen. Az alperesi beavatkozó perbeli érvelését pedig azért nem fogadta el a bíróság, mivel aláírta a dokumentáció részét képezõ formanyomtatványt, az úgynevezett ajánlattevõi nyilatkozatot. Ez pedig egyértelmûen rögzíti, hogy az ajánlatnak a szerzõdéstervezetben foglalt feltételeknek is meg kell felelnie.<br>
A bíróság jogi álláspontja szerint az értesítésben meghatározott másik érvénytelenségi okot is megalapozottan és jogszerûen állapította meg az ajánlatkérõ felperes.<br>
Az alperesi beavatkozó a perben maga sem vitatta, hogy ORKI-engedéllyel az ajánlatának benyújtásakor nem rendelkezett, e tárgyban igazolást a III/4–6. és III/8. tudásszintekre így nem is nyújthatott és nem is nyújtott be. (A perbeli idõszakban sem tudott ilyet felmutatni.)<br>
A bíróság nem fogadta el azt az érvelést, hogy az ajánlati felhívásban és a dokumentációban foglaltak e körben – az ajánlattevõi kérdésre adott válasz folytán – módosultak volna. Az alperesi beavatkozó közbeszerzési eljárás során feltett kérdése ugyanis a dokumentáció 7. d) pontjára, azaz a mûszaki alkalmasságra vonatkozott, és az ajánlati felhívás 11.2. d) pontját érintette. A mûszaki alkalmasságtól pedig független kérdés a forgalomba hozatal és az erre vonatkozó engedély megléte, azaz az ajánlati felhívás 15.6. és 15.8. pontja. Ez utóbbiak pedig kifejezetten elõírták az ORKI-engedélyek meglétének és a termék forgalomba hozatalára vonatkozó ajánlattevõi jogosultságának az igazolását, ezen igazolásoknak az ajánlathoz történõ csatolását. Az ajánlati felhívás, a dokumentáció és a dokumentációban levõ szerzõdéstervezet 15. pontja pedig összhangban áll egymással. A szerzõdéstervezet 15. pontját ugyanis a 10. ponttal együtt kell értelmezni. Így pedig az állapítható meg, hogy az ajánlattételkor is fenn kellett állnia a jogosultságnak, magát az engedélyt azonban csak teljesítéskor, az átadás-átvételkor kellett átadni.<br>
Összegezve az alperes megalapozatlanul és ezért jogszabálysértõen állapította meg azt, hogy az ajánlatkérõ felperes megszegte a Kbt 52. § (2) bekezdés d) pontjában foglaltakat, mivel az alperesi beavatkozó ajánlata az értesítésben foglaltak szerint érvénytelen volt. Az ajánlatkérõ felperes tehát, mivel e körben érdemben jogszerû döntést hozott, nem követte el az alperes határozatában foglalt jogszabálysértést. A bíróság – mivel a Pp. 215. § alapján jár el – azonban megjegyzésként rögzíti, hogy a ajánlatkérõ felperes az értesítésében az érvénytelenségi okokat tévesen nevesítette kizárási okként.<br>
Osztja a bíróság az ajánlatkérõ felperesnek azt a jogi álláspontját is, hogy ha egy ajánlat akár csak egyetlenegy okból, de valamennyi tudásszint tekintetében érvénytelennek tekintendõ, akkor már nem vethetõ össze az érvényes ajánlatokkal. Az alperesi beavatkozó ajánlata tehát – mivel érvénytelen – nem vethetõ egybe a nyertesével. A perbeli esetben pedig ennél fogva – valamint arra is figyelemmel, hogy az alperes nem hivatalból, hanem kérelemre és ezért kérelemhez kötötten járt el – az érvénytelenséggel kapcsolatos alperesi határozati álláspont alapján nem lehet helye az eljárást lezáró döntés megsemmisítésének és egy új eljárás lefolytatásának sem.<br>
A bíróság az alperes és az ajánlatkérõ felperes egyezõ nyilatkozata, valamint a rendelkezésére álló dokumentumok értékelése alapján azt állapította meg, hogy a Kortex Kft.  árajánlata megfelelt az ajánlati felhívásban és a dokumentációban foglaltaknak, az az ajánlattételi határidõ letelte után nem került módosításra, azt az ajánlatkérõ felperes a tényleges tartalma alapján értékelte. Ismertetésre is az ajánlat szerinti összesített vállalási ár került, a részajánlatokat összesítõ táblázat pedig nem kellõ figyelem tanúsításából, ellenõrzés hiányából adódó elírást tartalmaz. Az alperesi beavatkozó által e körben elõterjesztett jogorvoslati kérelem pedig azért nem késett el, mivel ezt a közbeszerzési eljárás érdemét nem érintõ formai hibát az ajánlatkérõ felperesnek módja volt az eredményhirdetésig korrigálni, ezt meg is tette. Az elkésettségre hivatkozással elõterjesztett kereseti kérelmet a bíróság tehát nem találta alaposnak. Az ajánlatkérõ felperes nem vitatta, hogy a táblázata szerinti elírással – az alperes határozatában foglaltak szerint – megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését. Ez a határozati döntés azonban a bíróság jogi álláspontja szerint annak jellege és súlytalansága folytán nem adhat alapot arra, hogy az alperes az ajánlatkérõ felperes eljárást lezáró döntését megsemmisítse, és arra sem, hogy az alperes emiatt új értékelést és újabb döntés meghozatalát írja elõ. Ez a jogszabálysértés, amelyet a felperes nem vitatott, a bíróság jogi álláspontja szerint csak a Kbt. 88. § (1) bekezdés d) pontja szerinti jogkövetkezményt vonhatja maga után. (A törvény megsértett rendelkezésének megjelölése mellett a jogsértés tényének megállapítását, ezt pedig az alperes határozata tartalmazza.)<br>
A kifejtettekbõl következõen a bíróság az alperes határozatát a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján ítéletének rendelkezõ részében foglaltak szerint részben megváltoztatta, egyebekben pedig a keresetet elutasította.<br>
A petitum túlnyomó részében pernyertes ajánlatkérõ felperes perköltségre nem tartott igényt, így e tárgyban a Pp. 78. § (2) bekezdése értelmében a bíróságnak határoznia sem kellett ([Pp. 81. § (1) bekezdése].<br>
A bíróság ítéletének a feljegyzett kereseti illetékre vonatkozó rendelkezése az 1990. évi XCIII. törvény 5. § (1) bekezdésének c) pontjában és a 6/1986. (VI. 26.) IM rendelet 14. §-ában foglaltakon alapul.<br>
<br>
Budapest, 1999. november 10.<br>
<br>
Dr. Kárpáti Magdolna<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>