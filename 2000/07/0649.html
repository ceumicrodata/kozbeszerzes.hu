<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (0649)
</b></h2><FONT size=3><i><u></i></u><br>
Kf. II.28.845/1999/6. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága a Pataki és Társai Ügyvédi Iroda (Budapest I., Attila u. 133., ügyintézõ: dr. Kovács Ilona ügyvéd) által képviselt Jász-Nagykun-Szolnok Megyei Önkormányzat (Szolnok, Kossuth u. 1.) felperesnek dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közigazgatási határozat felülvizsgálata iránt a Fõvárosi Bíróság elõtt indított perében, amely perbe a dr. Lovász Éva ügyvéd (Szeged, Szilágyi u. 2.) által képviselt Könnyûszerkezet Építõ és Szolgáltató Kft. (Szeged, Szilágyi u. 2.) az alperes pernyertességének elõmozdítása érdekében beavatkozott, az 1999. június 15. napján 8.K.31.139/1998/15. szám alatt hozott ítélet ellen a felperes részérõl 16. sorszám alatt benyújtott fellebbezés folytán az 1999. november hó 24. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 15 nap alatt fizessen meg az alperesnek, valamint az alperesi beavatkozónak 7500-7500 (hétezer-ötszáz–hétezer-ötszáz) Ft fellebbezési perköltséget.<br>
A le nem rótt fellebbezési eljárási illetéket az állam viseli.<br>
Ez ellen az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes ajánlatkérõként a Közbeszerzési Értesítõ 1998. február 11-i 6. számában nyílt elõminõsítési eljárásra felhívást tett közzé a szolnoki Hetényi Géza Kórház-Rendelõintézet sebészeti épület generálkivitelezésére. A részvételi felhívás 10. pontja tartalmazta fontossági sorrendben az ajánlatok elbírálásának 13 szempontját. Az 1998. május 29-i eredményhirdetés szerint a legjobb ajánlatot egy perben nem álló szervezet tette, a második a beavatkozó lett.<br>
A beavatkozó jogorvoslati kérelmében arra hivatkozott, hogy az értékelés 2. és 3. elbírálási szempontját illetõen (ár- és fizetési feltételek; határidõ) kedvezõbb ajánlatot tett, így összességében ajánlata a legelõnyösebb volt, figyelemmel az elsõ értékelési tényezõnél elért azonos helyezésre. Ezért az alperestõl a döntés megsemmisítését, a szerzõdéskötés megtiltását, valamint költségeinek megállapítását kérte.<br>
Az alperes határozatával megállapította, hogy a nem a legkedvezõbb ajánlatot tevõ nyertesként kihirdetése miatt a felperes megsértette a közbeszerzés szabályait, ezért nevezettet 5 millió forint bírság, valamint egyéb járulékok megfizetésére kötelezte. Indokolása szerint helytálló volt a jogorvoslati kérelem az 1., 2. és 3. értékelési szempont tekintetében, a 8., 9., 10., 11., 12. és 13. értékelési szempont az elbírálásnál súlytalan, a fennmaradó értékelési szempontokat illetõen pedig szintén a beavatkozó ajánlata tekinthetõ kedvezõbbnek. Minthogy a nagyobb súllyal latba esõ szempontok tekintetében a kérelmezõ ajánlata volt a legelõnyösebb, a felperest téves döntése miatt bírsággal kellett sújtani.<br>
A döntés bírósági felülvizsgálata és a támadott határozat hatályon kívül helyezése iránt a felperes nyújtott be keresetet. Ebben arra hivatkozott, hogy az alperes csak a jogorvoslati kérelemben kifogásolt tényezõket vizsgálhatta volna, döntésében azonban ezeken túlterjeszkedett. A fontossági sorrend második tényezõje tekintetében az árat és fizetési feltételeket illetõen a nyertes ajánlata kedvezõbb volt, mert a kérelmezõ egyösszegû árajánlata 52 millió forintos eltérést tartalmazott. A nyertes ajánlat azért is kedvezõbb, mert a számlák teljesítése áthúzódhat a tárgyévet követõ évre is. A harmadik szempontot, a teljesítési határidõt illetõen az ajánlatokat azért kell azonosnak tekinteni, mert a teljesítés idõpontja – amennyiben az a tárgyév végéig megtörténik – az ajánlatkérõ szempontjából közömbös. A beavatkozó által vállalt határidõ egyébként is betarthatatlan.<br>
Az elsõfokú bíróság az elsõ értékelési szempontra, valamint a teljesítési határidõ betarthatóságára vonatkozó szakértõi bizonyítást követõen ítéletében a felperes keresetét elutasította. Indokolásában, részben eltérve a közigazgatási határozat indokolásában említett értékelési szempontoktól, arra mutatott rá, hogy még ezen szempontok összegzése esetén is a beavatkozó ajánlata volt a legkedvezõbb, ezért az alperes határozata jogszabálysértõ nem volt.<br>
Az ítélet ellen a felperes élt fellebbezéssel, kérve az elsõfokú bíróság ítéletének megváltoztatásával az alperes határozatának hatályon kívül helyezését. Fellebbezését arra alapította, hogy a beavatkozó árajánlatában egy 52 millió forintos tétel nem szerepel, erre külön kellene szerzõdést kötni, és az ezzel lefedett mûszaki tartalom kimaradt az ajánlatból. Az árengedmény vonatkozásában elismerte, hogy a beavatkozó ajánlata jobb volt, de állította, hogy az reálisan nem volna tartható. A teljesítési határidõvel kapcsolatban kifogásolta, hogy a bíróság a szakvéleményt e szakkérdés tekintetében felülmérlegelte. Rámutatott arra, hogy helytelen egybevetni egy eleve irreális és egy betartható határidõt, és az elõbbit az egybevetés eredményeként nyertesnek tekinteni. Az ítélet indokolásában részletezett eltérõ értékeléssel a bíróság figyelmen kívül hagyta még a felek által egyezõen elõadott tényezõket is.<br>
Az alperes és az alperesi beavatkozó fellebbezési ellenkérelmében az elsõfokú bíróság ítéletének helybenhagyását kérte.<br>
A felperes fellebbezése nem alapos.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#39">Kbt.) 39. §</a>-ának (3) bekezdése kimondja, hogy ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia. A felperes e rendelkezésnek megfelelõen határozta meg az ajánlati felhívás tartalmát akkor, amikor 13 tényezõt megjelölve azok fontossági sorrendjét is meghatározta. A Kbt. 56. § (1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. A Kbt. 59. §-ának (1) bekezdése értelmében pedig az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az értékeléssel kapcsolatban helyesen mutatott rá az elsõfokú bíróság ítéletében arra, hogy az elöl álló, fontosabb szempontokat meghatározó feltételek az értékelésnél nagyobb súllyal esnek latba. Helytálló volt az a megállapítás is, ami szerint összességében is több tényezõt tekintve volt kedvezõbb a beavatkozó, mint a nyertesnek nyilvánított ajánlattevõ ajánlata. Mindezekbõl megállapítható, hogy a felperes megsértette a Kbt. 59. §-a (1) bekezdésében foglalt és idézett rendelkezést. Ebbõl az következik, hogy az alperes határozatában a Kbt. 88. § (1) bekezdésében f) pontja alapján jogszerûen szabott ki bírságot az e törvény szabályait megszegõ szervezettel szemben.<br>
Rámutat a Legfelsõbb Bíróság, hogy a felperes fellebbezési érvelése azért nem megalapozott, mert olyan tényezõket is figyelembe vett az értékelésnél, melyeket értékelési szempontként az ajánlati felhívásban nem jelölt meg. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (1) bekezdése kimondja, hogy a közbeszerzési eljárásban – az egyes eljárási cselekmények, az ajánlat értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. A verseny tisztaságának és átláthatóságának így megfogalmazott igénye sem teszi lehetõvé, hogy a felperes – még ha érthetõ indokból is – utólag olyan feltételeket támasszon az ajánlattevõkkel szemben, melyekrõl a pályázóknak nem volt tudomása. Ez utóbbi indokok is alátámasztják azt a megállapítást, hogy az alperes határozata jogszabálysértõ nem volt.<br>
A fenti indokok alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A felperes fellebbezése nem vezetett eredményre, ezért a Legfelsõbb Bíróság a Pp. 78. §-a, illetve 83. §-ának (1) bekezdése alapján õt kötelezte a másodfokú perköltség megfizetésére. Az 1990. évi XCIII. törvény 5. §-a alapján illetékmentességet élvezõ felperes által le nem rótt, államnak járó illeték viselésérõl rendelkezni nem kellett.<br>
<br>
Budapest, 1999. november 24.<br>
<br>
Bauer Jánosné dr. s. k.	Dr. Kovács Ákos s. k.<br>
tanácselnök	elõadó bíró<br>
<br>
Dr. Buzinkay Zoltán s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>