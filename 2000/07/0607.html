<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (0607)
</b></h2><FONT size=3><i><u></i></u><br>
Kf.II.28.846/1999/3. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága a dr. Szabadi Attila ügyvéd (1043 Budapest, Munkásotthon u. 18.) által képviselt MULTIMED Egészségügyi Tanácsadó Vállalkozó Kft. (1013 Budapest, Döbrentei u. 6.) felperesnek a dr. Farkas Gyöngyi jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indított perében a Fõvárosi Bíróság 1999. június 17-én kelt 8.K.31.114/1998/8. számú ítélete ellen az alperes részérõl 9. sorszám alatt benyújtott fellebbezés folytán az 1999. december hó 1. napján tartott nyilvános tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy 15 nap alatt fizessen meg a felperesnek 5000 (ötezer) Ft másodfokú perköltséget.<br>
A le nem rótt illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az ajánlatkérõ Pásztó Város Önkormányzata a K. É. 1998. április 8-i számában tette közzé ajánlati felhívását, amely a városi kórház rekonstrukciós kiviteli munkáinak vállalkozásba adására, a megvalósulás irányítására, ellenõrzésére, a lebonyolítási tevékenység ellátására vonatkozott.<br>
A felhívásra nyolc ajánlat érkezett, amelyek közül az ajánlatkérõ négyet – az ajánlatok érvénytelensége folytán – kizárt. Ezen négy ajánlattevõ terjesztett elõ alperesnél jogorvoslati kérelmet – többek között – arra is hivatkozva, hogy a felperes ajánlatát is érvénytelennek kellett volna minõsíteni a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdésében szabályozott összeférhetetlenség okából, mert a közbeszerzési eljárás alapjául szolgáló engedélyezési tervet a felperes készítette, így – mint az eljárásba bevont személy – nem lehetett ajánlattevõ, ajánlata érvénytelen, az eljárás további szakaszában már nem vehetett volna részt.<br>
Az alperes határozatával a jogorvoslati kérelmeknek részben helyt adva – többek között – megállapította, hogy az ajánlatkérõ azzal, hogy a felperes ajánlatát nem nyilvánította érvénytelennek, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontját. Felhívta egyben az ajánlatkérõt, hogy a felperes ajánlatát – a Kbt. 53. § (2) bekezdése alapján – az eljárás további szakaszából zárja ki.<br>
A felperes keresetében a reá vonatkozó alperesi rendelkezések mellõzésével az alperesi határozat megváltoztatását kérte, elõadva, hogy csak az építési engedélyezési eljáráshoz szükséges terveket készítette el, a rekonstrukcióval kapcsolatos tanulmány elkészítésében nem vett részt, az a Mûvek Kft. munkája. Kérte figyelembe venni, hogy az általa elkészített terv a perbeli közbeszerzési eljárás dokumentációjának részét nem képezi, így a felperes az eljárásba bevont személynek nem minõsül.<br>
Az alperes a kereset elutasítását kérte, elõadva, hogy az engedélyezési tervek elkészítése a kivitelezés lebonyolításának elõkészítéseként értékelendõ, ez pedig a felperes érintettségét megalapozza. Hivatkozott arra, hogy a felperes az orvosszakmai program elkészítését – a Mûvek Kft.-vel közösen – szerzõdésben vállalta.<br>
Az elsõfokú bíróság ítéletével az alperes határozatát részben megváltoztatva, annak a felperesre vonatkozó rendelkezéseit mellõzni rendelte. A lefolytatott bizonyítási eljárás eredményeként megállapította, hogy a felperes a kórházrekonstrukciós tanulmány elkészítésében nem vett részt, azt a Mûvek Kft. készítette. Ugyanakkor a felperes által az építési engedélyezéshez készített tervek nem képezték a perbeli közbeszerzési eljárás dokumentációjának részét, és a felperes által tett ajánlat tartalma sem igazolja az engedélyezési terv felhasználását. A perbeli közbeszerzési eljárás pedig – az elsõfokú bíróság szerint – nem az engedélyezési terv kivitelezésére indult, hanem a rekonstrukció lebonyolítására, így az engedélyezési terv elkészítése a meghirdetett feladatnak nem elõkészítõ fázisa, tehát a felperes a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerinti közremûködõnek nem minõsíthetõ, az eljárásból való kizárása így alaptalan.<br>
Az elsõfokú ítélet ellen az alperes nyújtott be fellebbezést, annak megváltoztatása és a keresetet elutasító másodfokú határozat hozatala iránt. A fellebbezésben kifejtettek szerint az elsõfokú bíróság által megállapított tényállás iratellenes, a jogi következtetés pedig helytelen. Hivatkozott az alperes arra, hogy az elsõfokú peres eljárásban tanúként kihallgatott kft.-vezetõ vallomását az iratok nem támasztják alá a kórházrekonstrukciós tanulmány Mûvek Kft. által való elkészítését illetõen. Továbbra is fenntartotta az alperes az általa korábban tett azon állítást, hogy a felperes tevékenysége a kivitelezés lebonyolításának elõkészítéseként értékelhetõ. Állította az alperes azt is, hogy a felperesnek a közbeszerzési eljárásban való részvétele az eljárásnak a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában szabályozott alapelveivel ellentétes.<br>
A fellebbezés nem alapos.<br>
Az alperes a felülvizsgálni kért határozatában a felperesi ajánlat érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében és az 52. § (2) bekezdés b) pontjában foglaltakra alapítottan találta megállapíthatónak.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése úgy rendelkezik, hogy az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
Az alperes és az elsõfokú bíróság eltérõen foglalt állást a vonatkozásban, hogy a felperes minõsíthetõ-e a dokumentáció elkészítése során az eljárásba bevont személynek vagy sem.<br>
A dokumentáció fogalmát a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése határozza meg. Ehhez igazodóan kellett tisztázni, hogy a felperes a dokumentáció elkészítése során az eljárásba az ajánlatkérõ részérõl bevont személynek, illetõleg gazdálkodó szervezetnek minõsült-e.<br>
A Legfelsõbb Bíróság álláspontja szerint az elsõfokú bíróság a perben folytatott bizonyítás eredményeként helytállóan mutatott rá arra, hogy a perbeli közbeszerzési eljárásban keletkezett, a megfelelõ ajánlattétel érdekében készített és a per irataihoz is csatolt dokumentációnak a felperes által készített engedélyezési tervek nem képezték a részét, a felperes a dokumentáció elkészítésében nem vett részt, mert ilyennek nem minõsíthetõ az építési engedélyezési terv elkészítése. Egy bizonyos többfázisú építési beruházás elõkészítési, elõzményi munkáiban való részvétel ugyanis nem minden esetben azonosítható az ajánlati dokumentáció elkészítésével. Az ajánlati dokumentáció elkészítésének körébe nem vonható elõzményi munkákban való részvételt a Kbt. kizáró okként nem szabályozza, e vonatkozásban az alperes kiterjesztõen értelmezte a Kbt. 31. § (2) bekezdésében foglaltakat.<br>
Az elsõfokú bíróság feladatát az alperesi határozat jogszerûségének vizsgálata képezte, melynek során az abban foglalt jogszabályhelyeket alapul véve kellett a kereseti kérelemrõl határoznia. Az alperes határozatában – a felperes tekintetében – a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésére alapítottan állapította meg, hogy az ajánlatkérõ megsértette a Kbt. 52. § (2) bekezdés b) pontját, amikor a felperes ajánlatát nem nyilvánította érvénytelennek. A Kbt. 52. § (2) bekezdésének a felperes esetére történõ alkalmazása azonban – a fent kifejtettekre figyelemmel – nem megfelelõ jogértelmezés következménye, melyre figyelemmel helytállóan rendelkezett az elsõfokú bíróság, amikor az alperesi határozatnak a felperesre vonatkozó rendelkezéseit annak részbeni megváltoztatásával mellõzni rendelte.<br>
Az alperes csak a fellebbezési tárgyaláson tett nyilatkozatában hivatkozott a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglaltak megsértésére. Az alperesi határozat azonban ezen jogszabályhelyre nem hivatkozott és utalást sem tartalmazott. Erre figyelemmel az elsõfokú bíróság a kereset elbírálása során nem is vizsgálhatta, hogy a felperes magatartása mennyiben állt ellentétben a Kbt. 24. §-ában foglalt alapelvekkel, így erre az alperes a fellebbezési eljárás során sem hivatkozhat.<br>
Mindebbõl következõen az elsõfokú bíróság helytállóan rendelkezett az alperesi határozat részbeni megváltoztatásáról és a felperesre vonatkozó rendelkezések mellõzésérõl, ezért a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A másodfokú eljárásban pervesztes alperest a Legfelsõbb Bíróság a Pp. 239. §-a alapján alkalmazandó Pp. 78. §-ának (1) bekezdése szerint kötelezte a felperes részére másodfokú perköltség fizetésére.<br>
Az alperest az 1990. évi XCIII. törvény 5. § (1) bekezdés c) pontja alapján megilletõ személyes illetékmentességre figyelemmel a le nem rótt fellebbezési eljárási illetéket a 6/1986. (VI. 26.) IM rendelet 14. §-a alapján az állam viseli.<br>
<br>
Budapest, 1999. december 1.<br>
<br>
Bauer Jánosné dr. s. k.	Dr. Buzinkay Zoltán s. k.<br>
tanácselnök	elõadó bíró<br>
<br>
Dr. Kovács Ákos s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>