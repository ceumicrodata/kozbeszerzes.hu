<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (0604)
</b></h2><FONT size=3><i><u></i></u><br>
Kf. III. 28.858/1999/5. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága, a dr. Kiss Csaba ügyvéd (Budapest, Teréz u. 7.) által képviselt Dorogi Környezetvédelmi Egyesület (Dorog, Esztergom u. 1.) felperesnek, a dr. Deli Betty jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránti perében a Fõvárosi Bíróság 1999. május 25. napján meghozott 8.K.30.372/1998/17. sz. ítélete ellen a felperes részérõl 18. sorszám alatt benyújtott fellebbezés folytán az alulírott helyen és napon – tárgyaláson kívül – meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helyben hagyja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft másodfokú perköltséget. A fellebbezési illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az alperes az 1998. február 20-án meghozott D.19/1998. sz. határozatával elutasította a felperes és társa jogorvoslati kérelmét, amelyet a Budapesti Vegyimûvek ajánlatkérõ által – több ezer tonna veszélyes hulladék és szennyezett talaj ártalmatlanítására, több ezer tonna hulladék átcsomagolására, a tároló és környezete talajának folyamatos teljes ártalmatlanításig történõ tisztítására, és 3000 tonna magas klórtartalmú hulladék ártalmatlanítására kért ajánlatot – kiírt közbeszerzési eljárás ellen nyújtottak be. Megállapította, hogy a 3000 tonna magas klórtartalmú hulladék ártalmatlanítása tekintetében az eljárás nyertese, a Betonút Rt. vezette konzorcium, az ajánlati felhívásnak megfelelõen igazolta a pénzügyi, mûszaki és gazdasági alkalmasságát.<br>
A felperes keresetében az alperes határozatának megváltoztatását kérte.<br>
Az elsõfokú bíróság ítéletével a felperes keresetét elutasította. A perben kirendelt szakértõ aggálytalan véleménye alapján megállapította, hogy a Dorogi Hulladékégetõ – amely a nyertes alvállalkozója – rendelkezik a közbeszerzési eljárásban meghatározott mennyiségû veszélyes anyag elégetésére vonatkozó engedéllyel, ezzel a nyertes e vonatkozásban mûszaki alkalmasságát a felhívásnak, dokumentációnak és a Kbt. elõírásainak megfelelõen igazolta. A közbeszerzési eljárásban a mûszaki alkalmasság igazolására a Kbt. szabályainak megfelelõen az ajánlatkérõnek ezt meghaladóan a mûszaki alkalmasságát igazolnia nem kellett.<br>
A felperes az elsõfokú bíróság ítélete elleni fellebbezésében kérte annak megváltoztatását kereseti kérelmének megfelelõen. Kifejtette, hogy megalapozatlan az ítélet, mert az elsõfokú bíróság a szakértõi vélemény egyoldalú értelmezésével állapította meg az égetõmû mûszaki alkalmasságát, anélkül, hogy ezt az eljárását indokolta volna. Ítéletének indokolásában több téves megállapítást tett, illetõleg helytelen következtetést vont le a bíróság, mint azt is, hogy nem azt kellett vizsgálnia, hogy a nyertes ajánlat teljesítése esetén eredményezi-e Dorog város és környezete sérelmét, hanem az ajánlat megfelel-e a felhívásnak. A környezetvédelmi jogszabályok vizsgálatát álláspontja szerint ilyen okból nem lehet megtagadni. A fellebbezés nem alapos.<br>
Az elsõfokú bíróság helyesen állapította meg a tényállást, az abból levont jogi következtetése is helytálló, azt osztja a Legfelsõbb Bíróság.<br>
A Legfelsõbb Bíróságnak a fellebbezés kapcsán abban a jogkérdésben kellett állást foglalnia, hogy a közbeszerzési eljárás, az alperes jogorvoslati eljárása, határozata törvényes volt-e, illetõleg környezetvédelmi tárgyú közbeszerzési ügyben a környezetvédelmi jogszabályok alkalmazása mennyiben feladata az ajánlattevõnek és az alperesi döntõbizottságnak.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ának (2) bekezdése határozza meg a mûszaki alkalmasság igazolásának részletes szabályait, az ajánlattevõnek e jogszabályi követelményeket kell teljesítenie, az ajánlatkérõnek pedig e szempontokra figyelemmel kell döntenie az ajánlat mûszaki alkalmasságáról.<br>
A jogorvoslati kérelem kapcsán a Közbeszerzési Döntõbizottságnak azt kellett vizsgálnia, hogy az ajánlatkérõ megsértette-e a Kbt. valamely rendelkezését. Ilyen jogsérelem azonban nem volt megállapítható, eljárása, határozata mindenben megfelelt a Kbt. vonatkozó rendelkezéseinek.<br>
Helyesen döntött tehát az elsõfokú bíróság a perben kirendelt szakértõ szakvéleménye alapján az alperes határozata törvényességérõl, arról, hogy az ajánlattevõ nyertes mûszaki alkalmasságát a Kbt. szabályainak megfelelõen igazolta.<br>
A Legfelsõbb Bíróság rámutat arra, hogy a közbeszerzési eljárás nem hatósági eljárás, ennek megfelelõen nem környezetvédelmi hatósági eljárás. Az ajánlatkérõ a Kbt. elõírásai szerint lefolytatott eljárásban hozza meg döntését a nyertes ajánlatról. A Közbeszerzési Döntõbizottság a Kbt. rendelkezései megtartásának ellenõrzésére és a törvényes eljárás kikényszerítésére rendelkezik hatáskörrel, környezetvédelmi hatósági feladatokat nem láthat el. Annak vizsgálata, hogy a Kbt. szerinti mûszaki alkalmasságát igazoló ajánlattevõ a környezetvédelmi jogszabályok elõírásainak megfelelõen végzi-e tevékenységét, a környezetvédelmi hatóság hatáskörébe tartozó eljárás keretén belül végezhetõ el, amely nem része a közbeszerzési eljárásnak, attól független eljárás, így az eljárt bíróságok felülvizsgálata sem terjeszkedhetett túl a közbeszerzési eljárás törvényességének ellenõrzésén.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.<br>
A pervesztes felperest a Pp. 78. §-ának (1) bekezdése alapján kötelezte a Legfelsõbb Bíróság az alperes másodfokú eljárási perköltségének megfizetésére.<br>
A felperes teljes személyes illetékmentessége folytán a fellebbezési illetéket az állam viseli [6/1986. (VI. 26.) IM rendelet 14. §-a].<br>
<br>
Budapest, 1999. november 30.<br>
<br>
Dr. Kozma György s. k.	Dr. Kárpáti Zoltán s. k. <br>
 tanácselnök	elõadó bíró<br>
<br>
Dr. Buzinkay Zoltán s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>