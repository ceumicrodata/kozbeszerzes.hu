<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (0605)
</b></h2><FONT size=3><i><u></i></u><br>
Kf. III. 28.909/1999/2. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága a dr. Vajk Kálmán ügyvéd (Budapest, Akác köz 3.) által képviselt ORAKO Kereskedelmi és Szolgáltató Kft. (Budapest, Gádor u. 130.) I. r. és a Müllerné dr. Hrodszky Erzsébet jogtanácsos által képviselt Eötvös Károly Megyei Könyvtár (Veszprém, Komakút tér 3.) II. r. felpereseknek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 1999. április 8. napján meghozott 8.K.30.534/1998/12. számú ítélete ellen az alperes részérõl 13. sorszám alatt benyújtott fellebbezés folytán az alulírott helyen és napon – tárgyaláson kívül – meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletének nem fellebbezett részét nem érinti, fellebbezett részében pedig akként változtatja meg, hogy a felperesek keresetét teljes egészében elutasítja.<br>
Kötelezi a felpereseket, hogy 15 napon belül egyetemlegesen fizessenek meg az alperesnek 5000 (ötezer) Ft másodfokú eljárási perköltséget.<br>
Kötelezi továbbá az I. r. felperest, hogy fizessen meg a magyar államnak – az illetékhivatal külön felhívására – 6750 (hatezer-hétszázötven) Ft fellebbezési illetéket.<br>
A II. r. felperest terhelõ fellebbezési illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az alperes az 1998. március 19-én meghozott D.35/12/1998. számú határozatával az I. r. felperes jogorvoslati kérelmének – amelyet a II. r. felperes (ajánlatkérõ) helyiségeinek berendezése tárgyában kiírt közbeszerzési eljárás ellen nyújtott be – részben helyt adott és megállapította, hogy a II. r. felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontját, az 53. § (1) bekezdésének b) pontját és az 59. § (1) bekezdését, egyebekben a kérelmet elutasította. Egyidejûleg az ajánlatkérõvel szemben 1 000 000 Ft bírságot szabott ki.<br>
A felperesek kerestükben kérték az alperes határozatának felülvizsgálatát. Az elsõfokú bíróság ítéletében az alperes határozatát részben és akként változtatta meg, hogy az alperes határozatának a II. r. felperest pénzbírságban marasztaló rendelkezéseit mellõzte, azzal az indokkal, hogy az alperes az ajánlattevõt nem tiltotta el – jogellenesség megállapítása mellett – a közbeszerzési eljárásban való részvételtõl, így a bírság kiszabásának a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (4) bekezdésében meghatározott feltétele hiányzik.<br>
Az alperes az elsõfokú bíróság ítélete elleni fellebbezésében kérte annak megváltoztatását a pénzbírság mellõzésére vonatkozó rendelkezése tekintetében. Álláspontja szerint az elsõfokú bíróság a bírság kiszabása körében téves jogi következtetést vont le. Az ajánlatkérõ bírságolásának jogszabályi feltétele megvolt, az eljárás jogellenességének megállapítása és az ajánlattevõ eltiltása a pénzbírság alkalmazásának nem együttes feltétele.<br>
A fellebbezés alapos.<br>
Téves az elsõfokú bíróságnak az az álláspontja, hogy a bírság alkalmazásának együttes feltétele a jogellenesség megállapítása és az ajánlattevõ eltiltása az eljárásban való részvételtõl. A Legfelsõbb Bíróság a bírság kiszabhatóságával összefüggésben folytatott következetes gyakorlata alapján, a korábbi eseti döntéseivel egyezõen a következõkre mutat rá: a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (4) bekezdése értelmében a bírság kiszabásának két feltétele van: nevezetesen az (1) bekezdés f) pontja szerinti bírság kiszabására csak abban az esetben kerülhet sor, ha a bizottság a közbeszerzési eljárást lezáró döntést, vagy a közbeszerzési szerzõdés megkötését követõen az eljárás jogellenességét állapította meg, továbbá, ha az (1) bekezdés e) pontja szerint az ajánlattevõt eltiltotta a közbeszerzési eljárásban való részvételtõl. Ezek – szemben az elsõfokú bíróság álláspontjával – nem konjunktív, hanem alternatív feltételek, bekövetkezésük tehát külön-külön is alapul szolgálhat bírság kiszabására. A két feltétel közötti különbség abban áll, hogy a jogellenesség megállapításakor a bírság az eljárásban részt vevõ valamennyi, a Kbt. szabályait megszegõ szervezet, vagy a szervezettel jogviszonyban álló, a jogsértésért felelõs személlyel szemben kiszabható, míg kizárás esetén csak az ajánlattevõ sújtható bírsággal.<br>
Mindezek alapján a Legfelsõbb Bíróság az elsõfokú bíróság ítéletének nem fellebbezett részét nem érintette, fellebbezett részében pedig a Pp. 253. §-ának (2) bekezdése alapján akként változtatta meg, hogy a felperesek keresetét teljes egészében elutasította, azaz az alperes határozatának pénzbírságot kiszabó rendelkezését is hatályában tartotta.<br>
A Legfelsõbb Bíróság a felpereseket a Pp. 78. §-ának (1) bekezdése alapján kötelezte az alperes másodfokú eljárási költségének megfizetésére.<br>
Az I. r. felperes illetékfizetési kötelezettsége az illetékekrõl szóló 1990. évi XCIII. törvény 46. §-ának (1) bekezdésén alapszik.<br>
A II. r. felperes teljes személyes illetékmentessége folytán a fellebbezési illetéket az állam viseli [6/1986. (VI. 26.) IM rendelet 14. §-a].<br>
<br>
Budapest, 1999. november 31.<br>
<br>
Dr. Kozma György s. k.	Dr. Kárpáti Zoltán s. k.<br>
tanácselnök	elõadó bíró<br>
<br>
Dr. Madarász Gabriella s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>