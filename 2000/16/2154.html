<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2154)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.302/7/1999<br>
<br>
Tárgy: Várady György, Murvai Lászlóné, Garádi István önkormányzati képviselõk jogorvoslati kérelme Gyömrõ Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Várady György (2230 Gyömrõ, Béla u. 11.), Murvai Lászlóné (2230 Gyömrõ, Rudolf u. 39.), Garádi István (2230 Gyömrõ, Klapka u. 49.) önkormányzati képviselôk (a továbbiakban: kérelmezôk) jogorvoslati kérelmének, amelyet Gyömrõ Nagyközség Önkormányzata (2230 Gyömrõ, Szabadság tér 1., a továbbiakban: ajánlatkérô) Gyömrô Nagyközség szennyvízcsatornázásának II/B/1., II/B/3–4. ütemének kivitelezése tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõk 1999. december 15-én jogorvoslati kérelmet nyújtottak be a Döntõbizottsághoz, melyben kérték Gyömrõ Nagyközség Önkormányzata 1999. december 13-án kelt 364/1999. (XII. 13.) önkormányzati határozatának és az 1999. május 5-én a K. É.-ben megjelent nyílt elôminôsítési eljárás részvételi felhívásának és dokumentációjának törvényességi felülvizsgálatát.<br>
Álláspontjuk szerint az ajánlatkérõ határozata, felhívása, dokumentációja sérti a közbeszerzésekrõl szóló 1995. évi XL. törvény (a továbbiakban: Kbt.) rendelkezéseit.<br>
Ajánlatkérõ eljárást lezáró döntése jogsértõ, mert konkrét pénzügyi fedezet hiányában hirdetett nyertest, az ajánlatok értékelése nem felel meg a Kbt. követelményeinek a közbeszerzési eljárásban, továbbá a felhívás és a dokumentáció elõírásai jogsértõk.<br>
Ajánlatkérõ érdemi ellenkérelmében alaptalannak minõsítette a kérelemben foglaltakat, és annak elutasítását kérte.<br>
A Döntõbizottságnak elsõdlegesen abban a kérdésben kellett állást foglalnia, hogy kérelmezõk rendelkeznek-e jogorvoslati kérelem elõterjesztéséhez szükséges ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Kérelmezõk – figyelemmel a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontjára – a jelen közbeszerzési eljárásnak nem voltak sem ajánlatkérõi, sem ajánlattevõi. A fent idézett rendelkezés külön nevesíti a kérelem elõterjesztésére jogosultak között az egyéb érdekeltet is, azonban a Döntõbizottság jogi álláspontja szerint ez nem eredményezheti az ügyfélképesség olyan tág értelmezését, amelybõl az következne, hogy erre hivatkozással bármely személy jogosult lenne jogorvoslati kérelem elõterjesztésére. Ez az értelmezés nem tenné lehetõvé annak a szabályozásnak az érvényre juttatását, hogy az államigazgatási eljárás általános szabályairól szóló, többször módosított 1957. évi IV. törvény általános szabályaihoz képest a Kbt. eltérõen, szûkebb körben határozza meg az ügyfélképességet, és meglehetõsen rövid határidõk elõírásával teszi lehetõvé jogvita kezdeményezését a Döntõbizottság elõtt. A Kbt. idézett rendelkezésébõl az következik, hogy egyéb érdekeltként csak azok a személyek nyújthatnak be jogorvoslati kérelmet, akiknek jog- vagy érdeksérelme közvetlenül kimutatható a vitatott beszerzéssel összefüggésben. Nem nevezhetõ közvetlen érdeknek az a körülmény, hogy az önkormányzatok által végzett beruházások körében a helyi önkormányzatokról szóló rendelet [1990. évi LXV. törvény 19. § (1) bekezdés] 139. § (1) bekezdése d) pontjára való hivatkozás megalapozza a közvetlen érdek- és jogsérelmet a jelen beszerzéssel összefüggésben a jogorvoslatkérés és -indítás tekintetében.<br>
Kérelmezõk a beszerzéssel érintett önkormányzat képviselõ-testületének tagjai, akik a helyi önkormányzatról szóló 1990. évi LXV. törvény szabályai alapján kötelesek eljárni, ebbõl következõleg a törvénysértõ önkormányzati döntések megsemmisítése végett az önkormányzat székhelye szerint illetékes közigazgatási hivatalhoz mint felülvizsgálati szervhez fordulhatnak. Erre figyelemmel is az önkormányzati törvény és a Kbt. sem ad felhatalmazást önkormányzati képviselõknek a jogorvoslati kérelem elõterjesztésére.<br>
A fenti okfejtésbõl kiindulva a Döntõbizottság a kérelmezõk kérelmét érdemi vizsgálat nélkül, hivatalból elutasította a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdés elsõ fordulatára figyelemmel, azaz ha a bizottság megállapítja, hogy a kérelmezõ nem tartozik a 79. § (3) bekezdésének hatálya alá, vagy a 79. § (6) bekezdése szerinti igazgatási szolgáltatási díjat nem fizette meg, a kérelmet érdemi vizsgálat nélkül, hivatalból elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 12.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>