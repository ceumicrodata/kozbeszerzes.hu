<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2153)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.325/9/1999<br>
<br>
Tárgy: Veres Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Veres Kft. (5000 Szolnok, Lovas I. u. 16. IV/15., képviseli: dr. Gyuricza Péter ügyvéd, 5000 Szolnok, Kossuth út 3. fszt. 6., a továbbiakban: kérelmezõ) jogorvoslati kérelmét, amelyet a Honvédelmi Minisztérium Beszerzési Hivatala (1475 Budapest, Pf. 163, képviseli: dr. Mezeiné dr. Nyitrai Beáta jogtanácsos, a továbbiakban: ajánlatkérõ) "maximum 10 készlet V.24-2700-00 típusú forgószárnylapát beszerzése vagy forgószárnylapátok üzemidejének meghosszabbítása 1-3 évvel" tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 35. számában, 1999. augusztus 31-én részvételi felhívást jelentetett meg tárgyalásos eljárás lefolytatására a rendelkezõ részben megjelölt tárgyú beszerzése megvalósítására.<br>
Az eljárás alkalmazása feltételeként a közbeszerzésekrõl szóló, 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> a) pontját jelölte meg, mivel e tárgyban kiírt nyílt eljárás eredménytelen volt.<br>
A részvételi felhívás szerint teljes körû ajánlatot lehetett tenni egységár alkalmazásával, és többváltozatú ajánlattétel megengedett volt, ez utóbbi a felhívás 10. pontjában foglalt feltételekkel.<br>
A felhívásban megjelölte azokat a kiválasztott ajánlattevõket, akiket alkalmasnak talált a közbeszerzési eljárást követõen létrejövõ szerzõdés teljesítésére. Így az Aerotechnika M és T Rt.-t, Armtel Kft.-t, Dunai Repülõgépgyár Rt.-t, Roszvoorouzhenie vállalatot és kérelmezõt. A felhívás rendelkezett még arról, hogy a meghívni kívánt ajánlattevõk keretszámát ajánlatkérõ tíz (10) ajánlattevõben határozta meg. Külön dokumentációt ajánlatkérõ nem készített, hanem a felhívásban határozta meg részletesen az ajánlattevõk pénzügyi, gazdasági, mûszaki alkalmasságának igazolására vonatkozó adatokat és az ajánlatok benyújtásának formai és tartalmi követelményeit. A részvételi felhívás tartalmazta még az összességében legelõnyösebb ajánlat kiválasztásának fontossági sorrend szerinti bírálati szempontjait, így az ajánlati árat, garanciális üzemidõt (repült óra, naptári üzemidõ), hosszabbított üzemidõ mértékét (értelemszerûen csak üzemidõ-hosszabbítás esetében) és a teljesítési határidõt.<br>
A részvételi felhívásban megjelölt cégek közül ajánlatot tett kérelmezõ, Arnitel Kft., Dunai Repülõgépgyár Rt. és a Roszvoorouzhenie Állami Társaság. Ez utóbbi céggel konkrét tárgyalásra azért nem került sor, mert ajánlatát a felhívásban megjelölt határidõ után nyújtotta be, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja szerint ajánlata érvénytelen volt, ezért a közbeszerzési eljárás további szakaszában már nem vehetett részt.<br>
Ajánlatkérõ kérelmezõvel, Arnitel Kft.-vel és a Dunai Repülõgépgyártó Rt.-vel folytatott le konkrét tárgyalásokat 1999. szeptember 27-én, október 1-jén. Ajánlatkérõ az 1999. október 1-jei tárgyalást követõen 10 napos hiánypótlási lehetõséget biztosított különbözõ igazolások és nyilatkozatok beszerzésére az érintett ajánlattevõknek. Az 1999. október 11-én megtartott újabb tárgyalásra már csak a kérelmezõvel és a Dunai Repülõgépgyártó Rt.-vel került sor, mivel az Arnitel Kft. a közbeszerzési eljárás további szakaszában való részvételtõl visszalépett. Az ajánlatkérõ és a Magyar Honvédség Repülõmûszaki Fõosztályból létrehozott szakértõi bizottság az utolsó tárgyalási fordulót követõen kérelmezõt, míg a második helyezettként a Dunai Repülõgépgyártó Rt.-t javasolta a hivatal vezetõjének a közbeszerzési eljárás nyerteseként kihirdetni.<br>
A szakértõi bizottság véleményét a vezérigazgatói döntés-elõkészítõ bizottság javaslata alapján ajánlatkérõ döntéshozója nem fogadta el, hanem megállapította a kérelmezõ és a Dunai Repülõgépgyártó Rt. ajánlata érvénytelenségét, amely a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint az eljárás eredménytelenségét jelentette.<br>
A nyilvános eredményhirdetésre, meghosszabbítás után, 1999. november 16-án került sor, ahol a megjelent ajánlattevõk képviselõivel ajánlatkérõ közölte az eljárás eredménytelenségét, az ajánlatuk érvénytelenségének okait.<br>
Kérelmezõ 1999. november 16-án írásban is kérte ajánlatkérõtõl ajánlata érvénytelenségére vonatkozó indokait, valamint a szakértõi bizottság által készített jegyzõkönyvek másolatának megküldését. Ajánlatkérõ a Kbt.-ben biztosított 15 napos határidõn belül megadta válaszát az érvénytelenségi okra való hivatkozással kérelmezõnek, a jegyzõkönyv megküldésérõl viszont nem intézkedett.<br>
Ezt követõen 1999. december 2-án kérelmezõ jogorvoslati kérelmet nyújtott be a Döntõbizottsághoz. Kérelmében az ajánlatkérõ közbeszerzési eljárást lezáró döntésének megsemmisítését, a jogsértés megállapítását, és ajánlatkérõ költségekben történõ marasztalását kérte. Álláspontja szerint a szakértõi bizottság elfogadta azokat az ukrán nyelven kiállított hatósági igazolásokat, amelyek alvállalkozója, az Aiakon ukrán cégre vonatkoztak, ezt utóbb az ajánlatkérõ döntéshozó szerve sem hozhatja fel érvénytelenségi okként. Elõadta, hogy ajánlatkérõ által megállapított és hiánypótlásra felhívott igazolásokat, cégbírósági végzést az elõírt határidõn belül pótolta, és felajánlotta, hogy a hivatalos magyar fordítást a következõ tárgyalási fordulóra becsatolja. Erre azonban az ajánlatkérõ további határidõt nem engedélyezett. Ajánlatkérõ eljárást lezáró döntésérõl 1999. november 16-án szerzett tudomást, és a tárgyaláson kérelmét még azzal egészítette ki, hogy az eredménytelenné nyilvánító döntést is jogsértõnek tartja.<br>
A Döntõbizottság ideiglenes intézkedést a jogorvoslati eljárásban nem hozott, mivel annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem elutasítását alaptalanság miatt kérte. Álláspontja szerint jogszerû volt mind az eljárást lezáró, az eredménytelenségre vonatkozó döntése, mind kérelmezõ ajánlatának érvénytelenné nyilvánítása.<br>
Az érvénytelenség okát abban jelölte meg, hogy egyrészt kérelmezõ alvállalkozójára vonatkozóan nem csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerint és a 44. § (2) bekezdés d) pontjában foglalt nyilatkozatot, másrészt a hatósági igazolásokra vonatkozó nyilatkozatot ukrán nyelven csatolta ajánlatához.<br>
A hiánypótlás egyszeri lehetõségét az érintett ajánlattevõk tekintetében az esélyegyenlõség betartása mellett biztosította.<br>
A Dunai Repülõgépgyártó Rt. írásban tett észrevételében nem vitatta ajánlatkérõ eljárást lezáró döntését.<br>
A Döntõbizottság a becsatolt iratokból, a felek képviselõinek a tárgyaláson elhangzott nyilatkozataiból megállapította, hogy a jogorvoslati kérelem alaptalan.<br>
Ajánlatkérõ a részvételi felhívás 6. c) pontjában elõírta, hogy a részvételi jelentkezés nyelve: magyar vagy orosz.<br>
A 8.3. és a 8.4. pontban a mûszaki alkalmasság körében mind az ajánlattevõnek és a 15%-ot meghaladó, a szerzõdés teljesítésében részt vevõ alvállalkozónak csatolnia kellett a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjára figyelemmel a Kbt. 46. § (2) bekezdés d) pontja szerinti nyilatkozatot, továbbá külföldi székhelyû ajánlattevõ és alvállalkozója esetében a székhely szerint illetékes ország hatóságai által kiállított nyilatkozatot, az 1 évnél régebben le nem járt köztartozás fenn nem állására vonatkozóan.<br>
Kérelmezô ajánlatában – melyet kérelmezõ képviselõje a tárgyaláson is elismert – több olyan nyilatkozat ukrán és angol nyelven került kiállításra, amely nem felelt meg a részvételi felhívás 8.4. pontjában megkövetelt ajánlatkérõi elõírásnak. Továbbá sem kérelmezõ, sem alvállalkozója nem nyilatkozott arról, hogy az Aviakon nevû, ukrán székhelyû alvállalkozójával szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésében elõírt kizáró körülmények.<br>
A Döntõbizottság megállapította, hogy ajánlatkérõ jogszerûen nyilvánította érvénytelennek kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint, mivel az nem felelt meg az ajánlati (részvételi) felhívás feltételeinek.<br>
A Döntõbizottság az ajánlatok szakmai értékelésében részt vevõ szakértõi bizottság mûködésével összefüggésben megállapította, hogy azt a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése szerint a törvényi kritériumnak megfelelõen alakította meg ajánlatkérõ.<br>
A törvényi szabályozás szerint a szakértõi bizottság szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését.<br>
A Kbt. azonban nem tartalmaz olyan elõírást, amely a döntésért felelõs személyt arra kötelezné, hogy a szakértõi bizottság javaslatától eltérõ döntést ne hozhasson. A szakértõi bizottság nem észlelte, hogy az ajánlatok a tárgyalásokat követõen, a hiánypótlások ellenére továbbra is érvénytelenek maradtak.<br>
Az ajánlatkérõ nevében eljáró, a döntésért felelõ személy – jelen esetben az intézmény vezérigazgatója – felülbírálhatja a szakértõi bizottság döntés-elõkészítõ javaslatát.<br>
A Döntõbizottság megvizsgálta a közbeszerzési eljárást abból a szempontból is, hogy ajánlatkérõ eljárást lezáró döntése, azaz az eredménytelenné nyilvánítás jogszerû volt-e.<br>
A Dunai Repülõgépgyártó Rt. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint szintén érvénytelen, mivel az ajánlat nem tartalmazta az alvállalkozójára vonatkozóan a Kbt. 46. § (2) bekezdésében elõírt hatósági igazolásokat, valamint az alvállalkozó (Cepbept) nem igazolta, hogy a szerzôdés teljesítésekor szükséges, országukban érvényben lévõ hatósági tevékenységi engedéllyel rendelkezik.<br>
A Döntõbizottság tehát megállapította, hogy ezért a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint kizárólag érvénytelen ajánlatok érkeztek, az eljárás eredménytelen.<br>
Ajánlatkérõ eredménytelenségrõl hozott döntése tehát jogszerû volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította. A költségek viselése felõl figyelembe vette a Kbt. 88. § (1) bekezdés g) pontja szerinti szabályokat, mely kimondja, hogy a jogsértõt kötelezi az eljárási díj és költségek viselésére a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 12.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>