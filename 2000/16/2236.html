<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2236)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.34/13/2000<br>
<br>
Tárgy: az AGRÁRIUS Kft. jogorvoslati kérelme a Debreceni Orvostudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi<br>
<br>
HATÁROZAT-ot:<br>
<br>
A Döntõbizottság Dr. Kiss Miklós ügyvéd (4025 Debrecen, Petõfi tér 7.) által képviselt AGRÁRIUM (4028 Debrecen, Vas Gereben u. 14., továbbiakban: kérelmezõ) kérelmére a Debreceni Orvostudományi Egyetem (új nevén: Debreceni Egyetem Orvos- és Egészségtudományi Centruma, 4012 Debrecen, Nagyerdei krt. 98., megbízottja: Euromedic Trading Kft., 1051 Budapest, Vörösmarty tér 1., továbbiakban: ajánlatkérõ) "az ajánlatkérõ 50 hektáros parkfelületének gondozása és fejlesztése" tárgyú közbeszerzési eljárása ellen indított jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 1999. december 22-én megjelent 51. számában a rendelkezõ részben megjelölt beszerzés tárgyában. A felhívásban közölte, hogy a közbeszerzési eljárás lefolytatásával az Euromedic Trading Kft.-t bízta meg.<br>
A felhívás 11. a) pontjában elõírta az ajánlattevõ pénzügyi, gazdasági és mûszaki alkalmasságának tanúsításához becsatolandó igazolások, nyilatkozatok körét, így – többek között – a társadalombiztosítási járulék fizetési kötelezettségre vonatkozó hatósági igazolást.<br>
Az ajánlati dokumentáció 13. pontjában az ajánlat alaki (formai) érvényességi feltételeként ajánlatkérõ elõírta, hogy az ajánlatokat egy eredeti és három másolati példányban, egyenként lezárt borítékban kell benyújtani, mely borítékokon csak az "eredeti példány", illetve "másolati példány" jelzést kell feltüntetni, majd a 4 (négy) borítékot 1 (egy) nagy borítékban vagy csomagban kell elhelyezni, melyen kívülrõl meg kell jelölni a beszerzés tárgyát, valamint az ajánlattevõ nevét, székhelyét.<br>
Az ajánlattételi határidõre, 2000. február 3-ára négy ajánlattevõ nyújtott be ajánlatot, közöttük a kérelmezõ is. Az ajánlatok február 4-i bontásáról jegyzõkönyv készült, melyben ajánlatkérõ (megbízottja) rögzítette, hogy az ajánlat nem tartalmazza a társadalombiztosítási járulékkal kapcsolatos hatósági igazolást és ennek pótlására ajánlatkérõ 2000. február 8-án 10.00 óráig biztosít lehetõséget a kérelmezõ részére. Tartalmazza a jegyzõkönyv azt is, hogy a Lián Kht. képviselõjének felvetésére ajánlatkérõ érvénytelennek minõsíti a kérelmezõ ajánlatát, "mivel az ajánlat ugyan 4, külön-külön csomagolt tartóban" lett benyújtva, "de az elõírttal ellentétben nem volt egy csomagba összekötve".<br>
A jegyzõkönyv tartalmazta ajánlatkérõ azon közlését is, hogy az eredményhirdetés 2000. február 25-én 10.00 órakor lesz.<br>
A kérelmezõ 2000. február 8-án jogorvoslati kérelmet terjesztett elõ a Döntõbizottsághoz, sérelmezte ajánlata érvénytelenné nyilvánítását. Kérte az ajánlatkérõ felhívását a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: Kbt.) szabályainak betartására, valamint ajánlatkérõ kötelezését arra, hogy kérelmezõt a közbeszerzési eljárásba vonja be. Kérte továbbá ideiglenes intézkedés útján az eljárásba való bevonásának elrendelését.<br>
A Döntõbizottság D.34/9/2000. számú határozatával a közbeszerzési eljárást felfüggesztette.<br>
Ajánlatkérõ megbízottja a február 23-án kelt észrevételében kérte a jogorvoslati kérelem elutasítását. Elõadta, hogy jogszerûen járt el a kérelmezõ ajánlatának érvénytelenítése során.<br>
Az egyéb érdekeltek közül a Lián Kertészeti Kht. nyújtott be észrevételt, melyben közölte, hogy ajánlatkérõ eljárása jogszerû volt, mert kérelmezõ ajánlata nem felelt meg az ajánlati dokumentációban elõírt érvényességi feltételnek.<br>
Kérelmezõ 2000. február 29-i beadványában bejelentette, hogy a jogorvoslati kérelmét visszavonja, és erre tekintettel kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése elõírja, hogy a Döntõbizottság eljárására a Kbt. eltérõ rendelkezése hiányában az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése így rendelkezik: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és az eljárást a közigazgatási szerv folytatja."<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése alapján a Döntõbizottság az (5)–(6) bekezdés szerinti esetekben, valamint a törvény ezen 79. § (4) bekezdése a)–h) pontjában felsorolt szervezetek vagy személyek kezdeményezésre indult eljárásban jár el hivatalból.<br>
A Döntõbizottság a Kbt. ezen rendelkezéseibõl kiindulva megvizsgálta a hivatalból való eljárása lehetõségét, és megállapította, hogy a jogorvoslati eljárást meg kell szüntetnie, mert a hivatalból való eljárásra az alábbiak szerint nem rendelkezik törvényi felhatalmazással:<br>
– A jelen jogorvoslati eljárás nem a 79. § (4) bekezdés a)–h) pontjaiban megjelölt szervezetek vagy személyek kezdeményezésére, hanem a közbeszerzési eljárás egyik ajánlattevõje kérelmére indult.<br>
– A 79. § (5) bekezdése szerinti hivatalból való eljárás hirdetmény közzététele nélküli tárgyalásos eljárás esetére ad lehetõséget a Döntõbizottság elnöke részére a hivatalból való eljárás megindítására.<br>
– A 79. § (6) bekezdése értelmében a Döntõbizottság a megfelelõen kérelmezett vagy kezdeményezett, folyamatban lévõ jogorvoslati eljárás során járhat el hivatalból, ha a már vizsgált jogsértésen túl további jogsértésrõl szerez tudomást, mégpedig a törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított 90 napon belül. A Döntõbizottság a jogorvoslati eljárásban a kérelmezõ által ismertetett, az ideiglenes intézkedést elrendelõ határozatban jogsértõnek vélelmezett ajánlatkérõi magatartáson túl más jogsértésre utaló körülményt nem észlelt.<br>
A Döntõbizottság a 88. § (1) bekezdés h) pontja értelmében a jogsértés megállapításának hiánya folytán nem kötelezte ajánlatkérõt az eljárási díj és a jogorvoslati eljárással felmerült költségek viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 6.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>