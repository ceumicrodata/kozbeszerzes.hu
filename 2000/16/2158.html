<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2158)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.28/17/2000<br>
<br>
Tárgy: a Bodrogi Bau Kft. és a KÉSZ Kft. jogorvoslati kérelme Csongrád Város Önkormányzata. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bodrogi Bau Kft.(6800 Hódmezõvásárhely, Mátyás út 38., a továbbiakban I. rendû kérelmezõ), Könnyûszerkezet Építõ és Szolgáltató Kft. (6721 Szeged, Szilágyi u. 2., képviseli dr. Balázs Péter ügyvéd, 6721 Szeged, Szilágyi u. 2., továbbiakban II. rendû kérelmezõ) jogorvoslati kérelmére indult eljárásban, amelyet Csongrád Város Önkormányzata (6640 Csongrád, Kossuth tér 7., képviseli dr. Juhász László jogtanácsos, 6640 Csongrád, Kossuth tér 7., a továbbiakban ajánlatkérõ) a Batsányi János Gimnázium és Szakközépiskola bôvítésének építési engedély alapján való kivitelezése tárgyú közbeszerzési eljárása ellen nyújtott be, I. rendû kérelmezõ jogorvoslati kérelmét alaptalanság miatt elutasítja, II. rendû kérelmezõ jogorvoslati kérelmének helyt ad.<br>
A Döntõbizottság a helyt adás körében megállapítja, hogy ajánlatkérõ megsértette a közbeszerzésrõl szóló 1999. LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdését, ezért megsemmisíti ajánlatkérõ közbeszerzési eljárást lezáró döntését.<br>
I. rendû kérelmezõ a jogorvoslati eljárásban felmerült költségeit saját maga viseli.<br>
A Döntõbizottság kötelezi ajánlatkérõt, hogy II. rendû kérelmezõnek a határozat kézhezvételétõl számított 15 napon belül 30 000 Ft igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 54. számában, 1999. október 6-án részvételi felhívást tett közzé nyílt elõminõsítési eljárás lefolytatására a Csongrád közigazgatási területén lévõ Batsányi János Gimnázium és Szakközépiskola bõvítésének építési engedély alapján való kivitelezésére vállalkozási szerzõdés keretében.<br>
A beszerzés tárgyát és mennyiségét a részvételi felhívásban a következõk szerint határozta meg:<br>
102 fôs leánykollégium	1120 m2,<br>
2 db tanterem, nagyobbak, mint	54 m2,<br>
3 db tanterem, kisebbek, mint	54 m2,<br>
1 db tornaterem	480 m2,<br>
600 adagos melegítõkonyha	300 m2,<br>
151 fõs étterem	261 m2,<br>
pince	995 m2,<br>
földszint	1055 m2,<br>
emelet	752 m2,<br>
tetõtér	541 m2,<br>
a beszerzés tárgyának összes nettó alapterülete<br>
	3345 m2.<br>
Ajánlatkérõ a részvételi felhívásban meghatározta a résztvevõk pénzügyi, mûszaki és gazdasági alkalmassága igazolására kért adatok és tények körét, valamint az alkalmatlanság feltételeit.<br>
A közbeszerzési eljárásban részajánlatot nem lehetett tenni, többváltozatú ajánlat tételére azonban ajánlatkérõ lehetõséget adott.<br>
Az 1999. november 2-i részvételi jelentkezési határidõig 15 cég nyújtotta be részvételi jelentkezését. Ajánlatkérõ az elõminõsítési eljárási szakasz eredményérõl 1999. november 12-én kelt levéllel értesítette a jelentkezõket<br>
Ezt követõen küldte meg ajánlati felhívását, amelyben 1 000 000 Ft összegû ajánlati biztosítékot írt elõ, továbbá meghatározta az összességében legelõnyösebb ajánlat kiválasztására vonatkozó bírálati részszempontokat, az ahhoz rendelt pontszámokat és súlyszámokat. Hét résszempont került meghatározásra, így<br>
	súlyszám<br>
– ajánlati összeg	30<br>
– referencia	15<br>
– finanszírozási feltételek	15<br>
– minõség	10<br>
– teljesítési határidõ	10<br>
– csongrádi munkaerõ alkalmazása	10<br>
– kötbér	10<br>
A ponthatárokat 1-tõl 10-ig határozta meg.<br>
Ajánlatkérõ 1999. december 2-án kelt levéllel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése alapján valamennyi részvételi jelentkezõnek megküldte az ajánlatok beadása, az eredményhirdetés és a szerzõdéskötés idõpontjának módosításáról szóló tájékoztatóját. A módosítást követõen az ajánlatok benyújtásának határideje 2000 .január 6., az eredményhirdetés határideje 2000. január 27. és a szerzõdéskötés idõpontja 2000. február 7-ére módosult.<br>
Ajánlatkérõ a közbeszerzési eljárásban dokumentációt is készített, mely tartalmazta a mûszaki tervet és leírást, a mennyiségi kiírást és az építési engedélyt.<br>
1999. december 2-án az ajánlati felhívás és a dokumentáció elõírásaival kapcsolatosan helyszíni konzultációt tartott ajánlatkérõ, ahol kérdést intéztek hozzá a többváltozatú ajánlattétel vonatkozásában. Ajánlatkérõ elõadta, hogy "többváltozatú ajánlattétel megengedett a közbeszerzési eljárásban, de csak olyan mûszaki megvalósítási tartalom mellett, amely minõségileg azonos a felhívás és a dokumentáció elõírásaival."<br>
Az ajánlattételi határidõig ajánlatot nyújtott be a BÁÉV Rt. alap- és alternatív ajánlattal, a Debmut Rt. alapajánlattal, Délépítõ Rt. alapajánlattal, Genép Kft. alap- és alternatív ajánlattal, Kunépszer Kft. alap- és alternatív ajánlattal, Kontúr Bau Rt. alapajánlattal, Ferroép Rt. alap- és alternatív ajánlattal, Bodrogi Bau Kft. alternatív és alapajánlattal, Modinvest Kft. alap- és alternatív ajánlattal, KÉSZ Kft. alap- és alternatív ajánlattal.<br>
Az ajánlatok szakértõi bizottság általi értékelését követõen a szakértõi bizottság javaslatát elfogadva ajánlatkérõ a nyilvános eredményhirdetésen a Délépítõ Rt. javaslatát alapajánlatát 910 ponttal hirdette ki nyertesnek. A második legelônyösebb ajánlatot a KÉSZ Kft. tette 885 ponttal.<br>
Ajánlatkérõ az eredményhirdetésen átadta valamennyi ajánlattevõnek az eljárás összegezésérõl szóló tájékoztatóját.<br>
I. és II. rendû kérelmezõ 2000. február 3-án benyújtott jogorvoslati kérelmében kérte a Döntõbizottságot, hogy ajánlatkérõ eljárást lezáró döntését semmisítse meg, állapítson meg jogsértést, valamint kötelezze ajánlatkérõt a jogorvoslati eljárás körében felmerült költségeinek megtérítésére. Ideiglenes intézkedésként a szerzõdés megkötésének megtiltását indítványozta. Álláspontjuk szerint ajánlatkérõ pontozásos értékelése nem volt objektív, ennek alapján nem az összességében legelõnyösebb ajánlatot hirdette ki nyertesnek.<br>
I. rendû kérelmezõnek nem volt tudomása arról, hogy az alternatív ajánlatának értékelésére sor került-e a közbeszerzési eljárásban. Álláspontja szerint az alternatív ajánlata megfelelt az ajánlati felhívás és dokumentáció követelményének, ajánlati árban kedvezõbb volt a nyertes ajánlati ár áránál. Kérte a Döntõbizottságot, hogy a nyertes ajánlattal alternatív ajánlatait hasonlítsa össze a részszempontok alapján, és állapítsa meg, hogy az alternatív ajánlata összességében kedvezõbb volt a nyertes ajánlattevõ alapajánlatánál.<br>
II. rendû kérelmezõ sérelmezte ajánlatkérõ pontozását, álláspontja szerint a referencia, a teljesítési határidõ, a csongrádi munkaerõ alkalmazása, a finanszírozási feltételek részszempontnál ajánlatkérõ pontozása nem volt objektív, ezért került hátrányba a nyertes ajánlattevõvel szemben. Álláspontja szerint alternatív ajánlata volt az összességében legelõnyösebb ajánlat a közbeszerzési eljárásban.<br>
Mindkét kérelmezõ kérte a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésre tekintettel az 59. § (1) bekezdés megsértésének a megállapítását.<br>
Ajánlatkérõ érdemi ellenkérelmében és a tárgyaláson tett nyilatkozatában kérte a jogorvoslati kérelmek alaptalanság	miatti elutasítását. I rendû kérelmezõ kérelme tekintetében elõadta, hogy alternatív ajánlatát azért nem tudta értékelni, mivel annak mûszaki tartalma eltért az ajánlati felhívásban és a dokumentációban foglaltaktól. A konkrét eltérés – többek között – a pincerész kérelmezõ általi megvalósítási tervében mutatkozott. Amennyiben az alternatív ajánlatát elfogadta volna I. rendû kérelmezõnek, akkor a városrendezési tervet és az építési engedélyt módosítani kellett volna, és jelentõs, a szakközépiskola mûködtetésével kapcsolatos költségkihatása lett volna. Ettõl függetlenül az alternatív ajánlat érvénytelenségét nem állapította meg, hanem annak részszempontok szerinti értékelésére a fentiek miatt nem került sor.<br>
II. rendû kérelmezõ kérelme tekintetében elõadta, hogy a nyertes ajánlat kedvezõsége a referencia értékelési szempontnál mutatkozott meg, amelyet az alapozott meg, hogy a beszerzés tárgyával hasonló jellegû és nagyobb számú referenciát tudott az ajánlatában megjelölni a nyertes ajánlattevô.<br>
A teljesítési határidõ részszempontjánál II. rendû kérelmezõ ajánlatában megjelölt korábbi befejezési határidô azért nem jelentett kedvezõséget az ajánlatkérõ számára, mivel a szakközépiskola gazdálkodási és létszámfejlesztési elõirányzatából kiindulva nem jelentett elônyt a decemberinél korábbi teljesítési határidõ.<br>
A csongrádi munkaerõ alkalmazása részszempontnál a nyertes ajánlattevõ 6 helyi vonatkozású vállalkozás bevonására tett szándéknyilatkozatot az ajánlatában, ezzel szemben II. rendû kérelmezõnek az iparûzési adóra vonatkozó felajánlását elõnyként nem tudta figyelembe venni, mivel az önkormányzati rendelet szerint azt valamennyi gazdasági társaság köteles megfizetni, aki az önkormányzat területén iparûzési tevékenységet folytat. Arra a felvetésre, hogy maximális pontszámot miért nem adott az egyes részszempontoknál a legkedvezõbb ajánlati vállalásra, elõadta, hogy ilyen kötelezettsége a jelenleg hatályos Kbt. szerint egyetlen ajánlatkérõnek sincs. Álláspontja szerint a megadott ponthatárokon belül az ajánlatkérõ szuverén joga, természetesen az objektivitást is figyelembe véve, hogy milyen pontszámokat alkalmaz.<br>
Az egyéb érdekeltek közül a Délépítõ Rt. a jogorvoslati kérelmek elutasítását kérte írásban tett észrevételében, mivel álláspontja szerint ajánlatkérõ a közbeszerzési törvényben foglaltak szerint szabályosan hozta meg döntését.<br>
A Döntõbizottság 2000. február 11-én kelt D.28/12/2000. sz. határozatában II. rendû kérelmezõ kérelmére a közbeszerzési eljárást lezáró szerzôdés megkötését megtiltotta.<br>
A Döntõbizottság a beszerzett iratok és a felek képviselõinek a tárgyaláson elõadott nyilatkozatai alapján megállapította, hogy I. rendû kérelmezõ jogorvoslati kérelme alaptalan, míg II. rendû kérelmezõ jogorvoslati kérelme alapos.<br>
A Döntõbizottság I. rendû kérelmezõ tárgyaláson kiegészített jogorvoslati kérelme alapján az alternatív ajánlatok és az alapajánlat tekintetében megvizsgálta, hogy azok megfelelnek-e az ajánlati felhívásban és a dokumentációban az ajánlatkérõ által elõírt követelményeknek.<br>
Ezzel összefüggésben a Döntõbizottság megállapította, hogy I. rendû kérelmezõ alapajánlata megfelelt az elõírásoknak és a dokumentációnak, tehát az kétségkívül érvényes volt.<br>
Ajánlatkérõ a részvételi felhívás 11. pontjában megengedte az alternatív ajánlattételt. Erre vonatkozó részletes elôírást a felhívás nem tartalmazott, azonban ajánlatkérõ e tárgyban feltett írásbeli kérdésre írásban, azt minden ajánlattevõnek megküldve, az alábbiak szerint válaszolt:<br>
"Alternatív ajánlat: a terveken szereplõ mûszaki megoldásoktól, anyaghasználattól eltérõ, de azokkal mûszakilag és minõségileg közel azonos taralmú ajánlat."<br>
I. rendû kérelmezõ 1. sz. alternatív ajánlata a felhívási dokumentációban meghatározott mûszaki tartalomtól az alábbiakban tért el:<br>
– a pinceszint padlóvonalat + 0,30 m szintre emelte (a dokumentációban 2,85 m-en volt ugyanezen padlóvonal), ezzel a pinceszint kiemelkedett a földbõl, földszinti szintté vált, az épület minden szintje egy szinttel feljebb került,<br>
– változtatások történtek a tetõablakok számában és formai kialakításában,<br>
– személyfelvonó késõbbi ütemben készült volna el, étellift egyáltalán nem készült, illetve az ajánlatban nem szerepelt,<br>
– konyhai berendezéseket nem költségelt,<br>
– külsõ közmûveknél szennyvízátemelõ módosítása szükséges,<br>
– egyéb, anyagválasztásban megjelenõ alternatív megoldások szerepelnek az ajánlatban.<br>
Fentieken túl I. rendû kérelmezõ az engedélyezési terv módosításának költségét is beállította árajánlatába.<br>
A 2. sz. alternatív ajánlatának alapja az elõbbiekben ismertetett 1. sz. alternatív ajánlat volt, a 2. sz. alternatív változatban további mûszaki tartalmi elemek maradnak el, így a tanári étkezõ, a beépített szekrények, hangosítás, telefonhálózat, antennarendszer stb.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. e szabálya szerint nem tekinthetõ érvényes, azaz elbírálható ajánlatnak az, amely formailag vagy tartalmilag nem felel meg a felhívásnak és a dokumentációnak. Jelen esetben I. rendû kérelmezõ mindkét alternatív ajánlata tartalmilag a dokumentációban részletesen közölt ajánlatkérõi igénytõl eltért, nem volt összehasonlítható a többi ajánlattal.<br>
Az alternatív ajánlatok önálló ajánlatnak minõsülnek, azokról egyenként kell megállapítani, hogy érvényesek-e. Az ajánlatkérõ tévedett, amikor arra hivatkozva nem mondta ki I. rendû kérelmezõ alternatív ajánlataira az érvénytelenséget, mert akkor az alapajánlata sem lett volna elbírálható, de helyesen járt el, amikor a lényegében érvénytelennek tekintett ajánlatokat nem bírálta el.<br>
I. rendû kérelmezõ kérelmében kizárólag az 1. és 2. számú alternatív ajánlatai összehasonlítását kérte a Döntõbizottságtól, az alapajánlattal kapcsolatban kérelmet nem terjesztett elõ. Miután a Döntõbizottság megállapította, hogy az alternatív ajánlatok nem felelnek meg mûszaki tartalmukban a dokumentáció feltételeinek, azokat a nyertesség megállapítása érdekében már nem hasonlította össze a nyertes ajánlattal.<br>
A Döntõbizottság ugyanakkor megvizsgálta érvényesség szempontjából a II. rendû kérelmezõ alternatív ajánlatát, és megállapította, hogy az tartalmilag megegyezik a felhívásban és a dokumentációban elõírtakkal, a tételes költségvetés egy-egy tételében az anyagválasztékot tekintve jelent alternatívát, tehát érvényesként volt elbírálható.<br>
Ajánlatkérõ az alternatívát elfogadta, és a kedvezõbb ajánlati árra tekintettel a végsõ elbírálásban ezt értékelte.<br>
Ezt követõen a Döntõbizottság összehasonlította II. rendû kérelmezõ alternatív ajánlatát a nyertes ajánlattevõ ajánlatával.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérô csak az eljárás nyertesével, vagy visszalépése esetén, ha azt az ajánlati felhívásban elôírta, az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempontok alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2) bekezdésében foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesítem.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szerinti pontszámítás akkor történik jogszerûen, illetve objektíven, ha részszempontok szerinti legjobb ajánlat a maximális pontot kapja, a legrosszabb az alsó ponthatárt, a köztük lévõk pedig arányosan a ponthatárok között nyerik el pontszámukat.<br>
A Döntõbizottság álláspontja szerint az elsõ részszempont (ajánlati ár) alapján a két ajánlat azonos értékû volt, arra is tekintettel, hogy a II. rendû kérelmezõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) és (6) bekezdésére is figyelemmel tette meg ajánlatát, ezért a két ajánlatra 10-10 pontot kellett adni. Ajánlatkérõ értékelése ennek megfelelõ volt.<br>
A második részszempont (referencia) tekintetében ajánlatkérõ a részvételi jelentkezésben ismertetett referenciák értékelését végezte el. A részvételi felhívás 9. pontjában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c) pontja szerint kérte a mûszaki alkalmasság igazolását, amelyen belül a referenciák az a) pontban szerepelnek. A Kbt. alapján az elõzõ, legfeljebb 5 év legjelentõsebb építési beruházásainak ismertetését kellett a jelentkezésbe csatolni. Ajánlatkérô a felhívás 10. a) pontjában utalt arra, hogy kiemelten kezeli a jelen beszerzés tárgyához hasonló rendeltetésû, az elmúlt 3 évre vonatkozó építési beruházásokat.<br>
A nyertes ajánlattevõnek 6 oktatási épületre vonatkozó jelentõsebb referenciája van. Közöttük a legnagyobb volumenû 188 M Ft-ot képvisel. Ezen kívül igen sok egyéb referenciamunkát is megjelöl a magas- és mélyépítés különbözõ területein, melyek volumene több esetben elérte a milliárdos értéket.<br>
II. rendû kérelmezõ nem jelölt befejezett oktatási épületet a referenciák között, hivatkozott ugyanakkor egy folyamatban lévõ építési beruházásra (75%-os készültség, 211 M Ft érték), ezen kívül igen sok egyéb, többmilliós értékû építési beruházást ismertet, közöttük milliárdos értékûeket is.<br>
Ajánlatkérõ által meghatározott pontszám nyertes ajánlat esetén 10, II. rendû kérelmezõ esetében 8. Kifejezi a referenciák közötti különbséget, ezért a Döntõbizottság álláspontja szerint nem kifogásolható. Ugyanakkor a Döntõbizottság álláspontja szerint a referenciák pontozása során is, a meghatározott 1–10 tartományban kell az ajánlatokat értékelni, így a gyengébb referenciát felmutató ajánlattevõk esetében ajánlatkérõnek a 6-nál kisebb pontszámokat is ki kellett volna osztania.<br>
A harmadik részszempont (finanszírozási feltételek) tekintetében ajánlatkérõ nem írta elõ a felhívásban, illetve a dokumentációban az elvárásait. Az értékelésének alapja a készültségi fok és a hozzárendelt számlaérték viszonya volt.<br>
A nyertes ajánlattevõ három részszámla plusz egy végszámla benyújtását javasolta, vállalta a megrendelõvel való egyeztetést is.<br>
II. rendû kérelmezõ ajánlata szerint 75%-os készültségi fokon nyújt be 1 db részszámlát a szerzõdéses összeg 50%-ára, és csak a végszámlában kéri a fennmaradó további ellenszolgáltatást. Ajánlata 1. sz. mellékletében õ is kifejezi készségét a megrendelõ igényeihez való alkalmazkodásra.<br>
A Döntõbizottság álláspontja szerint II. rendû kérelmezõ tette e részszempontból az elõfinanszírozásra tekintettel a legjobb ajánlatot, neki ezért 10 pont járt, míg a nyertes esetében a többi ajánlathoz is viszonyítva 8 pont megfelelõ értékelést biztosít.<br>
A negyedik részszempont (minõség) tekintetében ajánlatkérõ a minõségvállalásra tett ajánlati nyilatkozatokat vette figyelembe, és tekintettel volt az ajánlattevõ meglévõ minõségbiztosítási rendszerére is. Helyesen állapította meg, hogy a nyertes és a kérelmezõ ajánlata e szempontból egyenértékû, miután mindketten elsõ osztályú kivitelezést vállaltak, és tanúsított minõségbiztosítási rendszer alapján mûködnek. Pontszámuk ennek megfelelõen 10 és 10 pont.<br>
Az ötödik részszempont (teljesítési határidõ) tekintetében az ajánlatkérõ csak a véghatáridõre vonatkozóan tett elõírást. E szerint 2001. február 7-e volt a legkésõbbi határidõ a teljesítésre. A korábbi határidõt – más elõírás hiányában – kedvezõbbnek kell tekinteni. A nyertes 2000. december 20-át, a II. rendû kérelmezõ 2000. augusztus 31-ét vállalt. Tekintettel a többi ajánlatra is, a II. rendû kérelmezõnek a legkedvezõbb vállalására 10 pont, míg a nyertes ajánlatra 4 pont adható, objektív matematikai számítással.<br>
A II. rendû kérelmezõ ajánlatát határidõ tekintetében nem rontja a szerzõdéstervezet 20. pontjában tett elõírás, ez ugyanis kifejezetten téli munkavégzés esetére szól, és nem több, mint a szokásos idõjárási vis maior esetére történõ hivatkozás. Jelen esetben téli munkavégzésre éppen a II. rendû kérelmezõ jelentõsen korábbi véghatárideje miatt nem is kerül sor.<br>
A hatodik részszempont (csongrádi munkaerõ foglalkoztatása) figyelembevétele a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdésére tekintettel történt. Ajánlatkérõ az értékeléskor kedvezõbbnek ítélte azt az ajánlatot, amely a teljesítésben csongrádi vállalkozók nagyobb volumenû részvételét tartalmazta. E tekintetben a nyertes vállalta, hogy a szükséges létszám 70%-át helyi munkaerõ alkalmazásával biztosítja, és konkrétan megnevezett hat helyi vállalkozást, akiket alvállalkozóként (nem 10%-os mértéken túl) a teljesítésbe bevon.<br>
A II. rendû kérelmezõ a teljesítésében vállalta, hogy a tereprendezés, közmûépítés, építõmesteri és szakipari feladatok végzésében kb. 23 M Ft értékû munkával a régióhoz tartozó alvállalkozókat bíz meg.<br>
A Döntõbizottság álláspontja szerint a nyertes ajánlata e szempontból jobb a kérelmezõ ajánlatánál, és tekintettel a többi ajánlat e részszempontok szerinti tartalmi elemeire, az ajánlatkérõ által adott 9 és 5 pont megfelel a valós értékelésnek.<br>
A hetedik részszempont (kötbér) tekintetében az egyéb ajánlatokban vállalt, maximális (3 M Ft/nap) és minimális (nulla forint) értékek között a 300 000 Ft/nap kötbért vállaló nyertesnek 2 pont, míg a 600 000 Ft/nap kötbért ajánló II. rendû kérelmezõnek 3 pont adható.<br>
A fenti értékelésbõl adódóan a pontszámokat összesítve az alábbi eredmény alakult ki a Döntõbizottság álláspontja szerint:<br>
A nyertes pontszámai összesen 10 x 30+10 x 15+8 x 15+10 x 10+4 x 10+9 x 10+2 x 10 = 820 pont.<br>
Kérelmezõ pontszámai összesen: 10 x 30+8 x 15+10 x 15+10 x 10+10 x 10+5 x 10+3 x 10 = 880 pont.<br>
A Döntõbizottság álláspontja szerint tehát az összességében legelõnyösebb ajánlatot II. rendû kérelmezõ tette alternatív ajánlatára tekintettel.<br>
A Döntõbizottság azt is megállapította, hogy ajánlatkérõ számszerû értékelése azért nem vezetett helyes eredményre, mert az ajánlatok részszempontok szerinti tartalmi elemeinek értékelése során nem tartotta be a ponthatárokra vonatkozó korábbi elõírását, azaz nem a megadott teljes pontszámtartományban értékelt, ezzel az objektív végeredmények helyett a ponthatárok önkényes leszûkítése által eltorzított, illetve helytelen eredményhez jutott.<br>
Ajánlatkérõ tehát azzal a magatartásával, hogy összességében nem a legelõnyösebb ajánlatot hirdette ki nyertesnek, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére tekintettel a Kbt. 59. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva I. rendû kérelmezõ jogorvoslati kérelmét a Kbt. 88. § (1) bekezdés a) pontja alapján mint alaptalant elutasította, míg II. rendû kérelmezõ jogorvoslati kérelmének helyt adott, és ajánlatkérõvel szemben a Kbt. 88. § (1) bekezdés d), c) és h) pontja szerinti jogkövetkezményt alkalmazta.<br>
A fenti eljárást lezáró döntés megsemmisítésére azért kerülhetett sor, mert a közbeszerzési eljárásban az ajánlatkérõ és a nyertes ajánlattevõ a közbeszerzési eljárást lezáró szerzõdést nem kötötte meg.<br>
Ugyanezen okból a Döntõbizottság a bírság alkalmazásától eltekintett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 3.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	 közbeszerzési biztos<br>
<br>
Dr. Kozmáné Dr. Gocs Éva s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>