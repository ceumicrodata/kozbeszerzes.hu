<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2149)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.360/12/1999<br>
<br>
Tárgy: Kemler Alpin Bau jogorvoslati kérelme az Antenna Hungária Rt. közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kemler Alpin Bau Kft. (2315 Szigethalom, Ifjúság útja 3., a továbbiakban kérelmezõ) jogorvoslati kérelmének, amelyet az Antenna Hungária Rt. (1119 Budapest, Petzvál József u. 31–33., képviseli dr. Zentai Alida jogi elõadó, 1119 Budapest, Petzvál József u. 31–33., a továbbiakban kérelmezett) "Sopron Tv-állomás vasbeton torony 108 m magasság alatti felületének korrózióvédelme, az ide csatlakozó erkélylemezek szigetelésével együtt" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy kérelmezett megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény 40. § (1) és (2) bekezdését, valamint a 33. § (1) bekezdését, ezért megsemmisíti kérelmezett ajánlati felhívására és annak módosítására vonatkozó döntését.<br>
A Döntõbizottság kötelezi kérelmezettet, hogy kérelmezônek a határozat kézhezvételét követõ 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Kérelmezett a K. É. 46. számában 1999. november 17-én nyílt eljárásra vonatkozó ajánlati felhívást tett közzé a Sopron Tv-állomás vasbeton torony 108 m magasság alatti felületének korrózióvédelmére és az ide csatlakozó erkélylemezek szigetelésével együtt történõ felújítási munkára. Az ajánlati felhívás 3. a) pontja szerint a beszerzés tárgyát és mennyiségét az alábbiak szerint határozta meg:<br>
Sopron Tv-állomás vasbeton torony 108 m magasság alatti korrózióvédelme, az ide csatlakozó erkélylemezek szigetelésével együtt 5000 &plusmn; 10% eltérésû m2 felületvédelmének ellátása.<br>
A teljesítés helyeként Sopron, Dalos-hegy Tv-állomást jelölte meg. A felhívás 3. c) pontja szerint csak teljes körû ajánlatot lehetett tenni, a 14. pont szerint azonban többváltozatú ajánlattétel lehetõségét kérelmezett megengedte.<br>
A teljesítés határidejét vagy a szerzõdés idõtartamát a következõk szerint határozta meg: a munka a pénzügyi lehetõség figyelembevételével 3 év alatt kerül elvégzésre, míg az elsõ ütemet 2000. október 30-ig bezárólag kell megvalósítani. Az ajánlattevõk részére dokumentációt is rendelkezésre bocsátott, amely az ajánlati felhívás mellett vállalkozói szerzõdéstervezetet, szempontokat a Sopron Tv-állomás vasbeton torony korrózióvédelmi munkájához, nagyfrekvenciás sugárvédelmi szakvéleményt és a tv-állomás vázrajzát tartalmazta.<br>
Kérelmezett 1999. december 3-án helyszíni szemlével egybekötött konzultációt tartott a teljesítés helyén, ahol az ajánlattevõk megtekinthették a beszerzés tárgyát, kérelmezett képviselõinek a felhívással és a dokumentációval kapcsolatos kérdéseket intézhettek. A kérdésekre a választ kérelmezett a helyszínen, illetve írásban valamennyi ajánlattevõnek megküldte.<br>
Kérelmezett az ajánlati felhívását az ajánlattételi határidõ módosítására vonatkozóan hirdetményben – valamennyi ajánlattevõ egyidejû értesítése mellett – a K. É. 49. számában, 1999. december 8-án meghosszabbította.<br>
Kérelmezõ 1999. december 27-én benyújtott jogorvoslati kérelmében kérte a Döntõbizottság azon intézkedését, hogy a kérelmezett mûszaki dokumentációjának hiánya miatt annak kiegészítésére hívja fel a kérelmezettet.<br>
Álláspontja szerint az átadott dokumentáció nem tartalmaz mûszaki leírást, szakvéleményt, árazatlan kimutatást, így a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése, 40. § (1) és (2) bekezdései szerint egyenlõ eséllyel nem lehet megfelelõ ajánlatot tenni a beszerzés tárgyára és mennyiségére.<br>
A Döntõbizottság 1999. december 29-én kelt D.360/4/1999. sz. határozatában a közbeszerzési eljárást felfüggesztette, mert valószínûsítette, hogy az ajánlattevõk részére átadott dokumentáció nem tartalmaz részletes mûszaki specifikációt a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1), (2) bekezdése szerint.<br>
Kérelmezett érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint a dokumentációban minden olyan információt közölt, melyet a torony korrózióvédelmi munkájának elvégzéséhez az ajánlattevõ tudomására hozni szükségesnek tartott. Elõadta, hogy a helyszíni szemlén a dokumentációt megvásárló cégek részére rendelkezésre bocsátotta a toronyról készült vázrajzokat, valamint a cégek képviselõi a felhívással és a dokumentációval összefüggésben kérdéseket intéztek, amelyre szóban és azt követõen írásban is válaszolt. Hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése nem ad taxatív felsorolást a dokumentáció mûszaki leírására vonatkozóan, továbbá, mivel jelen beszerzési eljárás építési felújításnak minõsül, így az 1/1996. (II. 7.) KTM rendelet és a 253/1997. (XII. 20.) Kormányrendelet elõírása szerint árazatlan kiviteli költségvetést nem kell készítenie és rendelkezésre bocsátania az ajánlattevõknek. Kérelmezett az ajánlati felhívás 3. a) pontjában határozta meg a beszerzés tárgyát és mennyiségét.<br>
Az egyéb érdekeltek közül az Isobau Kft., a Hídtechnika Kft., az Aqua Fleur Kft. egyetértett a jogorvoslati kérelemben foglaltakkal.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem részben alapos. A Döntõbizottságnak az ajánlati felhívás és az ajánlattevõk rendelkezésére bocsátott dokumentációk tartalma alapján azt kellett megvizsgálni, hogy az ott megadottak alkalmasak lehetnek-e a beszerzés tárgyára és mennyiségére nézve egy megfelelô, egyenlô esélyû ajánlattételre.<br>
Kérelmezett az ajánlati felhívás 3. a) pontjában határozta meg a beszerzés tárgyát és mennyiségét.<br>
Döntõbizottság megállapította, hogy a beszerzés tárgya és mennyisége körében konkrétan nem került meghatározásra:<br>
– Az 5000 &plusmn;10% m2 mennyiségen belül hány m2 a vasbeton torony, az erkélylemez és a torony szerves részét képezõ kiszolgáló épületek nagysága.<br>
– A dokumentáció mellékletét képezõ vázrajzon nem került megjelölésre a torony 108 m-es magassági pontja.<br>
– Nincs konkrétan meghatározva, hogy a I. ütem keretében milyen mennyiségû (m2-ben) felületkezelést kell az ajánlattevõknek elvégezni.<br>
– A korrózióvédelemre vonatkozó magyar szabványra való hivatkozást sem a dokumentáció, sem az ajánlati felhívás nem határozott meg. Így hivatkozni kellett volna ezzel összefüggésben a MSZ 1891/1. szabványra.<br>
– A vasbeton szerkezetében meglévõ repedések nagyságáról, elhelyezkedésérõl, ennek milyenségérõl a kérelmezett nem csatolt a dokumentációban felmérési szakvéleményt.<br>
– A kérelmezett az ajánlati felhívásban a 3 éves felújítási idõtartamon belül a további ütemek teljesítési határidejét nem határozta meg.<br>
– A korrózióvédelem technológiája körében a kérelmezett nem jelölte meg a dokumentációban a minimálisan elvárható technológiai küszöbszintet, anyag és munkatechnológia (pl. a felhasznált anyag és annak felvitele technológiáját), amelyet az ajánlattevôknek ajánlatuk kidolgozásakor figyelembe kellett volna venniük.<br>
A Döntõbizottság álláspontja szerint a fentebb említett, mind az ajánlati felhívás, mind a dokumentáció hiányosságait nem lehet a helyszíni szemlén kérdések formájában megválaszolni, illetve az ajánlattevõk mérlegelésére bízva pontosítani és korrigálni. Kérelmezettnek azon álláspontja – miszerint ha kérdést intéztek volna hozzá az ajánlattevõk, akkor ezek a felvetések a helyszíni szemlén tisztázódtak volna – a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1), a 40. § (1), (2) bekezdés elõírásaira figyelemmel hibás és jogszabálysértõ.<br>
A Döntõbizottság álláspontja szerint a kérelmezettnek kell a beszerzés tárgya és mennyisége körében az ajánlati felhívását és a dokumentáció mûszaki specifikációját olyan tartalommal megtölteni, amely lehetôvé teszi, hogy az ajánlattevõk minden olyan információval konkréten és egyértelmûen rendelkezzenek, amely alapján ajánlatukat a közbeszerzési eljárásban egyenlõ eséllyel megtehetik.<br>
A Döntõbizottság megállapította, hogy a kérelmezett a dokumentációban részletes mûszaki specifikációt nem adott meg a beszerzés tárgyára és mennyiségére vonatkozóan, az ajánlati felhívásban nem határozta meg a 3 éves felújítási munkálatokon belül az I. ütem kivételével a további ütemezési, teljesítési határidõket, nem határozta meg az egyes ütem keretében a felületkezelés nagyságát, a felületkezeléssel összefüggésben jogszabályra, illetve jogszabály alapján kiadott nemzeti szabványra nem hivatkozott, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1), (2) bekezdését, mely szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást – különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása – adni.<br>
Az ajánlatkérõ a mûszaki leírást csak jogszabályba foglalt, vagy jogszabályok alapján kiadott mûszaki elõírásra, illetve nemzeti szabványra hivatkozással határozhatja meg.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. sz. mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A Döntõbizottság alaptalannak találta a jogorvoslati kérelemnek azon részét, hogy kérelmezettnek részletes kiviteli tervdokumentációt (árazatlan költségvetést) kellett volna készítenie a beszerzés tárgyával összefüggésben. Jelen beszerzési eljárás felújításnak minõsül a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése, az épített környezet alakításáról és védelmérôl szóló 1997. évi LXXVIII. törvény, valamint az országos településrendezési és építési követelményekrõl szóló 253/1997. (XII. 20.) Kormányrendelet elõírása szerint. Ezért az 1/1996. (II. 7.) KTM rendelet szerint részletes árazatlan kiviteli költségvetést a kérelmezettnek nem kellet a dokumentáció mellékleteként rendelkezésre bocsátani.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva a Kbt. 88. § (1) bekezdés c), d) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 3.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>