<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (2161)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.11./15/2000<br>
<br>
Tárgy: Betonút Rt., Védelem Konzorcium jogorvoslati kérelme Ráckeve és Térsége Önkormányzati Beruházási Társulása közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Betonút Rt. Védelem Konzorcium (1133 Budapest, Pannónia u. 59–61., képviseli: dr. Gömöri Veronika ügyvéd, 1133 Budapest, Pannónia u. 59–61., továbbiakban: kérelmezõ) jogorvoslati kérelmét, amelyet Ráckeve és Térsége Önkormányzati Beruházási Társulása nevében Dömsöd Nagyközség Önkormányzata (2344 Dömsöd, Petõfi tér 6., képviseli: dr. Bardocz Kálmán ügyvéd, 2310 Szigetszentmiklós, Tököli u. 36., a továbbiakban: kérelmezett) "Ráckeve és térsége szilárdhulladék-lerakó hely I/B ütem megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétôl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ráckeve és Térsége Önkormányzati Beruházási Társulása nevében Dömsöd Nagyközség Önkormányzata a K. É. 37. számában, 1999. szeptember 15-én részvételi felhívást tett közzé két szakaszból álló eljárás lefolytatására Ráckeve és térsége szilárdhulladék-lerakó hely I/B ütemének megvalósítására vállalkozási szerzõdés keretében.<br>
Kérelmezett a beszerzés tárgyát és mennyiségét az alábbiak szerint határozta meg:<br>
2 ha szigetelt lerakóterület a következõ rétegrenddel:<br>
– 2x20 cm vtg. ásványi szigetelés,<br>
– 1 réteg 2 mm-es HDPE fólia geotextíliával védve<br>
– 25 cm 16/32-es szivárgóréteg<br>
– NÁ 200 mm-es KPE drainvezetékek<br>
A szigetelt lerakóterület szorítógáttal körülvett terület.<br>
– 1000 m3-es HDPE fóliával szigetelt csurgalékvíz-gyûjtõ földmedence<br>
– válogatócsarnok 12x44 m<br>
– komposzttároló csarnok 8x24 m<br>
– hulladékudvar 10x28 m<br>
– komposztáló tér 1200 m2<br>
Részajánlatot nem fogadott el, többváltozatú ajánlattétel azonban a felhívás 11. pontja szerint megengedett volt. A részvételi felhívásra 13 jelentkezés érkezett.<br>
Kérelmezett az elõminõsítési szakaszt lezáró döntése szerint 12 részvételi jelentkezõt alkalmasnak minõsített, õket 1999. október 21-én kelt ajánlati felhívásával ajánlattételre felhívta. Így kérelmezõt, a Resonátor Kft.-t, Strabag Hungária Építõ Rt.-t, Mélyépítõ Budapest Kft.-t, Penta Kft.-t, Magyar Aszfalt Kft.-t, KEVIÉP Kft.-t, Consolid Kft.-t, és a Köz-Víz Kft.-t.<br>
Az ajánlattételi dokumentáció tartalmazta a részletes ajánlati felhívást és a mûszaki elõírásokat, ez utóbbihoz a munkák tételes leírása is hozzátartozott. Az ajánlati felhívás 13. pontjában határozta meg ajánlatkérõ az összességében legelõnyösebb ajánlat kiválasztását szolgáló részszempontokat, a ponthatárokat és a súlyszámot, melyek a következõk voltak:<br>
részszempontok	ponthatár	súlyszám<br>
garanciavállalás mértéke	1–20	20<br>
vállalási határidõ és késedelmi kötbér vállalása<br>
	1–20	15<br>
ajánlati ár és fizetési feltételek	1–20	15<br>
az ajánlat mûszaki tartalma, kidolgozottsága<br>
	1–20	10<br>
szerzõdéses feltételek, szerzõdéstervezet<br>
	1–20	10<br>
A kérelmezett által meghatározott fontosabb szerzõdési feltétek a következõk voltak:<br>
– a teljesítés határideje 2000. december 20.,<br>
– a minimális késedelmi kötbér az elsõ 10 nap után 25 E Ft/nap, a továbbiakban 50 E Ft/nap a vállalt részhatáridõkre is, kötbérterhes részhatáridõnek minõsül a mûszaki átadás és a próbaüzem befejezése. A próbaüzem idõtartama 1 hónap.<br>
Fizetési feltételek között elõírta, hogy a részszámláknál – a számlázási rend összeállításánál – az elkészült és az üzemeltetõ által átvett, önállóan mûködõképes rendszereket lehet figyelembe venni úgy, hogy minden számlából 10%-ot a próbaüzem indításáig kérelmezett visszatart. Végszámlát a próbaüzemi zárójelentés elfogadását követõen lehet benyújtani.<br>
Ajánlattevõk részére 1999. november 15-én helyszíni konzultációt tartottak, amelyen az alábbi lényegesebb kérdések merültek fel:<br>
<br>
1. Kérelmezett nevében eljáró L és L Kft., aki az engedélyezési tervet készítette, minden ajánlattevõ számára vállalja a kiviteli terv elkészítését (6 M Ft+áfa tervezõi díj ellenében). A kiviteli terv készítése része a kiírásnak, a tervezõ személye egyébként nem kötött.<br>
<br>
2. A létesítési engedélyezési terv módosítása folyamatban van, újabb létesítményrészt is fog tartalmazni.<br>
<br>
3. Számos mûszaki kérdés került még pontosításra.<br>
Kérelmezett a konzultáción felmerült kérdésekre írásban is adott válaszokat 1999. november 24-i levelében. Itt adott elõírást az alternatív ajánlatra vonatkozóan, mely szerint az alapváltozatban ásványianyag-szigetelés van, más változat lehet azzal egyenértékû, vagy jobb mûszaki paraméterrel rendelkezõ, alkalmazási engedéllyel ellátott egyéb ásványi szigetelés. Alternatív ajánlatok elfogadása esetén az építési engedély módosítása az ajánlattevõ feladata lesz.<br>
Tételes költségvetést nem kell az ajánlatoknak tartalmaznia, elegendõ a beárazott létesítményjegyzék megadása plusz a tervezési költség külön tételben való feltüntetése. A gépbeszerzés vonatkozásában mûszaki adatokat is szolgáltatni kell, és az ajánlatnak szerzõdéstervezetet tartalmaznia kellett. Az 1999. december 1-jei ajánlattételi határidõre 10 ajánlattevõ nyújtott be ajánlatot, többen több változatban is.<br>
Az ajánlattételre felhívottak közül nem pályázott a Betonútépítõ Rt. és a Hídépítõ Rt. Többváltozatú ajánlatot tett a Köz-Víz Kft., a Strabag Hungária Építõ Rt., az Alterra Építõipari Kft. és kérelmezõ.<br>
Kérelmezett az eredetileg 1999. december 9-re tervezett eredményhirdetési idõpontot szabályszerûen meghosszabbította 2000. január 7-re.<br>
Kérelmezett szakmai bizottságot hozott létre az ajánlatok értékelésére, amelynek döntési javaslatát elfogadván a módosított eredményhirdetési napon az alábbi döntést hozta: nyertes a Penta Kft. bruttó 347 630 050 Ft összegû alapajánlata, második helyezett a Keviép Kft. bruttó 339 998 559 Ft összegû alapajánlata.<br>
Kérelmezett az eljárás eredményérõl szóló összegzést 2000. január 7-én elkészítette, azt az ajánlattevõknek megküldte.<br>
Kérelmezõ 2000. január 12-én benyújtott jogorvoslati kérelmében a közbeszerzési eljárást lezáró döntés megsemmisítését, ideiglenes intézkedésként a szerzõdés megkötésének megtiltását, és kérelmezett eljárási költségekben való marasztalását kérte. Álláspontja szerint kérelmezett nem az összességében legelõnyösebb ajánlatot hirdette ki nyertesnek, valamint kérelmezõ értékelésébõl nem állapítható meg, hogy a többváltozatú ajánlatok értékelését elvégezte-e.<br>
Elõadta, hogy a garanciavállalás mértékében a jogszabálynál elõírtnál magasabbat vállalt, és ugyanez mondható el a kötbérvállalása tekintetében is. Ajánlati árban az általa megajánlott ellenszolgáltatás volt a legkedvezõbb. Továbbá vitatta kérelmezett pontozása objektivitását, az ajánlatok értékelésekor elsõsorban a nyertes ajánlat kiválasztásakor.<br>
A Döntõbizottság 2000. január 14-én kelt D.11/5/2000. számú ideiglenes intézkedésével a közbeszerzési eljárást lezáró szerzõdés megkötését megtiltotta.<br>
Kérelmezett érdemi ellenkérelmében a jogorvoslati kérelem alaptalanság miatti elutasítását kérte.<br>
Elõadta, hogy az eredményhirdetésrõl készült jegyzõkönyvbõl és az összegzésbõl megállapítható, hogy a többváltozatú ajánlatokat értékelte azok mûszaki tartalma körében, és arra az álláspontra helyezkedett, hogy az eltérõ mûszaki megoldású alternatívák nem felelnek meg elvárásainak, így valamennyi többváltozatú ajánlat bírálati szempontok szerinti értékelését ezt követõen már nem végezte el.<br>
Az alapajánlatokat értékelte és megállapította, hogy a nyertes ajánlata kedvezõbb volt a garanciavállalás mértéke, szállítási határidõ, fizetési feltételek, az ajánlat kidolgozottsága és a szerzõdéses feltételek bírálati szempontnál. Az ehhez rendelt pontszámok és az adott pontok arányban álltak az értékelés során kérelmezõ és a nyertes ajánlattevõ vállalásaival. Az egyéb érdekeltek a jogorvoslati eljárásban észrevételt nem tettek.<br>
A Döntõbizottság a beszerzett iratokból, a tárgyaláson elhangzottakból megállapította, hogy a jogorvoslati kérelem nem alapos.<br>
A Döntõbizottság vizsgálata a nyertes, a második helyezett ajánlattevõ és kérelmezõ alapajánlatának összehasonlítására, továbbá a többváltozatú ajánlatoknak a felhívás és a dokumentáció feltételeiknek való megfelelésre irányult.<br>
A közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Kérelmezett pontozási és döntési mechanizmusa alapján a következõk szerint járt el az ajánlatok értékelésénél:<br>
<br>
1. szempontnál: a jogszabály szerinti szavatosság és jótállás vállalása 10 pontot jelentett, ettõl nagyobb mértékû vállalás további plusz pontokat adott. 2. szempontnál: két alszempontot külön pontozta, majd ennek megállapította az átlagát, amely ajánlattevõ vállalta a kiírás szerinti feltételeket, az 10-10 pontot kapott. A kötbérnél a nagyobb összegû vállalás növelte a pontszám értékét. A határidõnél nem volt cél a korábbi befejezés vállalása.<br>
<br>
3. szempontnál: szintén két alszempont került értékelésre. Az ajánlati árnál a legolcsóbb ajánlat a legmagasabb pontszámot kapta, a fizetési feltételeknél a kiírás szerinti volt a legkedvezõbb, és ahol az elsõ részszámla a céltámogatási ütemnek megfelelt.<br>
<br>
4. szempontnál: a kiírási megfelelés 10 pontot ér, ettõl részletesebb kimunkálás esetén további pluszpontokat adott kérelmezõ.<br>
<br>
5. szempontnál: a részletesen kimunkált FIDIC szerinti szerzõdéstervezet 20 pontot jelentett, a kevésbé részletes kimunkálás esetén 15 pontot, az ez alatti, még elfogadható mértékû kimunkálás 10 pontot ért.<br>
A Döntõbizottság megállapította, hogy a kérelmezett az alapajánlatokat hasonlította össze a bírálati szempontok alapján, és azok közül választotta ki az összességében legelõnyösebb ajánlatot.<br>
Kérelmezõ alapajánlatot és két alternatív ajánlatot nyújtott be a közbeszerzési eljárásban. A közöttük lévõ különbség az alkalmazott szigetelési anyagban jelentett eltérést, minden más feltételben azonosnak tekintendõ. Az engedélyokirat és a dokumentáció szerinti szigetelés elõírt rétegei<br>
2x20 cm ásványi szigetelés agyagból és levelekbõl,<br>
2 mm HDPE fólia,<br>
25 cm kavics szivárgóréteg,<br>
drainhálózat.<br>
Kérelmezõ alapajánlata az engedélyokiratban foglalt elõírt feltételeknek megfelelt, míg az I. sz. alternatív ajánlatában consolid ásványi szigetelést ajánlott 0,5 m vastagságban, további rétegekben is eltérés van az engedélyokiratban foglaltaktól. A II. sz. alternatív ajánlatában Bentofix ásványi szigetelést ajánlott meg, az ehhez illeszkedõ rétegrenddel. Döntõbizottság megállapította, hogy a I. és II. alternatív ajánlatban alkalmazott szigetelési mód eltér a hatósági engedély tartalmától, azaz a felhívásnak nem felel meg, így ez engedélymódosítást igényelt volna. Kérelmezett ajánlati felhívásában lehetõséget adott többváltozatú ajánlattételre, de amennyiben az engedélyokirat elõírásaitól eltérõ szigetelési megoldású alternatív ajánlatot fogadott volna el, úgy az jogszabálysértõ lett volna, mivel eltért volna a felhívás és a dokumentáció elõírt feltételeitõl. Így nem kifogásolható azon eljárása, hogy az alternatív ajánlatokat a végleges értékelésnél nem vette figyelembe.<br>
A Döntõbizottság összehasonlította a nyertes, a második helyezett és a kérelmezõ ajánlatát a bírálati szempontok szerint, és az alábbi megállapításra jutott:<br>
A garanciavállalás mértéke: az 1. bírálati szempontnál kérelmezõ 20 év jótállást vállalt a szigetelõfóliára (egyéb szerkezetekre 10–2 év között), a Penta Kft. ugyanerre 26 év jótállást vállalt, míg 1 évet az egyéb beépítésre kerülõ szerkezetekre, valamint 2 éves idõtartamra 5% jóteljesítési garanciát is megajánlott az ajánlatában. A Keviép Kft. az építményekre 5 év jótállást és 10 év szavatosságot, a gépekre 1 év jótállást vállalt. E bírálati szempontnál a nyertes Penta Kft. ajánlata a kedvezõbb, mivel a szigetelésre, valamint a jóteljesítési garanciára figyelemmel kedvezõbbet ajánlott a két ajánlattevõnél.<br>
A vállalási határidõ és kötbér bírálati szempontnál a Penta Kft. 2000. november 20-i teljesítési határidõt és 360 E Ft/nap kötbért ajánlott. A kérelmezõ 2000. november 30-i teljesítési határidõt és 50–100 E Ft/nap kötbért ajánlott. A Keviép Kft. 2000. október 30-i teljesítési határidõt és 200 000–1 M Ft/nap kötbért ajánlott. Ennél a bírálati szempontnál a Keviép Kft. ajánlata kedvezõbb volt mind a nyertes, mind a kérelmezõ ajánlatánál. Egyébként kérelmezettnek e bírálati szempontnál történõ pontozását és értékelését kérelmezõ nem vitatta.<br>
Az ajánlati ár és a fizetési feltételek bírálati szempontnál a Penta Kft. 347 630 050 Ft összegû ellenszolgáltatást ajánlott meg, kérelmezõ 322 171 250 Ft-ot, míg a Keviép Kft. 339 998 559 Ft összegû ellenszolgáltatást.<br>
Kérelmezett az ajánlati árat és a fizetési feltételeket külön pontozta, és a kettõ átlagából állapította meg ezen részszempontnál a végsõ pontszámot. Az ajánlati ár tekintetében a sorrend: a kérelmezõ, Keviép Kft. és Penta Kft. A fizetési feltételeknél: a Penta Kft. ajánlatát elõnyösebbé teszi 5%-os biztosíték nyújtása, valamint az ütemezés módja. Egyedül a Penta Kft. ajánlatában teljesült az ajánlatkérõi igény, hogy részszámlát csak üzemelésre átadott mûszaki létesítményre vonatkozóan nyújt be. A kérelmezõ és a Keviép Kft. között fizetési feltételben nincs számottevõ különbség. Erre tekintettel e bírálati szempontnál a Penta Kft. ajánlata kedvezõbbnek tekinthetõ a kérelmezõ és a Keviép Kft. ajánlatánál.<br>
A mûszaki tartalom bírálati szempontnál a Döntõbizottság az ajánlatokat azonos értékûnek tekintette, mivel azok a felhívásnak teljes egészében megfeleltek. A létesítményjegyzék kidolgozottsága a Penta Kft.-nél a legrészletesebb, azonban a kérelmezõ és a Keviép Kft.-nél azonosnak tekintendõ kidolgozottság teljes mértékben kielégíti a felhívásban és a dokumentációban megkövetelt szintet.<br>
Kérelmezett pontozása a Döntõbizottság álláspontjáétól eltér, mivel a Penta Kft. ajánlatát az ajánlat kidolgozottsága miatt kedvezõbbnek értékelte e bírálati szempontnál.<br>
A Döntõbizottság álláspontja szerint e szempontból nincs olyan lényeges különbség az ajánlatok kidolgozottsága között és azok mûszaki tartalmában, hogy bármely ajánlat kedvezõsége objektíven mérhetõ lenne ennél a bírálati szempontnál.<br>
Az utolsó bírálati szempont vonatkozásában (szerzõdéses feltételek, szerzõdéstervezet) valamennyi ajánlattevõ a FIDIC szerzõdéstípusra hivatkozott, az egyes ajánlatokban való eltérés a szerzõdéstervezet kidolgozottságának eltérõ mértékében volt.<br>
A Döntõbizottság álláspontja szerint az ajánlatok e bírálati szempontnál azonosnak tekintendõk, mivel mind a három ajánlattevõ vállalta, hogy e szerzõdéstípus keretén belül a dokumentációban és a felhívásban elõírt feltételeknek megfelelõen fog teljesíteni.<br>
A Döntõbizottság felülvizsgálta a kérelmezett pontozását, és azt az ajánlati ár esetében arányosítással az alábbiak szerint korrigálja: a Penta Kft. helyes pontszáma az ajánlati árra 8 pont, a Keviép Kft.-é 12 pont, a kérelmezõé 20 pont. Ehhez hozzáadva a fizetési feltételekre adott pontszámokat, és ezek számtani átlagát megszorozva a 15-ös súlyszámmal, az alábbiak szerint alakul a pontozás: Penta Kft. (8+20):2x15 = 210 pont, a Keviép Kft. (12+2):2x15 = 105 pont, a kérelmezõ (20+5):2x15 = 180 pont.<br>
A Döntõbizottság a mûszaki tartalmat és a szerzõdéstervezetet azonos értékûnek ítélte meg az ajánlatokban, így álláspontja szerint azok közötti különbséget nem lehet számszerûsíteni, ami azt jelenti, hogy maximálisan 200 pontot érdemel mind a három ajánlattevõ ezen bírálati szempontoknál. A végeredmény a következõképpen alakul:<br>
Penta Kft.	400+240+210+200+200 = 1250 pont,<br>
kérelmezõ	360+195+180+200+200 = 1135 pont,<br>
Keviép Kft.	300+270+105+200+200 = 1075 pont.<br>
Az így kialakult sorrend szerint a Keviép Kft. mint második helyezett esetében módosul a sorrend, de a nyertes Penta Kft. összességében kedvezõbb ajánlatot tett a kérelmezõnél. Így megállapítható, hogy a nyertes ajánlat tekintetében a kérelmezett döntése helyes volt.<br>
Ajánlatkérõ ugyan a 2000. január 7-i nyilvános eredményhirdetésen megjelölte a nyertes ajánlatot követõ legkedvezõbb ajánlatot tevõt a Keviép Kft. személyében, azonban vele a szerzõdést – a nyertes visszalépése esetén – nem kötheti meg. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés második fordulata ugyanis ezt a lehetõséget akkor engedi, ha az ajánlatkérõ ezen szándékát az ajánlati felhívásában megjelöli. Jelen ügyben sem a részvételi, sem az ajánlati felhívás nem tartalmaz rendelkezést a nyertes visszalépése esetére, továbbá ajánlatkérõ 2000. január 5-i határozatba foglalt döntése sem terjed ki a második helyezettre, tehát nincs relevanciája annak, hogy a kérelmezõ a Döntõbizottság álláspontja szerint a nyertest követõen a legmagasabb pontszámot érte el. Mindezekre tekintettel az eredményhirdetés során a második helyezettre vonatkozó döntés megsemmisítését a Döntõbizottság nem tartotta szükségesnek.<br>
A Döntõbizottság észlelte a beszerzett iratok alapján, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ában megjelölt összeférhetetlenséggel összefüggésben kérelmezett írásbeli nemleges nyilatkozatot nem kért be az eljárásba bevontaktól, így többek közt az L és L Mérnöki Irodától, amely az engedélyezési tervdokumentáció elkészítésében és a közbeszerzési eljárás lebonyolításában is részt vett, hogy a közbeszerzési eljárásban sem ajánlattevõként, sem alvállalkozóként nem vesz részt. A tárgyaláson elhangzott kérelmezettõl, hogy szóban erre irányuló kérdést feltett a tervezõnek, aki erre szintén szóban nemleges tartalmú nyilatkozatot tett.<br>
A Döntõbizottság ezzel összefüggésben felhívja az érdekelt felek figyelmét, hogy a Kbt. szerinti írásos nyilatkozat meglétét nem helyettesítheti a szóbeli nyilatkozat, és felhívja figyelmüket a Kbt. szabályainak megfelelõ eljárásra a Kbt. 31. §-sal összefüggésben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva a Kbt. 88. § (1) bekezdés a) pontja szerint az alaptalan kérelmet elutasította. A jogorvoslati eljárás során felmerült költségek viselésérõl a rendelkezõ rész szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 10.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>