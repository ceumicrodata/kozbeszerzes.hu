<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2187)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.33/l1/2000<br>
<br>
Tárgy: Hajdúsági Sütödék Rt. jogorvoslati kérelme Hajdú-Bihar Megyei Önkormányzat Kenézy Gyula Kórház közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Halmos Tamás ügyvéd (4400 Nyíregyháza, Bocskai u. 3.) által képviselt Hajdúsági Sütödék Rt. (4027 Debrecen, Hõsök útja 1–3., továbbiakban: kérelmezõ) kérelmezõnek dr. Bûrös László ügyvéd (1135 Budapest, Tahi út 53–59.) által képviselt Hajdú-Bihar Megyei Önkormányzat Kenézy Gyula Kórház (4043 Debrecen, Bartók B. út 2–26., a továbbiakban: ajánlatkérõ) "2001. december 31-ig szükséges sütõipari termékek" tárgyú közbeszerzési eljárása ellen benyújtott jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját és az 59. § (1) bekezdését, ezért az ajánlatkérõ eljárást lezáró döntését megsemmisíti. A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. december 1-jei számában megjelent felhívásában nyílt eljárás keretében, szállítási szerzõdés formájában kért ajánlatot a dokumentációban részletezett sütõipari termékek 2001. december 31-ig történõ szállítására.<br>
Az ajánlati felhívás szerint az ajánlati dokumentációban meghatározott mennyiség az ajánlatkérõ kétéves szükségletét fedezi azzal, hogy a megrendelésre kerülõ mennyiség 20%-kal le-, illetve felfelé eltérhet.<br>
Az ajánlattevõ az ajánlatát kizárólag a beszerzés teljes mennyiségére nyújthatja be, több változatban is.<br>
Ajánlatkérõ a felhívás 11. a) pontjában meghatározta a pénzügyi, gazdasági, mûszaki alkalmasság igazolására kért adatokat és tényeket; a b) pontban pedig az alkalmatlanná minõsítés szempontjait.<br>
Ajánlatkérõ az összességében legelõnyösebb ajánlatot kívánta nyertessé kihirdetni az alábbi részszempontok 1–10-ig terjedõ pontozása mellett (zárójelben a súlyszámokkal):<br>
– a szállítandó termékek szerzõdéses idõszak alatti garantált minõsége (35),<br>
– szállítóképesség, szállítási stabilitás és megbízhatóság, tárolási, szállítási feltételek biztosítása, az ajánlatkérõ igényeihez való rugalmas alkalmazkodás, továbbá a megadott referenciahelyek véleménye az egészségügyi (vendéglátó-ipari) ágazat területérõl (30),<br>
– az ajánlatkérõ által fizetendõ ellenszolgáltatás mértéke, a teljes szerzõdéses idõszakra nyomon követhetõ, piaci határokhoz, piacvezetõ árakhoz stb. kötött szállítási ár vállalása, ártartás, kereskedelmi kedvezmények, fizetési feltételek biztosítása (25),<br>
– termékválaszték, a tenderezett termékeken felüli rendszeres választékbõvítés lehetõsége (10).<br>
Ajánlatkérõ a 16. pontban az egyéb információk között elõírta, hogy az ajánlathoz csatolni kell az illetékes Állat-egészségügyi és Élelmiszer-ellenõrzõ Állomás mint szakhatóság engedélyét.<br>
Az ajánlati dokumentáció – többek között – a szerzõdési feltételeket, az ajánlattétel kötelezõ formai és tartalmi elõírásait, az elbírálás szempontjai szerint adható pontszámokat, a sütõipari termékek fajtáit és mennyiségét tartalmazta.<br>
Az I/2. pontja elõírta, hogy ajánlat csak olyan termékre tehetõ, amely az ajánlattétel idõpontjában rendelkezik a forgalomba hozatalhoz szükséges magyar hatósági engedélyekkel.<br>
Az engedélyek hiányában ajánlatkérõ az ajánlatokat érvénytelennek nyilvánítja.<br>
Az I/7. h) pont szerint az ajánlattevõnek az ajánlott termék forgalmazási/gyártási jogosultságára vonatkozó igazolást is csatolnia kellett.<br>
A dokumentáció a szállítandó sütõipari termékként formában sült 1 kg-os kenyeret; formában sült 1 kg-os grahamkenyeret, kiflit, zsemlét és kakaós kiflit jelölt meg.<br>
Az ajánlatok bontási határidejére, 2000. január 11-re a Szezám Sütõipari Kft. és a kérelmezõ nyújtott be ajánlatot.<br>
Ajánlatkérõ az ajánlatokat megvizsgálta, értékelte, és a 2000. február 1-jei eredményhirdetésen a Szezám Kft.-t hirdette ki nyertesnek.<br>
Kérelmezõ 2000. február 08-án jogorvoslati kérelmet terjesztett elõ, amelyben kérte a Döntõbizottságtól a döntés megsemmisítését, a jogsértés megállapítását, bírság kiszabását, a nyertes eltiltását a közbeszerzési eljárásban való részvételtõl, ideiglenes intézkedésként a szerzõdéskötés megtiltását. Indokolásul elõadta, hogy ajánlatkérõ érvénytelen és az övénél rosszabb ajánlatot nyilvánított nyertesnek.<br>
Kifogásolta a mûszaki leírás hiányát, a bírálati részszempontok pontatlan megfogalmazását, az alkalmazott súlyozást, az ajánlatkérõ értékelését.<br>
Ajánlatkérõ észrevételében részben elkésettség, részben megalapozatlanság miatt kérte a kérelem elutasítását. Indokolásul elõadta, hogy a Kbt. szerint járt el, a nyertes rendelkezett valamennyi elõírt igazolással, engedéllyel, az összességében legelõnyösebb ajánlatot hirdette ki nyertesnek.<br>
Egyéb érdekeltként a nyertes közölte, hogy ajánlata megfelelt a formai és tartalmi elõírásoknak, nem jogszabálysértõ. A termékeivel kapcsolatos gyártmánylapok ajánlatában fellelhetõk. A jogorvoslati kérelmet õ is elkésettség és megalapozatlanság miatt kérte elutasítani.<br>
A Döntõbizottság a 2000. február 22-i tárgyaláson meghozott, és külön íven 10. alszám alatt szövegezett határozatával a szerzõdés megkötését megtiltotta.<br>
A jogorvoslati kérelem részben megalapozott.<br>
<br>
1.<br>
A Döntõbizottság a kérelmezõnek a mûszaki leírás hiányát, a bírálati részszempontok megfogalmazását és az alkalmazott súlyozást kifogásoló kérelmével kapcsolatban megállapította, hogy azok elkésettek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elsõ és második mondata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni. E határidõk elmulasztása jogvesztéssel jár.<br>
Arról, hogy az ajánlati felhívás, illetve a dokumentáció tartalma e szempontból kifogásolható, kérelmezõ a felhívás megismerésekor, illetve a dokumentáció átvételekor értesült, azonban kifogásait a 15 napos jogvesztõ határidõ lejártát követõen nyújtotta be, 2000. február 8-án.<br>
<br>
2.<br>
A Döntõbizottság az ajánlatkérõ értékelését kifogásoló jogorvoslati kérelmi elemmel kapcsolatban azt vizsgálta meg, hogy ajánlatkérõ a szerzõdés megkötésére alkalmas ajánlattevõk érvényes ajánlatai közül az összességében legelõnyösebbet hirdette-e ki nyertesnek.<br>
A Döntõbizottság eljárása során megállapította, hogy a késõbbi nyertes Szezám Kft. érvénytelen ajánlatot nyújtott be.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pont].<br>
A Szezám Kft. ajánlatához nem csatolta a dokumentáció I/7. h) pontjában megkövetelt, a gyártási jogosultságok igazoló ún. gyártmánylapot a kakaós kiflire, ajánlata így érvénytelen.<br>
Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. [<a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése.] A Kbt. 59. § (1) bekezdése elõírja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlatkérõ nem csak megengedte, hogy az eljárás további szakaszában érvénytelen ajánlatot benyújtó ajánlattevõ vegyen részt, de ezen ajánlattevõt nyertessé hirdette ki.<br>
Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját és az 59. § (1) bekezdését.<br>
Tekintettel ajánlatkérõ fenti jogsértõ magatartására, a Döntõbizottság már nem vizsgálta meg az ajánlatkérõ étékelését, hiszen érvénytelen ajánlat érvényessel nem hasonlítható össze.<br>
A Döntõbizottság azonban a következõkre kívánja felhívni a figyelmet:<br>
l. Az összességében legelõnyösebb ajánlat elbírálásának részszempontjait a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése alapján szükséges meghatározni.<br>
<br>
2. A közbeszerzés tárgyára vonatkozó mûszaki leírás meghatározása ajánlatkérô számára kötelezettség. A részletes mûszaki, minôségi követelmények pontos meghatározása nélkül az ajánlatok összehasonlítása nehézségekbe ütközik.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a), c) és d) pontjai alapján a rendelkezõ részben írtak szerint határozott.<br>
A Döntõbizottság a nyertest nem tiltotta el a közbeszerzési eljárásban való részvételtôl, mivel a jogsértô magatartást nem ô, hanem az ajánlatkérô követte el.<br>
Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
<br>
Budapest, 2000. március 3.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>