<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (2155)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.278/12/1999<br>
<br>
Tárgy: Alföld Rt. jogorvoslati kérelme a VATI Magyar Regionális Fejlesztési és Urbanisztikai Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alföld Befektetési, Informatikai és Szolgáltató Rt. (5000 Szolnok, Kossuth L. u. 2., képviseli: dr. Dénes Sándor ügyvéd, 5000 Szolnok, Magyar u. 15., a továbbiakban: kérelmezõ) jogorvoslati kérelmének, amelyet a VATI Magyar Regionális Fejlesztési és Urbanisztikai Kht. (1016 Budapest, Gellérthegyi u. 30–32., a továbbiakban: ajánlatkérõ) nevében és megbízásából eljárt Tender-Co Rt. (1119 Budapest, Petzvál J. u. 56., a továbbiakban: megbízott) "19 megyében területfejlesztési és területrendezési információs rendszer részletes rendszertervének elkészítése (tervezése, szervezése, igazgatásszervezése) programozása, területére próbafuttatása, dokumentálása, telepítése, oktatása" tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> a) pontját, az 59. § (1) bekezdését, ezért megsemmisíti ajánlatkérõ 1999. október 25-én nyilvánosan kihirdetett eljárást lezáró döntését.<br>
A Döntõbizottság 1999. november 11-én kelt D.278/4/1999. sz. ideiglenes intézkedésének hatálya jelen határozat kézhezvételével megszûnik.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg kérelmezõnek.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 28. számában, 1999. július 14-én jelentette meg részvételi felhívását tárgyalásos gyorsított közbeszerzési eljárás lefolytatására. Az ajánlatkérõ az eljárás alkalmazásának feltételeit az alábbiak szerint indokolta: a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontja alapján tárgyalásos eljárás kerül alkalmazásra, mivel a korábban (1999. március 10., a K. É. 0870 hirdetményszáma alatt) meghirdetett eljárás a Kbt. 60. § (1) bekezdés d) pontja alapján eredménytelennek minõsült. A gyorsított eljárás alkalmazása feltételeinek indokolása: az ajánlatkérõ által elõírt teljesítési határidõ – figyelemmel a feladat elvégzéséhez elõzetesen szakmailag megítélt idõszükségletre – a gyorsított eljárás alkalmazását teszi szükségessé. A közbeszerzési eljárás lefolytatásával ajánlatkérõ megbízta a Tender-Co Rt.-t.<br>
A részvételi felhívásban a beszerzés tárgyát és mennyiségét a területfejlesztésrõl és területrendezésrõl szóló 1996. XXI. törvény és a 112/1997. (VI. 27.) Kormányrendeletre hivatkozással általánosan a Területi Információs Rendszer (TEIR) megyei szintû rendszerének megtervezése, programozása és teljesítéseként határozta meg. Részletes mûszaki specifikációt az alkalmassági szempontok vizsgálatát követõen, az alkalmasnak ítélt ajánlattevõknek dokumentáció rendelkezésre bocsátásával határozott meg. A részvételi felhívásban rész- és többváltozatú ajánlattétel lehetõségét biztosította, továbbá meghatározta a pénzügyi, gazdasági és mûszaki alkalmasság megítélésére szolgáló adatok, igazolások és tények körét, külön mellékletben is, valamint az ajánlatkérõ által a részvételi jelentkezésre felhívni kívánt cégeket, melyek a következõk voltak:<br>
– KFKI Rt.,<br>
– Idom Rt.,<br>
– Dataware Kft.,<br>
– Alföld Rt.,<br>
– Datakart Kft.<br>
További jelentkezéseket is lehetõvé tette, amennyiben alkalmasnak ítélték azokat a szerzõdés teljesítésére. Szintén a részvételi felhívásban határozta meg az összességében legelõnyösebb ajánlat kiválasztásának fontossági sorrend szerinti bírálati szempontjait is ajánlatkérõ.<br>
A részvételi felhívásban megjelölt cégeken kívül a Rudas és Karig Kft., Fabicad Kft., Synergon Rt. nyújtotta be részvételi jelentkezését ajánlatkérõhöz. Az 1999. július 26-án megtartott nyilvános bontáson valamennyi jelentkezõnek hiánypótlást biztosított ajánlatkérõ a részvételi felhívás 8. pont utolsó bekezdése szerint. 1999. július 18-án külön bírálóbizottság megvizsgálta a benyújtott részvételi jelentkezéseket, és az ajánlatkérõ valamennyi jelentkezõt alkalmasnak találta az ajánlattételre, és errôl a döntésérôl egyidejûleg írásban értesítette ôket, valamint a dokumentáció megküldésével felkérte ajánlattételre. Az ajánlattételi idõszakban a dokumentáció IV. Mûszaki leírásával összefüggésben a Rudas és Karig Kft. írásban kért felvilágosítást ajánlatkérõtõl, illetve megbízottjától, melyre ajánlatkérô kiegészítô tájékoztatását valamennyi érdekelt cégnek megküldte.<br>
Ajánlatkérõ 1999. augusztus 24-én nyilvánosan felbontotta az ajánlatokat, és ismertette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerinti adatokat.<br>
A részvételre jelentkezõ cégek közül a Fabocad Kft. és a Synergon Rt. nem nyújtott be ajánlatot.<br>
Az ajánlatok értékelését egy külön erre a célra felállított szakértõi bizottság végezte, amely meghatározta azokat a szempontokat, ami alapján az ajánlatok mûszaki tartalmát vizsgálták, továbbá összeállította "a megtárgyalásra javasolt kérdéseket" külön-külön a KFKI Rt.-vel, az Idom Rt.-vel és a Rudas és Karig Kft.-vel. Ezt követõen 1999. szeptember 8-án ajánlatkérõ döntése az volt, hogy a szeptember 13-i tárgyalásra ez utóbbi három ajánlattevõvel kerüljön sor a már meghatározott általános kérdések és alapelvek figyelembevételével, így:<br>
<br>
1. minden megyében teljes értékû szerver kell legyen,<br>
<br>
2. az adatbázis-kezelés Oracle Enterprise alatt történjen,<br>
<br>
3. minden megyébe kerüljön térinformatikai szerver,<br>
<br>
4. a mûködés nem online, hanem replikon alapú legyen.<br>
A tárgyalásokat követõen ajánlatkérõ nyertest nem hirdetett, hanem az elbírálási határidõt 30 nappal meghosszabbította, melyrõl értesítette a K. É. szerkesztõségét, és az ajánlatok teljes homogén szintre hozása érdekében valamennyi ajánlattevõvel további tárgyalás lefolytatását eredményezte, melynek idõpontjaként 1999. október 12-ét jelölte meg.<br>
1999. október 12-én az ajánlatkérõ írásban átadta az ajánlattevõknek a mûszaki követelményekre vonatkozó alapelveit, és felkérte õket, hogy ennek megfelelõen 1999. október 15-én nyújtsák be újabb, módosított ajánlataikat.<br>
Ajánlatkérõ 1999. október 25-én megtartott nyilvános eredményhirdetésen az Idom Rt. és a KFKI Rt. konzorcium ajánlatát hirdette ki nyertesnek.<br>
Kérelmezõ 1999. november 2-án írásban kért felvilágosítást ajánlatkérõtõl ajánlata elutasítása és a nyertes ajánlattevõ kiválasztása szempontjairól, melyre még ugyanezen a napon a megbízott megküldte a szakmai értekelésrôl szóló kivonatot és az eljárás összegzésérôl készült hirdetményt.<br>
Kérelmezõ benyújtott jogorvoslati kérelmében kérte a közbeszerzési eljárás felfüggesztését, az eljárás során hozott döntések megsemmisítését a jogsértés megállapítása mellett, és ajánlatkérõ költségekben történõ marasztalását. Ideiglenes intézkedésként a szerzõdés megkötésének megtiltását indítványozta. Álláspontja szerint ajánlatkérõ megváltoztatta a tárgyalásos eljárás menetében a dokumentáció mûszaki követelményét, ami a beszerzés tárgyának és mennyiségének módosulásához vezetett. Továbbá sérelmezte, hogy a benyújtott ajánlata után vele tárgyalásokba nem bocsátkozott, ennek okáról semmilyen érdemi információt nem közölt vele. A második tárgyalási fordulóban a már megváltozott mûszaki tartalomra való hivatkozással kérte fel õt az ajánlatának a módosítására. Álláspontja szerint ajánlatkérõ nem az összességében legelõnyösebb ajánlatot hirdette ki nyertesnek, és nem biztosította vele szemben az esélyegyenlõséget, amikor az elsô tárgyalási fordulóban az ajánlatával kapcsolatosan tisztázó és pontosító kérdéseket nem tett fel.<br>
A jogsértés idõpontjaként 1999. november 2-át jelölte meg, amikor hivatalosan értesült az ajánlatkérõ szakmai döntésének okairól.<br>
A Döntõbizottság 1999. november 11-én D.278/4/1999. számú ideiglenes intézkedésével a közbeszerzési eljárást lezáró szerzõdés megkötését megtiltotta, mert valószínûsítette, hogy a beszerzés tárgyának és mennyiségének megváltozatásával sérült az esélyegyenlõség a közbeszerzési eljárásban.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint az esélyegyenlõséget mindvégig biztosította a tárgyalásos eljárásban, továbbá a mûszaki követelmények pontosítására került sor, és nem annak megváltoztatására. Kérelmezõnek az elsõ tárgyalási fordulóban való meghívása azért maradt el, mert ajánlata nem elégítette ki mûszaki tartalmában az elvárásaikat. Ajánlatának érvénytelenségét nem mondták ki, hanem a fentiek miatt nem tartották célszerûnek az elsô tárgyalásra való meghívását. A második tárgyalási fordulóban kérelmezõ is magkapta azokat a pontosított mûszaki követelményeket, amely alapján ajánlatát átdolgozhatta, és ezt követõen az értékelésre is került. E szerint a szerzõdés teljesítésére, a projekt megvalósítására nem találták alkalmasnak a referenciája, a gyári modulok beépítése és megajánlása, a szervezeti technikai háttér elavultsága, és a teljesítésbe bevonni kívánt külsõ szakértõk nagy száma miatt.<br>
A Döntõbizottság a becsatolt iratokból és a tárgyaláson tett nyilatkozatokból megállapította, hogy a jogorvoslati kérelem alapos. Ajánlatkérõ a beszerzés tárgyának és mennyiségének részletes mûszaki specifikációját az ajánlati dokumentáció II. fejezet 7. pontja és a IV. fejezetben határozta meg. Az alkalmasnak minõsített ajánlattevõknek e szerint kellett kidolgozni ajánlatukat. A II. fejezet 7. pontjában az árképzés metodikáját írta elõ az ajánlatkérõ, míg a IV. fejezetben térinformatikai alaprendszerre a Meta adatbázis kezelésének eszközeivel,<br>
– jogszabály-nyilvántartás és<br>
– dokumentumkezelés, ezen belül pályázat- és programkezelésre, alrendszerekre kellett az ajánlatok mûszaki tartalmának adatokat tartalmaznia, amennyiben teljes körû ajánlattételre került sor.<br>
A részvételi felhívás és a dokumentáció azonban lehetõséget adott az ajánlatkérõk számára, hogy az egyes alrendszerekre vonatkozóan is részajánlatot lehetett benyújtani.<br>
Az alapajánlatok bontása idõpontjáig a Synergon Rt. és a Fabicad Kft. kivételével valamennyi alkalmasnak minõsített részvételi jelentkezõ benyújtotta ajánlatát.<br>
A benyújtott ajánlatok teljes körû ajánlatok voltak a kérelmezõ, a Rudas és Karig Kft., a Dataware Kft., az Idom Rt., a KFKI Rt. ajánlattevõk részérõl.<br>
Ajánlatkérõ értékelõbizottsága az alapajánlatok mûszaki értékelését elvégezte, az általa felállított alábbi szempontok szerint:<br>
– architektúra, rendszerfelépítés, rendszerintegráltság,<br>
– projektvezetés – megvalósítás tervei,<br>
– technológia – alkalmazott elemek,<br>
– funkcionalitás, megfelelés a kiírás funkcionális követelményeinek,<br>
– szolgáltatások, oktatás bevezetése.<br>
Az ajánlatok mûszaki tartalmát vizsgálva ajánlatkérõ arra a megállapításra jutott, hogy az egyes ajánlattevõk vagy nem értették meg a dokumentáció mûszaki követelményeit, vagy eltérõ módszertan alkalmazását ajánlották meg, vagy kiugróan aránytalan árajánlatot ajánlottak meg ajánlataikban. Ezért szükségessé vált a dokumentáció mûszaki tartalmával összefüggésben általános alapelvek lefektetése, amely szerint a továbbiakban már csak a konkrét tárgyalásokra a KFKI Rt.-vel, az Idom Rt.-vel és a Rudas és Karig Kft.-vel került sor. Kérelmezõvel ekkor már tárgyalásba sem bocsátkozott az ajánlatkérõ és megbízottja az alapajánlatával kapcsolatosan, amely esetleges érvénytelenségével kapcsolatban semmilyen információt nem közölt. Az általános alapelvek így:<br>
<br>
1. minden megyében teljes körû szerver kell hogy legyen,<br>
<br>
2. az adatbázis-kezelés Oracle Enterprise alatt történjen,<br>
<br>
3. minden megyébe kerüljön térinformatikai szerver,<br>
<br>
4. a mûködés nem online, hanem replika alapú legyen,<br>
<br>
5. a publikálás egy helyen történjen, valamint legyen egy tartalék publikációs szerver, pl. HBMÖIK.<br>
Az értékelõbizottság 1999. szeptember 8-i ülésérõl felvett jegyzõkönyv elismeri azt a tényt, hogy eltérõ mûszaki tartalmú ajánlatok érkeztek az ajánlattevõkhöz, továbbá a pályázati feltételeket ajánlatkérõ nem pontosította, hanem megváltoztatta, és ez a Rudas és Karig Kft. ajánlatán végig nyomon követhetõ.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdésébe ajánlatkérõ és az általa kiválasztott ajánlattevõk közötti szabadon tárgyalás a szerzõdés feltételeirõl nem jelenthet egy végeláthatatlan, parttalan tárgyalási szabadságot.<br>
Tárgyalásos eljárásnál is figyelembe kell venni, hogy a beszerzés tárgyára és mennyiségére ajánlatkérõ által elõzetesen meghatározott mûszaki specifikáció keretei között történhet a lényegesen nagyobb szabadon tárgyalás pozíciója az ajánlatkérônek és ajánlattevônek.<br>
Sõt az olyan részvételi felhívással indult tárgyalásos eljárásban, ahol ennek alkalmazása jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontja van megjelölve, a szabadon tárgyalás szabadságát korlátozza, hogy a nyílt eljárásban elõírt feltételek – és itt nemcsak a dokumentáció mûszaki tartalmára vonatkozó, a beszerzés tárgyát és mennyiségét érintõ feltételekrõl van szó, hanem az ajánlati felhívás egyéb elõírásairól is – nem változtathatók a tárgyalásos eljárásban.<br>
A Döntõbizottság a beszerzett iratokból egyértelmûen arra az álláspontra helyezkedett, hogy az ajánlatkérõ a szeptember 13-i elsõ tárgyalást megelôzôen a beszerzés tárgyára és mennyiségére vonatkozó mûszaki tartalmat megváltoztatta, egyrészt a nyílt eljárás feltételeihez, másrészt a részvételi felhívás és a tárgyalásos eljárásban megküldött ajánlati dokumentáció elõírásához viszonyítottan is.<br>
A változást egyértelmûen a lefektetett alapelvek behozatalával egyrészt kibõvítette a mennyiség vonatkozásában, míg a beruházási ténynél mûszaki megoldási tartalom (replika alapú mûködés) csökkentésével érte el az ajánlatkérõ.<br>
A második tárgyalási fordulót megelõzõen – 1999. október 12. – a mûszaki tartalom vonatkozásában újabb változtatásokra került sor, az alapelvek kibõvítésével, pl. az adatfeltöltéssel, a dokumentáció-kezelõ rendszer felépítésével stb. kapcsolatban. Ez olyan új elemek megjelölése volt, amely az eredeti beszerzés tárgyát és menynyiségét az ajánlati és részvételi felhíváshoz képest jelentõsen megváltoztatta.<br>
Ajánlatkérõ azzal a magatartásával, hogy a tárgyalásos gyorsított eljárás két szakaszában a nyílt eljárás ajánlati felhívásához képest és a tárgyalásos eljárásban a részvételi felhívásában elõírt feltételeket menetközben megváltoztatta, megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontját, azaz az ajánlatkérõ tárgyalásos eljárást alkalmazhat, ha a nyílt vagy a meghívásos eljárás – a 60. § (1) bekezdésének e) és f) pontjában foglaltak kivételével – eredménytelen volt, feltéve, hogy az ajánlati felhívás feltételei idõközben nem változtak meg.<br>
Továbbá a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdését, azaz a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. Ennek során a felek nincsenek kötve az e törvény 50. §-ában meghatározott módon a szerzõdés tartalmára vonatkozó ajánlataikhoz.<br>
A Döntôbizottság megvizsgálva ajánlatkérô eljárást lezáró döntését, azaz a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az összességében legelõnyösebb ajánlatot fogadta-e el.<br>
Ajánlatkérõ eljárást lezáró döntése az alábbi tények miatt jogsértõ:<br>
A becsatolt iratokból megállapítható volt, hogy eltérõ mûszaki tartalmú ajánlatokat értékelt az ajánlatkérõ. A felhívás és a dokumentáció feltételei a tárgyalásos eljárásban olyan mértékben megváltoztak a nyílt eljárás feltételeihez viszonyítva, ami az eljárás alkalmazása jogalapját jogsértõvé tette.<br>
Ajánlatkérõ két önállóan benyújtott ajánlattevõ ajánlatát hirdette ki az összességében legelõnyösebb ajánlatnak akkor, amikor csak teljes körû ajánlatokat nyújtottak be e tárgyalásos eljárásban, továbbá konzorciális ajánlattételre nem került sor.<br>
A Döntõbizottság nem tudta elfogadni a közbeszerzési iratok között fellelhetõ, 1999. október 15-én keletkezett szándéknyilatkozatát a KFKI Rt.-nek, valamint az Idom Rt.-nek, mivel a szándéknyilatkozatok tartalma nem a nyertes ajánlattevõk egymással történõ konzorciumra lépésére vonatkozott, hanem az általuk a szerzõdés teljesítésében közremûködõ személyekre irányadó, továbbá a szándéknyilatkozat kelte az utolsó végsõ árajánlatuk ajánlatkérôhöz történô közlését követôen datálódik.<br>
Önmagában az ajánlatkérô eljárást lezáró döntése már azért is jogsértô, mivel a közbeszerzési eljárást lezáró döntést követõ szerzõdés tartalmát a szerzõdéses árak a nyertes ajánlattevõt ajánlataiban számtani közepe értékében határozta meg. Jogsértõ az ajánlatkérõ azon magatartása, hogy a szerzõdés tartalmát és feltételeit a nyertes ajánlattevõk – számára legkedvezõbb – ajánlati részeinek összeállításából kívánja megállapítani és összeállítani.<br>
A Döntõbizottság a felsorolt okok és tények miatt az ajánlatok összehasonlításától eltekintett, mivel álláspontja szerint az objektív értékelés alapvetõ kritériumai hiányoztak a közbeszerzési eljárásban.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d), g) pontja szerinti jogkövetkezményt alkalmazta, figyelemmel a Kbt. 88. § (5) bekezdésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 20.<br>
<br>
Dr. Eke Pekács Tibor s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>