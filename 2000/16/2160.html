<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2160)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.12/6/2000<br>
<br>
Tárgy: Sade Magyarország Kft. jogorvoslati kérelme Zalaszentiván Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sade Magyarország Kft. (1117 Budapest, Budafoki út 72–74., képviseli dr. Óvári Judit ügyvéd, 6721 Szeged, Vadász út 8. fszt. 1., a továbbiakban kérelmezõ) jogorvoslati kérelmét, amelyet Zalaszentiván Község Önkormányzata (8921 Zalaszentiván, Hunyadi u. 2/A, képviseli: dr. Koczka Csaba ügyvéd, 8901 Zalaegerszeg, Pf. 325, a továbbiakban: kérelmezett) Zalaegerszeg északkeleti fõgyûjtõ regionális szennyvízvezeték kivitelezése tárgyú közbeszerzési eljárása ellen nyújtott be, elutasítja.<br>
A Döntõbizottság továbbá megállapítja, hogy a jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezett a K. É. 45. számában, 1999. november 10-én részvételi felhívást tett közzé elõminõsítési eljárás lefolytatására Zalaegerszeg északkeleti fõgyûjtõ regionális szennyvízvezeték kivitelezése tárgyában, amely 13 települést érintett:<br>
Kérelmezett a felhívás 9. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat, ezen belül az a) pontban elõírta a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (4)–(6) bekezdéseiben foglalt hatósági nyilatkozatok és igazolások, a 46. § (3) bekezdés szerinti igazolás, továbbá a Kbt. 46. § (2) bekezdése szerinti nyilatkozat csatolását. Ugyanezen dokumentumokat a 10% feletti arányban bevonni szándékozott alvállalkozók estében is kérte.<br>
Dokumentációt is készített, amelyben a létesítmény mûszaki adatain kívül részletes elõírásokat tett az elõminõsítési eljáráshoz. Formai követelmények között elõírta, hogy a jelentkezésnek 9 fejezetbõl kell állnia, ezek közt a VIII. fejezet a Kbt. szerinti APEH, tb, VPOP, állami alapok stb. igazolásait, a IX. fejezet pedig többek között a Kbt. 46. § szerinti nyilatkozatokat kell hogy tartalmazza.<br>
A részvételi jelentkezés 1999. december 6-i határidejére 15 jelentkezés érkezett kérelmezetthez az alábbiak szerint: kérelmezõ, Közvíz Kft., Swietelsky Kft., Hydrocomp Konzorcium, Délviép Kft., Kaiser Kft., Betonútépítõ Rt., Doksza Konzorcium, Stabil Konzorcium, Zalai Csatornaépítõ Konzorcium, Csôszer Rt., Hoffmann Rt., Alterra Kft., Hídépítõ Rt. és Maköz Kkt.<br>
Már a jelentkezések bontása közben érkezett kérelmezetthez hiánypótlásként hatósági igazolás, ezért kérelmezett azonnal döntött a hiánypótlás elrendelésérõl. Az 1999. december 6-i jegyzõkönyv a következõket tartalmazta:<br>
"Az ajánlatkérõ a pályázatok bontása közben úgy döntött, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)–(5) bekezdésében biztosított jogánál fogva lehetõséget ad az összes ajánlattevõ részére 1999. december 13-án 10.00 órai határidõvel a Kbt. 44. § és 46. § szerinti igazolás vagy nyilatkozatok utólagos csatolására, illetve az ajánlattal kapcsolatos formai hiányosságok pótlására."<br>
Fentieket írásban is megismételte valamennyi jelentkezõ esetében, december 7-én kelt levelével. Konkrétan egyetlen esetben sem jelezte, hogy a hiánypótlás körében milyen irat, nyilatkozat vagy igazolás pótlását várja el.<br>
A december 13-i határidõt követõen kérelmezett bizottsága áttekintette a pótolt és eredetileg becsatolt <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolásokat, és hét jelentkezõ kizárásáról döntött a Kbt. 46. § (3) bekezdése szerinti igazolás hiánya miatt. Köztük volt a kérelmezõ, továbbá a Közvíz Kft., Betonútépítõ Rt., Stabil Konzorcium, Csôszer Rt., Hídépítõ Rt. és Maköz Kkt.<br>
Az elõminõsítési eljárási szakaszban, 1999. december 15-én került sor a nyilvános eredményhirdetésre, mely szerint a fenti hét jelentkezõn túl valamennyi jelentkezõt alkalmasnak minõsítette kérelmezett. Ajánlati felhívását december 16-án megküldte az ajánlattevõknek.<br>
Az eljárásból kizárt jelentkezõkkel december 15-én írásban közölte a döntését, megjelölve a kizárás konkrét indokát is.<br>
Kérelmezõ a hiánypótlást követõen benyújtott jogorvoslati kérelmében kérte a Döntõbizottságtól kérelmezett részvételi eljárást lezáró döntése megsemmisítését, a jogsértés megállapítását, és a jogorvoslati eljárásban felmerült költségeinek a megtérítését. Kérelmében elõadta, hogy kérelmezett kizárta õt a közbeszerzési eljárás elõminõsítési szakaszában az önkormányzati adóhatóságtól származó igazolás hiánya miatt. Álláspontja szerint a részvételi jelentkezése megfelelt a felhívásban foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése nem írja elõ, hogy a nemleges adótartozást milyen formában kell igazolni, azt csak az (5) bekezdés tartalmazza, arra viszont kérelmezett nem hivatkozott. Kérelmezett saját hivatalában ellenõrizhette volna a kérelmezõ által csatolt nyilatkozat tartalmát, vagy hiánypótlás keretében az igazolás pótlására felhívhatta volna õt.<br>
Kérelmezett írásban tett ellenkérelmében a jogorvoslati kérelem alaptalanság miatti elutasítását kérte. Elõadta, hogy a részvételi felhívás 9. a) pontjában elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti igazolás szükségességét. Ennek megfelelõen kötelezõ volt csatolni az ajánlattevõ székhelye szerinti, köztartozást nyilvántartó hatóság igazolását arról, hogy a jelentkezõnek, illetve az alvállalkozójának nincs-e hatóság által nyilvántartott és esedékes köztartozása.<br>
A jelentkezések 1999. december 6-i bontását követõen ajánlatkérõ lehetõvé tette mindenki számára a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § szerinti igazolás vagy nyilatkozat pótlását, ezt a lehetõséget írásban is közölte. Kérelmezett a hiánypótlási határidõ lejártakor megvizsgálta ezt követõen is a részvételi jelentkezéseket, és megállapította, hogy kérelmezõ a hiánypótlási felhívás ellenére sem nyújtotta be a Kbt. 46. § (3) bekezdés szerinti igazolást, melyet az ajánlatkérõ már a részvételi felhívásban is kért.<br>
Kérelmezett az igazolás hiánya miatt törvényesen és jogszerûen kizárta a további eljárásból a kérelmezõt.<br>
A Döntõbizottság a jogorvoslati eljárásban ideiglenes intézkedést nem hozott, mert annak törvényi feltételei nem álltak fenn.<br>
A jogorvoslati eljárásban az egyéb érdekeltek érdemi észrevételt nem tettek.<br>
A Döntõbizottság a rendelkezésre álló iratokból, a tárgyaláson elhangzottakból megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerint, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárul.<br>
Ugyanezen törvényhely (5) bekezdése szerint az ajánlattevõ a (4) bekezdésnek megfelelõen (azaz a részvételi jelentkezéshez legkésõbb a részvételi jelentkezési határidõ lejártáig) köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e. Ugyanezen törvényhely (7) bekezdése szerint, ha jogszabály az (1) bekezdés b) pontja vagy a (3) bekezdés hatálya alá tartozó új közterhet állapít meg, az ezzel kapcsolatos igazolást csak azokban a közbeszerzési eljárásokban kell csatolni, melyekben az eljárás eredményének kihirdetése a köztartozásról szóló rendelkezés hatálybalépését követõ egy évnél késõbbi idõpontban történik.<br>
Kérelmezett részvételi felhívása 9. pontja harmadik és negyedik francia bekezdésében írta elõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében foglalt hatósági nyilatkozatok és igazolások és a Kbt. 46. § (3) bekezdése szerinti igazolás csatolását. Az 1999. december 6-i részvételi jelentkezési határidõ napján kérelmezett valamennyi részvételi jelentkezõnek egységesen, 1999. december 13-án 10.00 órai határidõvel, a Kbt. 43. § (4)-(5) bekezdésében biztosított jogánál fogva hiánypótlási lehetõséget adott a Kbt. 44. § és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására. A hiánypótlási határidõt követõen állapította meg kérelmezõ részvételi jelentkezése alkalmatlanná minõsítését azáltal, hogy Zalaszentiván Község Önkormányzatának adóhatósága által kiállított, a helyi adóra vonatkozó hatósági igazolását részvételi jelentkezése nem tartalmazta.<br>
A Döntõbizottság bekérte, nemcsak a felhívásban megjelölt önkormányzat, hanem a 13 települést érintõen a helyi adóra vonatkozó önkormányzati rendeletet annak megállapítása végett, hogy azok meghozatalának idõpontjában és az elõminõsítési eljárás eredményhirdetésének idõpontjához képest a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(7) bekezdésben megjelölt egyéves határidõ eltelt-e.<br>
Az önkormányzati rendeletek átvizsgálása után a Döntõbizottság megállapította, hogy kérelmezett és valamennyi beszerzéssel érintett önkormányzat helyi adórendelete alapján kérelmezett jogszerûen írta elõ a pénzügyi alkalmasság igazolása körében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti igazolást.<br>
Ezt követõen a Döntõbizottság összevetette kérelmezõ részvételi jelentkezését a részvételi felhívásban foglalt követelményekkel, és az alábbiakat állapította meg: kérelmezõ részvételi jelentkezése tartalmazta a központi adó, társadalombiztosítási járulék, elkülönített állami pénzalapokat nyilvántartó hatóságok igazolásait és még egyéb – a módosított törvényi rendelkezések szerint szükségtelen – hatósági igazolásokat. Zalaszentiván önkormányzata adóhatóságának igazolását viszont nem tartalmazta a részvételi jelentkezés, azt a kérelmezõ a hiánypótlás során sem csatolta be. Kérelmezõ azon nyilatkozatát, mely szerint a kérelmezett felé fennálló adótartozása nincs, a Döntõbizottság nem találta részvételi jelentkezésben. Azonban, ha ilyen nyilatkozatot tartalmazott volna a részvételi jelentkezés, az nem helyettesíthette volna a helyi önkormányzat adóhatósága által kiállított hatósági igazolást.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti adóhatóság hatósági igazolásával összefüggésben megállapítja, hogy a törvény rendelkezéseinek megfelelõen az ajánlatkérõk jogosultak ezen hatósági igazolás csatolását elõírni, amennyiben helyi adóra vonatkozó önkormányzati rendelettel az eredményhirdetés idõpontját legfeljebb egy évvel megelõzõen rendelkeznek. A hatósági igazolásnak eredeti vagy másolati igazolásnak kell lennie, és nem helyettesítheti erre irányuló jognyilatkozat.<br>
Kérelmezõ esetében kérelmezett döntése jogszerû volt a fenti jogi okfejtésbõl levezetve, döntése megfelelt a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) és (5) bekezdésében foglalt elõírásnak.<br>
A Döntõbizottság álláspontja szerint – a fenti tényekre tekintettel – kérelmezettnek kérelmezõ alkalmatlanná minõsítésére vonatkozó kizáró döntése nem volt jogsértõ, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a jogorvoslati eljárással kapcsolatban felmerült költségek viselésérõl a rendelkezõ rész szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 21.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>