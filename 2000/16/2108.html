<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (2108)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.221/8/1999<br>
<br>
Tárgy: a Junior Vendéglátó Rt. jogorvoslati kérelme Budapest Fõváros XVII. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a JUNIOR Vendéglátó Rt. (1095 Budapest, Mester u. 29–31., levelezési címe: 1458 Budapest 97, Pf. 39, a továbbiakban: kérelmezõ) jogorvoslati kérelmének, amelyet Budapest Fõváros XVII. Kerület Önkormányzata (1173 Budapest, Pesti u. 165., a továbbiakban: ajánlatkérõ) az önkormányzat fenntartásában lévõ közoktatási, valamint szociális intézmények közétkeztetési feladatainak ellátása tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés és (2) bekezdés d) pontját, az 56. § (1) bekezdését és az 59. § (1) bekezdését, ezért ajánlatkérõ 1999. szeptember 24-én kihirdetett közbeszerzési eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A Döntõbizottságnak 1999. szeptember 28-án kelt D.221/3/1999. sz. ideiglenes intézkedésének hatálya jelen határozat kézhezvételétõl megszûnik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. június 16-án a K. É. 21. számában ajánlati felhívást tett közzé nyílt eljárás lefolytatására, szolgáltatási szerzõdés keretében az illetékességi területéhez tartozó, fenntartásában álló közoktatási és szociális intézmények közétkeztetési feladatainak ellátására.<br>
A beszerzés tárgyát és mennyiségét az ajánlati felhívás és a dokumentációban részletezettek szerint határozta meg, amelyre az ajánlatokat az ajánlattevõk benyújthatták. A felhívás szerint teljes körû és többváltozatú. ajánlatokat lehetett benyújtani. A teljesítés határidejét határozott idõtartamban, 2000. január 1-jétõl 2003. június 30-ig határozta meg ajánlatkérõ.<br>
Az ajánlati felhívásban került meghatározásra, hogy az ajánlatokat az összességében legelõnyösebb ajánlat kiválasztása útján az alábbi bírálati szempontok fontossági sorrendje szerint választja ki az ajánlatkérõ:<br>
– a szolgáltatásra vonatkozóan már megkötött felelõsségbiztosítás,<br>
– az ajánlati ár,<br>
– a szolgáltatás színvonala, minõségi garanciái, - a referenciák, üzleti megbízhatóság,<br>
– az ajánlattevõ által (kötelezõen elõírt feltételeken felül) megajánlott kedvezmények.<br>
Az ajánlattételi határidõig, azaz 1999. július 27-ig kérelmezôn kívül ajánlatot nyújtott be a Sodexho Kft., az Elamen Rt., a Pensio 17 Kft. és a Plásztán Kft. A kérelmezõ az ajánlattételi idõszakban tájékoztatást kért ajánlatkérõtõl a felelõsségbiztosítás meglétének követelményérõl, mint érvényességi feltételrõl, melyet az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2)–(3) bekezdése szerint a többi ajánlattevõ egyidejû értesítése mellett megadott. Ajánlatkérõ az ajánlattételi idõszakban lehetõséget biztosított az ajánlattevõknek, hogy az önkormányzat tulajdonában lévõ Újlak u. 110. sz. alatt lévõ fõzõkonyhát megtekintsék helyszíni szemle alkalmával.<br>
Ajánlatkérõ közbeszerzési bizottságot hozott létre az ajánlatok értékelésére, mely döntés-elõkészítõ szakmai anyagát a döntéshozó önkormányzat képviselõ-testülete elé terjesztette.<br>
Az ajánlatkérõ valamennyi ajánlatot érvényesnek fogadott el és a K. É.-ben is megjelent módosított elbírálási határidõben, azaz 1999. szeptember 24-én nyilvános eredményhirdetésen a Pensio 17 Kft. II. változatú ajánlatát hirdette ki nyertesnek, az alábbi megoszlás szerint:<br>
		nettó Ft/fô/nap<br>
óvodák	reggeli + ebéd + uzsonna	233,80<br>
általános iskolák	reggeli + ebéd + uzsonna	272,00<br>
gimnázium	ebéd	238,40<br>
szociális <br>
étkeztetés	reggeli + ebéd + uzsonna	512,00<br>
A második összességében legelõnyösebb ajánlatot tevõ a Plásztán Kft. és annak II. változatú ajánlata.<br>
Kérelmezõ 1999. szeptember 28-án benyújtott jogorvoslati kérelmében ajánlatkérõ eljárást lezáró döntésének a megsemmisítését és ideiglenes intézkedésként a közbeszerzési eljárást lezáró szerzõdés megkötésének megtiltását kérte. Álláspontja szerint ajánlatkérõ olyan értékelési szempontot is figyelembe vett – így a felajánlott adományokat –, amelyek nem vonhatók a kedvezmények körébe, és nincsenek a beszerzés tárgyával közvetlen összefüggésben. Továbbá az ajánlatok értékelésekor ajánlatkérõ nem a bírálati szempontok fontossági sorrendjét vette figyelembe, és nem annak megfelelõen értékelte az ajánlatokat. Ezért az eljárást lezáró döntése is jogsértõ. A nyertes ajánlattevõ részben a rendelések számától függõ, részben egyösszegû adományt ajánlott fel az ajánlatában.<br>
A Döntõbizottság a rendelkezõ részben foglalt ideiglenes intézkedést alkalmazott a jogorvoslati eljárásban, mivel feltételezhetõ, hogy a közbeszerzés tisztasága sérült, vagy ennek veszélye fennáll.<br>
Ajánlatkérõ a tárgyaláson tett nyilatkozatában a jogorvoslati kérelem elutasítását kérte alaptalanság miatt.<br>
Elõadta, hogy a bírálati szempontok mellé azok fontossági sorrendjében súlyszámokat rendelt, és ennek megfelelõen értékelte az ajánlatokat. Kedvezmények alatt a beszerzés tárgyához kapcsolódó, elsõsorban a szolgáltatás minõségének az EU minõségi színvonalához közelítõ és a szolgáltatási ár csökkenésében megnyilvánuló kedvezmények megajánlását kérte az ajánlattevõktõl. Az értékelésnél nem vette figyelembe az ingyenesen juttatott és nem a beszerzés tárgyához kapcsolódó felajánlásokat.<br>
Az egyéb érdekelt ajánlattevõk érdemi észrevételt a jogorvoslati eljárásban nem tettek.<br>
A Döntõbizottság a becsatolt iratokból, a tárgyaláson elhangzott nyilatkozatokból és a lefolytatott bizonyítási eljárás adataiból megállapította, hogy a jogorvoslati kérelem alapos.<br>
A Döntõbizottság megvizsgálta az ajánlatokat abból a szempontból, hogy a felajánlott kedvezmények szoros összefüggésben állnak-e a beszerzés tárgyával és mennyiségével, továbbá azt is, hogy a bírálat az ajánlati felhívásban ismertetett fontossági sorrendben meghatározott részszempontok szerint történt-e.<br>
Kérelmezô ajánlata 17. oldalán részletezi az általa megajánlott kedvezményeket. Ennek vizsgálata során a Döntôbizottság megállapította, hogy a "Szakképzési törvény hatálya alá tartozó – az állam által elismert – szakképesítés megszerzésére szervezett iskolarendszerû szakképzés tárgyi feltételeinek javítása érdekében 1 M Ft összegû támogatás az önkormányzat részére, szabad felhasználásra" nem a beszerzés tárgyához és mennyiségéhez kapcsolódó felajánlás, ezért ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint.<br>
A Pensió 17 Kft. ajánlata 14–15. oldalán részletezi az általa megajánlott kedvezményeket. Nem a beszerzés tárgyához kapcsolódó kedvezmények a következõk:<br>
"Tanévenként egy alkalommal, pedagógusnapon az önkormányzat szervezésében 400 fõre szóló elsõ osztályú rendezvényt (terítéssel, gyertyatartóval, hidegtálak csévingben, melegétel, sütemény, üdítõ, ásványvíz felszolgálása térítésmentesen)."<br>
"Az óvodák részére egy tanévre óvodánként 40 000 Ft adományt ajánlunk fel."<br>
"Amennyiben a második változat kerül elfogadásra, akkor a visszatérítés egy tanévre 14 M Ft." Ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint.<br>
Plásztán Kft. ajánlata 4. oldalán részletezi a felajánlott kedvezményeket.<br>
"Az intézmények részére a létszám arányában meghatározott mûködési feltételek színvonalát emelõ eszközök beszerzésére nyújtott támogatás:<br>
I. sz. ajánlat elfogadása esetén 5 Ft/fõ/nap,<br>
II. sz. ajánlat elfogadása esetén 2 Ft/fõ/nap,"<br>
nem a beszerzés tárgyához kapcsolódó felajánlás, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen.<br>
Elamen Rt. ajánlata 16. oldalán részletezi a felajánlott kedvezményeket.<br>
"Az intézmények ünnepségeihez térítésmentes hozzájárulás, valamint az önkormányzat és intézményei részére 2 M Ft/év szabad felhasználásra költségtérítést biztosít, pl. Újlak utcai óvoda esetén 90 300 Ft/év",<br>
nem a beszerzés tárgyához kapcsolódó felajánlás, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen.<br>
A Sodexho Kft. a négy változatot tartalmazó ajánlatában a beszerzés tárgyához közvetlenül kapcsolódó, a szolgáltatás minõségi színvonalának javítását, a technológiai folyamat korszerûsítésére kiható beruházási kedvezményeket ajánlott meg, ezért jelen közbeszerzési eljárásban egyedül az õ ajánlata érvényes a Döntõbizottság álláspontja szerint.<br>
Ajánlatkérõ azzal a magatartásával, hogy a Sodexho Kft.-n kívüli ajánlattevõk ajánlatait nem nyilvánította érvénytelennek – függetlenül attól, hogy a megajánlott kedvezményeket az értékelésnél figyelembe vette-e vagy sem –, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését és a (2) bekezdés d) pontját, azaz: az ajánlatkérõ az ajánlatok felbontásakor, illetôleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A tárgyalás során megállapítást nyert, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésének elsõ fordulatában foglaltakat, mert az ajánlati felhívás 13. pontjában közölt elbírálási szempontok fontossági sorrendjét az értékelés során több ízben is megváltoztatta. Nevezetesen 1999. augusztus 23-i emlékeztetõ szerint, amikor is ár: 40% (44%); szolgáltatás, színvonal, minõség 10%; referencia: 5% (1%); kedvezmény: 30%; üzleti megbízhatóság 15% lett. Ajánlatkérõ az 1999. október 14-i tárgyalás alkalmával ugyanakkor közölte, hogy a felelõsségbiztosítás és a kedvezmények bírálati szempontjánál nem alkalmazott súlyszámot, az ajánlati ár 70%-os, a szolgáltatási színvonal, minõségi garancia 10%-os, referenciák 5%-os, üzleti megbízhatóság 15%-os súllyal szerepelt bírálata során.<br>
Ezek a fontossági sorrendek nem tükrözik az ajánlati felhívás 13. pontjában meghatározott fontossági sorrendet, amikor is legfontosabb bírálati résszempont a szolgáltatásra már megkötött felelõsségbiztosítás, a második az ajánlati ár, a harmadik a szolgáltatás színvonala, minõségi garanciái, negyedik a referenciák, üzleti megbízhatóság és az ötödik az ajánlattevõ által (kötelezõen elõírt feltételeken felül) megajánlott kedvezmények.<br>
Az ajánlatkérõ azzal a magatartásával; hogy az ajánlatok értékelése során a saját maga által elõírt és felállított bírálati szempontok fontossági sorrendjét nem tartotta be, megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésében elôírt jogszabályi követelményt, azaz az ajánlatkérô az ajánlatokat az ajánlati felhívásban meghatározott értékelési szempontok alapján bírálja el.<br>
A felsorolt jogsértések miatt ajánlatkérõ nem is lehetett abban a helyzetben, hogy kiválaszthassa a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontjára figyelemmel a Kbt. 59. § (1) bekezdése szerinti összességében legelõnyösebb ajánlatot.<br>
Ajánlatkérô eljárást lezáró döntése tehát jogsértõ a fent vázolt magatartások miatt, ezért a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése is sérült a közbeszerzési eljárásban, azaz: az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § c), d) és g) pontja szerinti jogkövetkezményt alkalmazta. A közbeszerzési eljárásban szerzõdés kötésére az ideiglenes intézkedés következtében nem került sor, erre és a Kbt. 88. § (5) bekezdésére figyelemmel kerültek megállapításra az alkalmazott jogkövetkezmények.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 27.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>