<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2080)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.314/16/1999<br>
<br>
Tárgy: az Albacom Rt. jogorvoslati kérelme a Tolna Megyei Önkormányzat Kórháza közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Daruka Izabella ügyvéd (8000 Székesfehérvár, Fiskális u. 52.) által képviselt Albacomp Számítástechnikai Rt. (8000 Székesfehérvár, Mártírok u. 9., a továbbiakban: kérelmezõ) kérelmezõnek dr. Sándor Attila ügyvéd (7100 Szekszárd, Széchenyi u. 21.) által képviselt Tolna Megyei Önkormányzat Kórháza (7100 Szekszárd, Béri B. A. u. 5–7., továbbiakban: ajánlatkérõ) "az intézet meglévõ számítógépes eszközparkjának alkalmassá tétele a 2000. év váltására" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívása meghívásos gyorsított eljárásra a K. É. 1999. november 17-i számában jelent meg a rendelkezõ részben meghatározott tárgyú beszerzésre.<br>
Az eljárás alkalmazása feltételének indokát a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontjában határozta meg.<br>
A beszerzendõ eszközök a következõk voltak:<br>
240 db közepes teljesítményû PC<br>
1 db szerver<br>
50 db közepes teljesítményû, tûs A4-es nyomtató<br>
2 db nagy teljesítményû, tûs A3-as nyomtató<br>
– 10 db közepes teljesítményû, tintasugaras nyomtató<br>
– 2 db 24 portos és 1 db 12 portos 10/100 Mbps UTP Schwitch optikai modullal<br>
– 12 db 100 Mbps-os optikai port a CoreBuilder 5000-es egységbe.<br>
Ajánlatkérõ 7 gazdasági társaságot hívott fel a részvételre: a Siemens Telefongyár Kft.-t, a Synergon Informatikai Rt.-t, az Acer Computer Magyarországot, a Compaq Magyarországot, a DTK Computert, az IBM Magyarországot és a KFKI-Direkt Digitális Rendszer-elõállító és Karbantartó Kft.-t. A <a href="http://net.jogtar.hu/jr/gen/getdoc.cgi?docid=99500040.tv#66">Kbt. 66. § </a>(2) bekezdésére hivatkozva megjelölte, hogy mindazon más személyek is jelentkezhetnek, akik magukat alkalmasnak tartják a szerzôdés teljesítésére, és minôsítéssel rendelkeznek.<br>
A felhívás 9. pontja tartalmazza a pénzügyi, gazdasági és mûszaki alkalmasság igazolására kért adatokat és tényeket.<br>
A 10. b) pont harmadik francia bekezdésében – az alkalmatlanná minõsítés szempontjai között – meghatározta, hogy alkalmatlannak minõsül az, aki nem rendelkezik tanúsított, ISO szabvány szerinti vagy más, azzal azonos értékû minõségbiztosítási rendszerrel.<br>
Az 1999. november 29-i bontási határidõre 8 cég adta be jelentkezését: a Synergon Rt., a Bull Magyarország Kft., a Siemens Telefongyár Kft., a Systrend Kft., a Fujitsu Siemens Computers Kft., a Kventa Selectrade Konzorcium, a Szintézis Computer Rendszerház Kft. és a Radiant Rt.<br>
Kérelmezõ 1999. november 25-én jogorvoslati kérelemmel fordult a Döntõbizottsághoz. Kérte a jogsértés megállapítását, ideiglenes intézkedésként az eljárás felfüggesztését, ajánlatkérõ felhívását a jogszerû eljárás lefolytatására, bírság alkalmazását. Indokolásában elõadta, hogy ajánlatkérõ nem kellõ gondossággal járt el, olyan személyeket vont be az eljárásba, akik már az ajánlattételi felhívás idõpontjában sem feleltek meg a minõségtanúsítási követelményeknek.<br>
A felhívott társaságok közül ugyanis csak 2 társaság rendelkezik az ajánlatkérõ által megkívánt ISO 9001 minõsítéssel. Ugyanakkor pedig a részvételi eljárásra a <a href="http://net.jogtar.hu/jr/gen/getdoc.cgi?docid=99500040.tv#66">Kbt. 66. § </a>(2) bekezdése alapján jelentkezõket a feltételek ily módon történõ meghatározásával mintegy kizárta az ajánlattételbõl.<br>
Ajánlatkérõ ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, továbbá a Kbt. 67. § (3) bekezdését, hiszen keretszámra vonatkozó rendelkezésének a hét felhívott közül csak kettõ felel meg.<br>
Ajánlatkérõ észrevételében kérte a kérelem elutasítását, kérelmezõ költségekben való marasztalását. Álláspontja szerint a kérelmezõ nem rendelkezik ügyfélképességgel, ugyanis nem adott be jelentkezést.<br>
A felhívás nem jogsértõ, mert bármely ISO-tanúsítványt vagy azzal azonos értékû más minôségbiztosítási rendszert elfogad, és azzal, hogy más is jelentkezhet a meghívott 7 cégen kívül, az esélyegyenlõség sem sérült. Ugyancsak nem sérült a <a href="http://net.jogtar.hu/jr/gen/getdoc.cgi?docid=99500040.tv#67">Kbt. 67. § </a>(3) bekezdése sem, mert az 5 fõs keretszám biztosítva volt.<br>
Az egyéb érdekeltek érdemi észrevételt nem tettek. Kérelmezõ jogorvoslati kérelme megalapozatlan.<br>
A Döntõbizottságnak eljárása során elõször abban a kérdésben kellett állást foglalnia, hogy kérelmezõ rendelkezik-e ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdés szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Tekintettel arra, hogy kérelmezõ – mint potenciális ajánlattevõ – jogos érdekeit sértheti a Kbt. szabályaival ellentétes részvételi felhívás megjelenése, a Döntõbizottság álláspontja szerint jogosult egyéb érdekeltként jogorvoslati kérelem benyújtására. Csak a Kbt. elõírásainak megfelelõ felhívás esetén kerül ugyanis abba a helyzetbe, hogy eldönthesse, jelentkezik-e vagy sem.<br>
A Döntõbizottság ezt követõen azt vizsgálta meg, hogy az ajánlatkérõ részvételre jelentkezõk minõségbiztosítási rendszerére vonatkozó elõírásával megsértette-e a Kbt. szabályait.<br>
A <a href="http://net.jogtar.hu/jr/gen/getdoc.cgi?docid=99500040.tv#66">Kbt. 66. § </a>(1) bekezdése szerint abban az esetben, ha csak korlátolt számú ajánlattevô alkalmas a szerzôdés teljesítésére [65. § (1) bekezdés a) pontja] az ajánlatkérõnek a hirdetményében meg kell jelölnie azokat, akiket az ajánlattételre fel kíván hívni.<br>
A hirdetményben megjelölteken kívül az eljárásban való részvételre mindazok jelentkezhetnek a hirdetmény alapján, akik alkalmasak a szerzõdés teljesítésére. [<a href="http://net.jogtar.hu/jr/gen/getdoc.cgi?docid=99500040.tv#66">Kbt. 66. (2</a>) bekezdése.]<br>
A részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére. [<a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése.]<br>
A részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát. [<a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése.]<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése alapján alkalmazandó 44. § (2) bekezdés e) pontja szerint az ajánlattevõnek a szerzõdés teljesítéséhez szükséges mûszaki alkalmassága igazolható a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minôségtanúsító intézménytôl származó tanúsítvánnyal.<br>
Az ajánlatkérõnek a pénzügyi, gazdasági és mûszaki alkalmasság igazolására – a Kbt. által – meghatározott adatok és tények kérését – figyelemmel az ajánlatkérõ üzleti titokhoz fûzõdõ érdekére – a közbeszerzés tárgyára kell korlátoznia, az alkalmatlanná minõsítés követelményeit pedig a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni. [Kbt. 44. § (5) bekezdése.]<br>
A Döntõbizottság vizsgálata során tényként állapította meg, hogy ajánlatkérõ felhívása nem korlátozta a minõségbiztosítással kapcsolatos elõírást egy meghatározott típusú ISO szabványra.<br>
Ilyen szûkítõ feltételt a felhívás nem tartalmaz, továbbá az ISO szabvány mellett elfogad bármely más, azzal azonos értékû minõségbiztosítási rendszert.<br>
Tévedett kérelmezõ akkor, amikor a beszerzés tárgya alapján a felhívás közérthetõ, ellentmondás-mentes tartalmával ellentétes következtetésre jutott.<br>
A fent idézett <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja és a 63. § (3) bekezdésében idézett 44. § (4) bekezdése alapján ajánlatkérõnek joga volt a minõségbiztosítási rendszer hiányát alkalmatlansági szempontként megjelölni. Korlátozása a jelen közbeszerzés komoly szakmai ismereteket és tapasztalatokat igénylõ tárgyára (számítástechnikai eszközök beszerzése, a meglévõ eszközpark alkalmassá tétele az Y2K probléma kezelésére) tekintettel a Döntõbizottság álláspontja szerint nem haladta meg a szerzõdés teljesítéséhez ténylegesen szükséges feltételeket.<br>
Ajánlatkérõ továbbá eleget tett a Kbt. fent idézett 66. §-ában foglalt követelményeknek is: hirdetményében megjelölte az ajánlattételre felhívni kívánt személyeket, jelezte, hogy a szerzõdés teljesítésére alkalmas más személyek is jelentkezhetnek.<br>
Kérelmezõ tévedett, amikor számon kérte ajánlatkérõtõl a 67. § (3) bekezdése alkalmazásának elmaradását.<br>
Egy ajánlatkérõnek ugyanis a 65. § (1) bekezdés b) pontjára, a 67. § (1) bekezdésére, valamint a 8. sz. melléklet 11. pontjára is figyelemmel a meghívott ajánlattevõk keretszámát abban az esetben kell meghatároznia, ha a 65. § b) pontja alapján (legalább 5) minõsített ajánlattevõ alkalmas az ajánlattételre. Jelen közbeszerzési eljárás ajánlatkérõje azonban a 65. § (1) bekezdés a) pontjára alapította eljárását.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a rendelkezõ részben írtak szerint határozott.<br>
Az eljárási díjról a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
A Döntõbizottság eljárása során ideiglenes intézkedést nem hozott, miután a rendelkezésre álló iratokból nem volt megállapítható annak alkalmazása törvényi feltételeinek fennállta.<br>
<br>
Budapest, 1999. december 27.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>