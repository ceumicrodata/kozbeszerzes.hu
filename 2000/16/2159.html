<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2159)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.15/6/2000<br>
<br>
Tárgy: Hungaromedical Rt. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hungaromedical Rt. (1117 Budapest, Budafoki u. 70.), képviseli dr. Domokos Katalin ügyvéd, 1122 Budapest, Hajnóczy J. u. 4. VI. 24., a továbbiakban kérelmezõ) jogorvoslati kérelmét, amelyet az Országos Egészségbiztosítási Pénztár (1139 Budapest, Váci út 73/A, képviseli dr. Solt Anna ügyvéd, 1146 Budapest, Cházár A. u. 9., a továbbiakban kérelmezett) "steril, egyszer használatos orvosi vizsgálókesztyû beszerzése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Kérelmezett a K. É. 51. számában, 1999. december 22-én tette közzé részvételi felhívását a központosított közbeszerzési eljárás körébe tartozó steril, egyszer használatos vizsgálókesztyûk beszerzése tárgyában, szállítási keretszerzõdés keretében. Az eljárás alkalmazásának feltételét a közbeszerzésekrõl szóló, 1999. évi LX. törvénnyel módosított 1995. évi XL. törvény 70. § (1) bekezdés a) pontjára alapította.<br>
A részvételi felhívás 6. a) pontjában a részvételi jelentkezés határidejét 2000. január 6. 10.00 órában jelölte meg.<br>
A b) pont szerint a részvételi jelentkezés benyújtásának címe az Országos Egészségbiztosítási Pénztár Beszerzési és Közbeszerzési Fõosztálya, 1139 Budapest, Váci út 73/A, II. em. 270-es szobája volt.<br>
A részvételi jelentkezési határidõig kérelmezõ és a Sempermed Magyarország Kft. kívánta leadni jelentkezését kérelmezettnek.<br>
Kérelmezett a Sempermed Magyarország Kft.-tõl a részvételi jelentkezést nem vette át, míg a kérelmezõ a kérelmezett postabontójában – eltérõen a részvételi felhívásban megadott helytõl –, de a Közbeszerzési Fõosztály alkalmazottjának átvételi elismerése mellett adta le részvételi jelentkezését. Kérelmezett 2000. január 5-én telefax útján valamennyi érdekelt részvételi jelentkezõt értesítette, hogy részvételi felhívását visszavonja.<br>
Kérelmezett a részvételi felhívását 2000. január 12-én hirdetménnyel visszavonta.<br>
Kérelmezett 2000. január 7-én kelt levelének mellékleteként visszaküldte kérelmezõnek a részvételi jelentkezését azzal az indokolással, hogy nem a hirdetményben megjelölt helyen került leadásra.<br>
Kérelmezõ jogorvoslati kérelmében sérelmezte, hogy kérelmezett nem a hirdetményben megjelölt helyen vette át tõle a részvételi jelentkezését, és nem a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdésében elõírt módon vonta vissza részvételi felhívását. Álláspontja szerint a részvételi jelentkezési határidõ elõtt megküldött, a visszavonásról értesítõ fax nem helyettesítheti a K. É.-ben hirdetménnyel történõ visszavonást.<br>
Ezért, álláspontja szerint, sérült a verseny tisztasága és az esélyegyenlõség elve. Kérte jogsértés megállapítása mellett pénzbírság alkalmazását, és a jogorvoslati eljárásban felmerült költségeinek megtérítését.<br>
Kérelmezett érdemi ellenkérelmében jogorvoslati kérelem alaptalanság miatti elutasítását, valamint az 1957 évi IV. törvény 2. § (6) bekezdésébe foglalt jóhiszemû joggyakorlás alapelvének megsértése miatt a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. §-</a>a szerint kérelmezõvel szembeni pénzbírság kiszabását kérte.<br>
Elõadta, hogy kérelmezõnek jóval a részvételi határidõ lejárta elõtt tudomása volt arról, hogy kérelmezett részvételi felhívását visszavonhatja. Konkrét visszavonásra 2000. január 5-én sor került, amikor is a visszavonásról szóló hirdetmény megküldésre került a K. É. szerkesztõségének és valamennyi érdekelt részvételi jelentkezõnek is. A visszavonásról szóló hirdetmény azért csak a K. É. 2. számában, 2000. január 12-én jelent meg, mert az Értesítõ legközelebbi megjelenési száma erre a napra esett. Kérelmezõ a visszavonás tényét elhallgatta, és ezáltal megtévesztette a Döntõbizottságot, ezért indítványozta vele szemben pénzbírság elrendelését.<br>
Az egyéb érdekeltek közül a Sempermed Magyarország Kft. írásban tett észrevételében elõadta, hogy a részvételi jelentkezését kérelmezett nem vette át, habár tudomása volt arról, hogy a részvételi felhívás visszavonásra fog kerülni. Álláspontja szerint is szabályszerûen, hirdetménnyel lehet visszavonni a részvételi határidõ lejártáig a részvételi felhívást.<br>
A Döntõbizottság a beszerzett iratokból és a tárgyaláson elhangzottakból megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdése szerint a részvételi felhívást visszavonni, illetve a részvételi határidõt indokolt esetben – az indokok közlése mellett – egyszer meghosszabbítani a részvételi határidõ lejártáig közzétett hirdetménnyel lehet. A részvételi szakaszra vonatkozó dokumentációt és a részvételi felhívásnak a részvételi szakaszra vonatkozó részeit, valamint a beszerzés tárgyát és mennyiségét a részvételi határidõ lejártáig, annak egyéb elemeit az ajánlattételi határidõ lejártáig közzétett hirdetménnyel lehet módosítani.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(1) bekezdése szerint "E törvény alkalmazásában hirdetmény közzétételén a Közbeszerzési Értesítõben történõ közzétételt kell érteni."<br>
A (2) bekezdés szerint: "Ha e törvény a hirdetmény közzétételére határidõt ír elõ, a hirdetményt e határidõn belül kell levél formájában megküldeni a Közbeszerzési Értesítõ részére."<br>
A (4) bekezdés szerint "A hirdetmény a Közbeszerzési Értesítõ részére levél, távirat, telex, telefax útján juttatható el. Az utóbbi három esetben a hirdetményt levél formájában is meg kell küldeni."<br>
Kérelmezett részvételi felhívása szerint a részvételi jelentkezés határidejét 2000. január 6-án 10.00 órában határozta meg. A K. É. szerkesztõségének a részvételi felhívása visszavonása iránti kérelmét (hirdetményét) levél formájában 2000. január 5-én juttatta el. A visszavonásról szóló hirdetmény a K. É. 2. számában, 2000. január 12-én jelent meg. A közbeszerzési eljárásban érdekelt jelentkezõkkel 2000. január 5-én telefax útján is közölte a visszavonásról szóló döntést, melynek indokaként a Közbeszerzési Döntõbizottság elõtt már folyamatban lévõ jogorvoslati eljárást nevezte meg.<br>
Kérelmezõ részére a fax 2000. január 5-én 17.30 órakor került leadásra. Ezt megelõzõen kérelmezett 1999. december 30-án, szintén telefax útján, kérelmezõnek küldött egy olyan értesítést, melyben közölte, hogy az érintett közbeszerzési eljárás részvételi felhívását – amennyiben a folyamatban lévõ jogorvoslati eljárás indokolja – visszavonhatja.<br>
A Döntõbizottság a fenti tényekre alapítottan megállapította, hogy a kérelmezett eljárása a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(2) bekezdésére figyelemmel nem volt jogszabálysértõ, nem sérült a Kbt. 63. § (6) bekezdése, mely szerint a részvételi felhívást visszavonni, illetve a részvételi határidõt indokolt esetben – az indokok közlése mellett – egyszer meghosszabbítani a részvételi határidõ lejártáig közzétett hirdetménnyel lehet. A részvételi szakaszra vonatkozó dokumentációt és a részvételi felhívásnak a részvételi szakaszra vonatkozó részeit, valamint a beszerzés tárgyát és mennyiségét a részvételi határidõ lejártáig, annak egyéb elemeit az ajánlattételi határidõ lejártáig közzétett hirdetménnyel lehet módosítani.<br>
Ugyancsak eleget tett az esélyegyenlõség és a verseny tisztasága alapkövetelményének kérelmezett azáltal, hogy valamennyi érdekelt jelentkezõt a részvételi határidõ lejárta elõtt írásban értesítette a részvételi felhívás visszavonásáról. A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdése, sem 29. § (2) bekezdése nem ír elõ olyan idõintervallumot, hogy hány nappal korábban kell eljuttatni visszavonási hirdetményüket az érdekelt feleknek, így a részvételi határidõ lejártát megelõzõ napon tett ilyen irányú kérelmezetti magatartás nem minõsül jogszabálysértõnek.<br>
A Döntõbizottság megvizsgálta a jogorvoslati eljárásban, hogy kérelmezõ elkövette-e a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. § </a>a) pontjában megjelölt, az ügy szempontjából lényeges adatelhallgatást, esetleg a téves és hamis adatszolgáltatást. Ezzel összefüggésben megállapította, hogy a jogorvoslati kérelem benyújtásának idõpontjában – azaz 2000. január 20-án már – tudomása lehetett kérelmezõnek arról a tényrõl, hogy a K. É.-ben a hirdetmény 2000. január 12-én megjelent. Kérelmezõ terhére azonban a Kbt. 85. § a) pontjában megjelölt eljárási szabálysértést a Döntõbizottság nem állapított meg, mivel azokat a kérelmezõ nem követte el az alábbi tények miatt.<br>
– Kérelmezõnek tudomása nem lehetett arról a jogorvoslati kérelem benyújtása idõpontjában, hogy kérelmezett hirdetményi úton részvételi felhívását visszavonta.<br>
– A jogsértõ esemény tudomásra jutásának idõpontjától számítottan a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében biztosított jogvesztõ határidõn belül jogorvoslati kérelem benyújtásának lehetõségével élt.<br>
A fentiekre való tekintettel a Döntõbizottság nem látta indokoltnak, hogy kérelmezõvel szemben a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. §-</a>a szerint pénzbírságot alkalmazzon.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1 ) bekezdésében elõírt hatáskörében eljárva a Kbt. 88. § (1) bekezdése a) pontja szerint az alaptalan kérelmet elutasította. A jogorvoslati eljárásban felmerült költségekrõl a rendelkezõ rész szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 16.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>