<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2151)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.348/14/1999<br>
<br>
Tárgy: Hídépítô Rt. és a Magyar Közmûépítô Kkt. jogorvoslati kérelme Zalaszentiván Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1137 Budapest 5, Pf. 458, képviseli dr. Horváth László Lajos jogtanácsos, a továbbiakban: I. rendû kérelmezõ) és a Magyar Közmûépítõ Kkt. (1144 Budapest, Füredi u. 74–76., képviseli: dr. Steiner Pál ügyvéd, 1027 Budapest, Margit krt. 3. fszt. 23., a továbbiakban: II. rendû kérelmezõ) jogorvoslati kérelmét, amelyet Zalaszentiván Község Önkormányzata (8921 Zalaszentiván, Hunyadi u. 2/A, képviseli: dr. Koczka Csaba ügyvéd, 8901 Zalaegerszeg, Pf. 325, a továbbiakban: kérelmezett) Zalaegerszeg északkeleti fõgyûjtõ regionális szennyvízvezeték kivitelezése tárgyú közbeszerzési eljárása ellen nyújtott be, elutasítja.<br>
A Döntõbizottság továbbá megállapítja, hogy a jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs: A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezett a K. É. 45. számában, 1999. november 10-én részvételi felhívást tett közzé elõminõsítési eljárás lefolytatására Zalaegerszeg északkeleti fõgyûjtõ regionális szennyvízvezeték kivitelezése tárgyában, amely 13 települést érintett.<br>
Kérelmezett a felhívás 9. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat, ezen belül az a) pontban elõírta a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (4)–(6) bekezdéseiben foglalt hatósági nyilatkozatok és igazolások, a 46. § (3) bekezdés szerinti igazolás, továbbá a Kbt. 46. § (2) bekezdése szerinti nyilatkozat csatolását. Ugyanezen dokumentumokat a 10% feletti arányban bevonni szándékozott alvállalkozók estében is kérte.<br>
Dokumentációt is készített, amelyben a létesítmény mûszaki adatain kívül részletes elõírásokat tett az elõminõsítési eljáráshoz. Formai követelmények között elõírta, hogy a jelentkezésnek 9. fejezetbõl kell állnia, ezek közt a VIII. fejezet a Kbt. szerinti APEH, tb, VPOP, állami alapok stb. igazolásait, a IX. fejezet pedig többek között a Kbt. 46. § szerinti nyilatkozatokat kell hogy tartalmazza.<br>
A részvételi jelentkezés 1999. december 6-i határidejére 15 jelentkezés érkezett kérelmezetthez, az alábbiak szerint: a két kérelmezõ, Közvíz Kft., Swietelsky Kft., Hydrocomp Konzorcium, Délviép Kft., Kaiser Kft., Betonútépítõ Rt., Doksza Konzorcium, Stabil Konzorcium, Zalai Csatornaépítõ Konzorcium, Csôszer Rt., Hoffmann Rt., Sade Magyarország Kft., Alterra Kft.<br>
Már a jelentkezések bontása közben érkezett kérelmezetthez hiánypótlásként hatósági igazolás, ezért kérelmezett azonnal döntött a hiánypótlás elrendelésérõl. Az 1999. december 6-i jegyzõkönyv a következõket tartalmazta:<br>
"Az ajánlatkérõ a pályázatok bontása közben úgy döntött, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)–(5) bekezdésében biztosított jogánál fogva lehetõséget ad az összes ajánlattevõ részére 1999. december 13-án 10.00 órai határidõvel a Kbt. 44. § és 46. § szerinti igazolás vagy nyilatkozatok utólagos csatolására, illetve az ajánlattal kapcsolatos formai hiányosságok pótlására."<br>
Fentieket írásban is megismételte valamennyi jelentkezõ esetében, december 7-én kelt levelével. Konkrétan egyetlen esetben sem jelezte, hogy a hiánypótlás körében milyen irat, nyilatkozat vagy igazolás pótlását várja el.<br>
A december 13-i határidõt követõen kérelmezett bizottsága áttekintette a pótolt és eredetileg becsatolt, <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolásokat, és hét jelentkezõ kizárásáról döntött a Kbt. 46. § (3) bekezdése szerinti igazolás hiánya miatt. Köztük volt a két kérelmezõ, továbbá a Közvíz Kft., Betonútépítõ Rt., Stabil Konzorcium, Csôszer Rt., Sade Magyarország Kft.<br>
Az elõminõsítési eljárási szakaszban, 1999. december 15-én került sor a nyilvános eredményhirdetésre, mely szerint a fenti hét jelentkezõn túl valamennyi jelentkezõt alkalmasnak minõsítette kérelmezett. Ajánlati felhívását december 16-án megküldte az ajánlattevõknek.<br>
Az eljárásból kizárt jelentkezõkkel december 15-én írásban közölte a döntését, megjelölve a kizárás konkrét indokát is.<br>
I. és II. rendû kérelmezõ benyújtott jogorvoslati kérelmében kérte kérelmezett kizáró döntésének megsemmisítését, a jogsértés megállapítását és az eljárási költségekben való marasztalását.<br>
I. rendû kérelmezõ álláspontja szerint ajánlatkérõ önkormányzati adóhatóságok igazolását kérelmezett nem írta elõ. El kellett volna fogadnia nyilatkozatát, amelyet saját hivatalában ellenõrizhetett volna. II. rendû kérelmezõ álláspontja szerint ajánlatkérõ elõírta felhívásában a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti igazolás csatolását, azt azonban nem határozta meg, hogy annak miként kell eleget tenni, hatósági igazolással vagy ajánlattevõi nyilatkozattal. Õ beszerezte az alapító cégek székhelye, telephelye és fióktelepe szerinti önkormányzatok adóhatóságainak igazolásait, és nyilatkozatot csatolt arról, hogy ajánlatkérõ önkormányzatával szemben nincs adótartozása. II. rendû kérelmezõ Debrecen Város Önkormányzat friss dátumú hatósági igazolását csatolta pótlólag. Sérelmezték továbbá, hogy kérelmezett konkrétan nem jelölte meg, milyen hiányokat kell pótolniuk a részvételi jelentkezõknek.<br>
Kérelmezett írásban tett ellenkérelmében a jogorvoslati kérelmek alaptalanság miatti elutasítását kérte. Elõadta, hogy a részvételi felhívás 9. a) pontjában elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti igazolás szükségességét. Ennek megfelelõen kötelezõ volt csatolni az ajánlattevõ székhelye szerinti, köztartozást nyilvántartó hatóság igazolását arról, hogy a jelentkezõnek, illetve az alvállalkozójának nincs-e hatóság által nyilvántartott és esedékes köztartozása:<br>
A jelentkezések 1999. december 6-i bontását követõen ajánlatkérõ lehetõvé tette mindenki számára a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § szerinti igazolás vagy nyilatkozat pótlását, ezt a lehetõséget írásban is közölte.<br>
Egyúttal becsatolta valamennyi érintett önkormányzat helyi adóra vonatkozó önkormányzati rendeletét.<br>
A Csôszer Rt. észrevételében egyetértett a jogorvoslati kérelmekben foglaltakkal.<br>
A Kaiser Építõipari Rt. elõadta, hogy kérelmezett sokszorosított blankettanyomtatványon adott egységes hiánypótlási lehetõséget valamennyi részvételi jelentkezõnek, amely nem tartalmazott mást, mint azt, hogy amennyiben hiányuk van, úgy azt a megadott határidõig pótolhatják a jelentkezõk. A részvételi jelentkezések többszöri átnézése után végül is csatolták az ajánlatkérõ önkormányzati adóhatósága igazolását.<br>
A Döntõbizottság 2000. január 5-én kelt D.348-352/10/1999. számú határozatával a közbeszerzési eljárást felfüggesztette, mivel álláspontja szerint fennállt a közbeszerzés tisztasága megsértésének veszélye.<br>
A Döntõbizottság a rendelkezésre álló iratokból, a tárgyaláson elhangzottakból megállapította, hogy a jogorvoslati kérelmek alaptalanok.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerint, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati, vagy helyi kisebbségi önkormányzati költségvetési szerv, a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárul.<br>
Ugyanezen törvényhely (5) bekezdése szerint az ajánlattevõ a (4) bekezdésnek megfelelõen (azaz a részvételi jelentkezéshez legkésõbb a részvételi jelentkezési határidõ lejártáig) köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
Ugyanezen törvényhely (7) bekezdése szerint, ha jogszabály az (1) bekezdés b) pontja vagy a (3) bekezdés hatálya alá tartozó új közterhet állapít meg, az ezzel kapcsolatos igazolást csak azokban a közbeszerzési eljárásokban kell csatolni; melyekben az eljárás eredményének kihirdetése a köztartozásról szóló rendelkezés hatálybalépését követõ egy évnél késõbbi idõpontban történik.<br>
Kérelmezett részvételi felhívása 9. pontja harmadik és negyedik francia bekezdésében írta elõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében foglalt hatósági nyilatkozatok és igazolások és a Kbt. 46. § (3) bekezdése szerinti igazolás csatolását.<br>
Az 1999. december 6-i részvételi jelentkezési határidõ napján kérelmezett valamennyi részvételi jelentkezõnek egységesen 1999. december 13-án 10.00 órai határidõvel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)–(5) bekezdésében biztosított jogánál fogva hiánypótlási lehetõséget adott a Kbt. 44. § és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására. A hiánypótlási határidõt követõen állapította meg kérelmezõk részvételi jelentkezése alkalmatlanná minõsítését azáltal, hogy Zalaszentiván Község Önkormányzatának adóhatósága általi kiállított, a helyi adóra vonatkozó hatósági igazolását részvételi jelentkezésük nem tartalmazta.<br>
A Döntõbizottság bekérte nemcsak a felhívásban megjelölt önkormányzat, hanem a 13 települést érintõ helyi adóra vonatkozó önkormányzati rendeletét annak megállapítása végett, hogy azok meghozatalának idõpontjában és az elõminõsítési eljárás eredményhirdetésének idõpontjához képest a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(7) bekezdésben megjelölt egyéves határidô eltelt-e.<br>
Az önkormányzati rendeletek átvizsgálása után a Döntõbizottság megállapította, hogy kérelmezett és valamennyi beszerzéssel érintett önkormányzat helyi adórendelete alapján kérelmezett jogszerûen írta elõ a pénzügyi alkalmasság igazolása körében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti igazolást.<br>
A Döntõbizottság ugyancsak megvizsgálta, hogy a közbeszerzési eljárás lefolytatására gesztorként megjelölt Zalaszentiván Község Önkormányzata jogszerûen jár-e el a többi érintett önkormányzatot is érintõ közbeszerzési eljárás lebonyolításában.<br>
A becsatolt társulási megállapodás felhatalmazást ad Zalaszentiván Község Önkormányzatának az elõminõsítéssel érintett beszerzési eljárás lebonyolítására, és abban döntések meghozatalára.<br>
Ezt követõen a Döntõbizottság összevetette I. és II. rendû kérelmezõ részvételi jelentkezését a részvételi felhívásban foglalt követelményekkel, és megállapította, hogy I. rendû kérelmezõ részvételi jelentkezése Zalaszentiván Község Önkormányzatának adóhatósága által kiállított hatósági igazolását nem tartalmazza, hanem ehelyett jelentkezése 78/138. oldalán nyilatkozott arról, hogy nincs egy évnél régebben lejárt adójárulék-tartozása.<br>
II. rendû kérelmezõ részvételi jelentkezése három önálló jogi személy együttmûködésén alapul, így a Magyar Építõ Rt., Mélyépítõ Budapest Kft. és Resonator Kft. Miután a II. rendû kérelmezõ társaság bejegyzés alatt álló, frissen alakult cég, a pénzügyi-gazdasági és mûszaki alkalmasság igazolása az alapítókra vonatkozó dokumentumokkal történt.<br>
A becsatolt hatósági igazolások között számos helyi adóval kapcsolatos igazolás fellelhetõ, amelyek az 1999. évi LX. törvényben foglalt módosított szabályok szerint az 1999. szeptember l. után indított közbeszerzési eljárásokban már nem szükségesek, pl. székhely, telephely szerinti adóhatóságok igazolásai. Viszont a jelen eljárásban megkövetelt önkormányzati adóval kapcsolatos igazolás nincs csatolva, a megadott határidõig pótlás formájában sem érkezett meg ajánlatkérõhöz.<br>
Tény viszont, hogy december 22-én benyújtotta a jelentkezõ a körjegyzõség Zalaszentiván hatósági igazolását arról, hogy II. rendû kérelmezõnek nyilvántartott adótartozása nincs, ezt azonban a december 13-án lezárult pótlási határidõre tekintettel nem lehet az eljárásban figyelembe venni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti adóhatóság hatósági igazolásával összefüggésben megállapítja, hogy a törvény rendelkezéseinek megfelelõen az ajánlatkérõk jogosultak ezen hatósági igazolás csatolását elõírni, amennyiben helyi adóra vonatkozó önkormányzati rendelettel az eredményhirdetés idõpontját legfeljebb egy évvel megelõzõen rendelkeznek. A hatósági igazolásnak eredeti vagy másolati igazolásnak kell lennie, és nem helyettesítheti erre irányuló jognyilatkozat.<br>
I. és II. rendû kérelmezõ esetében kérelmezett döntése jogszerû volt a fenti jogi okfejtésbõl levezetve, döntése megfelelt a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) és (5) bekezdésében foglalt elõírásnak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) és (5) bekezdése alapján kérelmezett hiánypótlási lehetõséget biztosított a Kbt. 44. és 46. § szerinti igazolás vagy nyilatkozat utólagos csatolására.<br>
A fenti rendelkezések alapján a hiánypótlás biztosítása nem kötelezettsége a kérelmezettnek, hanem mérlegelési jogkörébe tartozik. Tény viszont az, hogy valamennyi részvételi jelentkezõvel szemben kérelmezett biztosította az esélyegyenlõség elvét, betartva a 44. és 46. §-ban foglalt igazolások és nyilatkozatokra tekintettel a hiánypótlást, de nem határozta meg konkrétan, hogy milyen hiányokat kell pótolniuk az egyes részvételi jelentkezõknek.<br>
A törvény taxatíve csak azt szabályozza és írja elõ, hogy a 44. és 46. § szerinti igazolás és nyilatkozat, valamint az ajánlattal kapcsolatos formai hiányosságok pótlására adható hiánypótlási lehetõség, de nem írja elõ kötelezõ jelleggel, hogy az ajánlatkérõnek meg kell jelölnie a hiánypótlási felhívásban, hogy a 44. és 46. § körében milyen nyilatkozatot, milyen hatóság igazolását kell pótolniuk a részvételi jelentkezõknek, illetve ajánlattevõknek. E vonatkozásban tehát jogsértést nem lehet megállapítani.<br>
Ugyanakkor a Döntõbizottság álláspontja szerint a hiánypótlás körében elvárható, hogy az ajánlatkérõk konkrétan jelöljék meg mind a részvételi, mind az ajánlattételi szakaszban, amennyiben hiánypótlási lehetõségükkel élnek, hogy a részvételi jelentkezés vagy az ajánlat milyen konkrét hiányát teljesítsék a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti körben a részvételi jelentkezõk, illetve az ajánlattevõk.<br>
A Döntõbizottság álláspontja szerint kérelmezett I. és II. rendû kérelmezõ alkalmatlanná minõsítésére vonatkozó kizáró döntése nem volt jogsértõ, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján az alaptalan kérelmeket elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a jogorvoslati eljárással kapcsolatban felmerült költségek viselésérõl a rendelkezõ rész szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 24.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>