<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2150)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.359/13/1999<br>
Tárgy: Budai Autóház Kft. jogorvoslati kérelme a MATÁV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Budai Autóház Kft. (7400 Kaposvár, Vár u. 16., képviseli dr. Peti Éva ügyvéd, 7400 Kaposvár, Petõfi tér 1. 1/101., a továbbiakban kérelmezõ) jogorvoslati kérelme, amelyet a Magyar Távközlési Rt. (1013 Budapest, Krisztina krt. 55., a továbbiakban kérelmezett) nevében eljárt a MATÁV Rt. Beszerzési Igazgatósága (1027 Budapest, Medve u. 25–29.) "a MATÁV Rt. üzemi célú, személyi és haszonjármû-állományának garanciaidôn túli kis- és nagyjavítása, szervizelése, mûszaki vizsgára történô felkészítése, vizsgáztatása" tárgyú közbeszerzési eljárása ellen nyújtott be, részben helyt ad, és megállapítja, hogy kérelmezett megsértette az 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára, az 52. § (1) bekezdésére és az 56. § (1) bekezdés elsõ fordulatára tekintettel az 59. § (1) bekezdését, ezért megsemmisíti kérelmezettnek a 26. A kategóriában meghozott eljárás lezáró döntését.<br>
A Döntõbizottság kötelezi kérelmezettet, hogy kérelmezõnek a határozat kézhezvételét követõ 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Kérelmezett a K. É. 35. számában 1999. augusztus 31-én ajánlati felhívást tett közzé a "tulajdonában, használatában lévõ üzemi célú személy- és haszonjármû-állományának garanciaidõn túli kis- és nagyjavítása, szervizelése, mûszaki vizsgára, környezetvédelmi felülvizsgálatra történõ felkészítése, vizsgáztatása" tárgyú közbeszerzési eljárás lefolytatására.<br>
A beszerzés tárgya és mennyisége körében országos területi elv és ezen belül gépjármûmárkák szerint a felhívásban megjelölt típusokat – FIAT, Iveco, Peugeot, Volkswagen, Ford, Lada, Mitsubishi – 79 kategóriába sorolta. Az egy kategóriában a felsorolt márkák közül kizárólag egy márka, ennek különbözõ típusai vegyesen szerepeltek.<br>
A dokumentáció tartalmazta a kategóriákban szereplõ típus és mennyiség pontos meghatározását. Elõírta továbbá, hogy a benyújtott ajánlatokat kategóriánként értékeli, és kategóriánként hirdet részeredményt, amely azt jelentette, hogy a kategóriákra a 3. c) pont szerint részajánlatot lehetett tenni. Többváltozatú ajánlattétel nem volt megengedett a közbeszerzési eljárásban.<br>
Az összességében legelõnyösebb ajánlat elbírálásának szempontjai azok fontossági sorrendjében:<br>
– az ajánlati ár (munkadíj, alkatrész, kedvezmény)<br>
– mûszaki, szakmai felkészültség,<br>
– vállalási volumen,<br>
– vállalási határidõ,<br>
– céginformációk,<br>
– referenciák voltak.<br>
Kérelmezõ 19. A, 19. B, a 26. B kategóriában és a 26. C kategóriában tett ajánlatot az 1999. október 11-i ajánlattételi határidõig.<br>
Az 1999. december 10-én megtartott nyilvános eredményhirdetésen kérelmezõ a 19.a., 19.b. kategóriában nyertes lett, míg a 26. A, 26. B, 26. C kategóriában a Molnár Kft. tette az összességben legelõnyösebb ajánlatot.<br>
Kérelmezõ jogorvoslati kérelmében a jogsértés megállapítását, kérelmezett eljárást lezáró döntésének a megsemmisítését, és a jogorvoslati eljárással felmerült költségeinek megtérítését kérte. Ideiglenes intézkedésként indítványozta a szerzõdéskötés megtiltását. Álláspontja szerint kérelmezett az ajánlatok elbírálása során nem az ajánlati felhívásban meghatározott értékelési szempontok alapján bírált, és nem a legkedvezõbb ajánlatot hirdette ki nyertesnek a 26. A kategóriában. Különösen sérelmezte, hogy kérelmezett az alkatrészárszintet a dokumentáció elõírásától eltérve megbontotta, és a megajánlott árkedvezmények közül csak az alsó értéket, azaz 10%-ot vette figyelembe. A céginformáció bírálati szempontnál csak a 3 éves mérlegadatát vette figyelembe, de nem vizsgálta gazdasági eredményének változását és értékét.<br>
Álláspontja szerint a céginformáció alatt megjelölt elõírások a pénzügyi és gazdasági alkalmasság körébe tartoznak, és mint ilyenek, csak a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése szerint – figyelemmel a 44. § (1) bekezdésére – vehetõk figyelembe, és írhatja elõ kérelmezett az ajánlattevõ pénzügyi és gazdasági alkalmasságát.<br>
A Döntõbizottság a rendelkezésre álló iratok alapján ideiglenes intézkedést nem hozott, mivel annak törvényi feltételei a kérelem benyújtásakor még nem állottak fenn.<br>
Kérelmezett írásbeli ellenkérelmében a jogorvoslati kérelem alaptalanság miatti elutasítását kérte. Álláspontja szerint az ajánlati felhívásban megadott értékelési szempontok fontossági sorrendjében bírálta el az ajánlatokat, az egyes bírálati szempontok alszempontrendszereit saját maguknak állították fel az értékelés megkönnyítése érdekében, de ez nem jelentette új szempontok bevitelét a bírálatnál. Sem a felhívásban, sem a dokumentációban az alszempontok megjelölése nem történt meg, de erre álláspontja szerint nem is volt köteles a Kbt. szabályai alapján. A dokumentációban az alkatrészek besorolása fogyasztói kosárban volt meghatározva, melyet az ajánlattételi ûrlap tartalmazott a dokumentáció IV. fejezetében.<br>
Ugyancsak a dokumentáció 7.1.5. pontjában határozta meg azokat a céginformációval összefüggõ követelményeket, amelyekbõl az ajánlattevõk tudomást szerezhettek arról, hogy mit fognak vizsgálni e bírálati szempontnál.<br>
A megtartott helyszíni konzultáción pontosították a dokumentációnak azt a részét, hogy a 26. A kategóriában melyik vezértípusú autóhoz kérnek gyári alkatrészeket. Az errõl készült jegyzõkönyv 8. oldalának 7. pontja szerint ez a FIAT Uno volt. Elõadta még, hogy az ajánlati felhívásuk nem tette lehetõvé többváltozatú ajánlat tételét sem.<br>
A Molnár Kft. érdemi észrevételében elõadta, hogy a kérelmezett eljárása megfelelt a Kbt. elõírásainak, habár az egyes bíráslati szempontokhoz rendelt alszempontokról semmilyen konkrét információval nem rendelkeztek, hogy ezeket az értékelés során a kérelmezett értékelni fogja. Például a referenciánál, amennyiben tudomásuk lett volna azok szûkítési szempontjairól, úgy jóval több referenciát tudtak volna ajánlatukhoz csatolni.<br>
A Döntõbizottság a beszerzett iratokból és a tárgyaláson elhangzottakból megállapította, hogy kérelmezõ jogorvoslati kérelme részben alapos.<br>
Kérelmezett a dokumentáció IV. fejezete 5. ajánlattételi ûrlap részében írta elõ az ajánlati ár táblázatát, amelyben a rezsióradíjat Ft/óra, az alkatrész, kenõanyag árkedvezményt %-ban kellett megadni. Az ajánlatételi ûrlap 3.5. pontja alatti táblázatban az alkatrészek, köztük a motorolajcsere, olaj + szûrõ árát kellett megadni az ajánlattevõknek. Fel kellett tüntetni továbbá, hogy az árak milyen meghatározó autótípusra vonatkoznak, valamint hogy gyári alkatrészt ajánl-e, vagy a beszállító nevét, amennyiben beszállítói alkatrész biztosításáról van szó.<br>
Alkatrész I. alatt kérelmezett az olajszûrõt és minden olyan alkatrészt vizsgált az ajánlat értékelésénél, amely nem motorolaj. Alkatrész II. alatt csak a motorolaj árát vette figyelembe.<br>
Döntõbizottság megállapította, hogy a dokumentációnak a 26. A kategóriában kérelmezett a FIAT Uno vezértípusú autó gyári alkatrészét kérte, hogy erre tegyenek ajánlatot az ajánlattevõk. Tehát a dokumentációt ebben a részében pontosította az 1999. szeptember 27-én megtartott helyszíni konzultáción.<br>
A Döntõbizottság megállapította, hogy kérelmezõ a FIAT Uno mint vezértípusú autó alkatrészárát jelölte meg az ajánlatában. Azt is megállapította, hogy az ajánlat gyári és gyári utángyártott alkatrészeket is tartalmazott. A nyertes Molnár Kft. a FIAT Punto típusú autó gyári alkatrészárát jelölte meg az ajánlatában.<br>
A Döntõbizottság ebbõl következõleg megállapította, hogy kérelmezõ ajánlata többváltozatú ajánlatnak minõsül, és azért érvénytelen, mert a kérelmezett az ajánlati felhívás 14. pontja szerint többváltozatú ajánlattétel lehetõségét nem biztosította a közbeszerzési eljárásban.<br>
A nyertes Molnár Kft. ajánlata viszont azért érvénytelen, mert ajánlata a FIAT Punto típusú autó gyári alkatrészárát tartalmazta, és ez nem felel meg a kérelmezett azon elõírásának, mely szerint a konzultáción a 26. A kategóriára a FIAT Uno vezértípusú autó gyári alkatrészárát írta elõ követelményként.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Kérelmezett azzal a magatartásával, hogy mind a kérelmezõ, mind a nyertes ajánlatát érvényesnek fogadta el, holott azok nem feleltek meg a dokumentáció, illetve a felhívásban megjelölt feltételeknek, kérelmezõ esetében megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel az 52. § (1) bekezdését.<br>
A nyertes ajánlattevõ vonatkozásában az 52. § (2) bekezdés d) pontjára figyelemmel az 59. § (1) bekezdését.<br>
A Döntõbizottság az ajánlatok összehasonlításakor azt is megállapította, hogy a kérelmezõ két változatban benyújtott árajánlata – gyári, illetve gyári utángyártott – és a nyertes ajánlattevõ egyváltozatú – gyári – árajánlata az értékelése során az objektív összehasonlításra alkalmatlan, mivel a gyári és a gyári utángyártott alkatrészek eltérô árszintjébôl adódóan az összehasonlításra alkalmatlan.<br>
A Döntõbizottság vizsgálta, hogy kérelmezett az ajánlati felhívás 13. pontjában meghatározott bírálati szempontoktól, azok fontossági sorrendjétõl az ajánlatok értékelésekor eltért-e, illetve új bírálati szempontokat figyelembe vett-e. Ezzel összefüggésben az alábbiakat állapította meg:<br>
Kérelmezett a 3. bírálati szempontként megjelölt vállalási volumen és az utolsó bírálati szempontként megjelölt referenciák tekintetében jelölt meg olyan új bírálati szempontokat, amelyeket az értékelésnél figyelembe vett, és amelyek sem a felhívásban, sem a dokumentációban nem szerepeltek. Így a vállalási volumen bírálati szempontnál vizsgálta a kérelmezett, hogy hogyan viszonyul egymáshoz az adott kategória összgépjármû darabszámának aránya ajánlattevô javítóállása számához viszonyítva. Meghatározta, hogy amennyiben ez a hányados 12 alatti, az ehhez rendelt pontszám maximum 5 lehet. Kérelmezett azonban nem határozta meg a dokumentációban ezt az alszempontot, de az ajánlatokat ebbõl a szempontból is értékelte. Az utolsó bírálati szempont a referenciáknál, kérelmezett az alábbi új szempontok alapján is vizsgálta az ajánlatokat, így az ajánlattevõ a MATÁV szerzõdéses partnere-e, vagy ha nem szerzõdéses partnere, akkor reklamáció nélküli számlák vagy 5 igazolt, nagyvállalati partnerreferenciával rendelkezik-e az ajánlattevõ. Továbbá valamely biztosítótársaság szerzõdéses partnere-e, és 15% feletti alvállalkozót bevon-e a teljesítésbe. Ezek az alszempontok új szempontok bevitelét jelenti a referenciák bírálati szempontnál, mivel az ajánlati felhívásban az ajánlattevõktõl csak az elõzõ 3 év legjelentõsebb szállításainak felsorolását kérte a kérelmezett, konkrétan a referenciát adó cég megnevezésével, illetve annak aláírására jogosult képviselõjének az aláírásával.<br>
A Döntõbizottság azt is megállapította, hogy a céginformáció bírálati szempontnál a kérelmezett az elõzõ 3 év mérlegadataiból az adózott nyereség, árbevétel, mérleg szerinti eredmény adatait abból a szempontból vizsgálta, hogy az ajánlattevõ folyamatosan fejlõdik-e, stabilitást mutat vagy romló gazdasági helyzetû.<br>
A Döntõbizottság álláspontja szerint ajánlatkérõ értékelése e bírálati szempontnál azért jogszabálysértõ, mivel csak a benyújtott mérlegadatokból vonta le értékelési következtetéseit, de vizsgálat tárgyává nem tette a likviditási és a rövid távú likviditási mutatókat és azok tendenciáit.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdés elsõ fordulata szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
Kérelmezett azon magatartásával, hogy az elõbb példálózó jelleggel felsorolt bírálati szempontok vonatkozásában sem a felhívásban, sem a dokumentációban az általa az értékelésbe bevont részszempontokat nem adta meg, új szempontokat vitt be értékelésébe, illetve a már megadott, pl. céginformáció értékelési szempont követelményeit nem merítette ki értékelésekor, megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésére figyelemmel is a Kbt. 59. § (1) bekezdését, mely szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság a felhívásban megjelölt további értékelési szempontok szerint az ajánlatokat azért nem hasonlította össze, mivel a határozatában megjelölt jogsértések miatt az objektív összehasonlítás alapvetõ kritériumai hiányoztak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d) és g) pontja szerinti jogkövetkezményt alkalmazta. A c) pont szerinti intézkedést a Döntõbizottság azért alkalmazta, mert a Kbt. 62. § (2) bekezdésre figyelemmel a kérelmezett az ajánlati felhívás 15. pont 5. francia bekezdésében szabályozta a szerzõdéskötés idõpontját, valamint 2000. január 20-án benyújtott nyilatkozatában közölte a Döntõbizottsággal, hogy sem a nyertessel, sem a kérelmezõvel a döntõbizottsági határozat írásos közléséig a szerzõdéseket nem írja alá.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 31.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>