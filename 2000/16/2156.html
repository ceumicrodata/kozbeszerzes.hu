<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2156)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.273/13/1999<br>
<br>
Tárgy: Kisüzemi Építõ és Szolgáltató Kft., Strabag Hungária Építõ Rt. jogorvoslati kérelme Békés Megye Képviselõ-testülete Önkormányzati Hivatala közbeszerzési eljárás ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Borka József ügyvéd (5601 Békéscsaba, Pf. 121) által képviselt Kisüzemi Építõ és Szolgáltató Kft. (5630 Békés, VIII. ker. 18., továbbiakban I. rendû kérelmezõ), Strabag Hungária Építõ Rt. (1113 Budapest, Daróczi út 30., képviseli: dr. Meskó Tamásné jogtanácsos, a továbbiakban II. rendû kérelmezõ) jogorvoslati kérelmét, amelyet Békés Megye Képviselõ-Testülete Önkormányzati Hivatala (5600 Békéscsaba, Derkovits sor 2., Megyeháza, a továbbiakban ajánlatkérõ) nevében és megbízásából eljárt a Dr. Gyebnár–Dr. Domoki ügyvédi iroda (5600 Békéscsaba, Wlassich sétány 7. I. em. 3., képviseli: dr. Gyebnár László ügyvéd (5600 Békéscsaba, Wlassich sétány 7. I. em. 3.) "Pándy Kálmán Megyei Kórház (Gyula) területén új fertõzõ- és diszlokációs pavilonépület létesítése tárgyú elôminôsítési eljárása ellen nyújtott be, elutasítja.<br>
A felek a jogorvoslati eljárás során felmerült költségeket maguk viselik. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 35. számában, 1999. augusztus 31-én tette közzé részvételi felhívását nyílt elõminõsítési eljárás lefolytatására, a Pándy Kálmán Megyei Kórház (Gyula) területén új fertõzõ- és diszlokációs pavilonépület létesítése, kivitelezése tárgyában.<br>
Az elõminõsítési eljárás lefolytatásával megbízta a Dr. Gyebnár–Dr. Domoki ügyvédi irodát. A részvételi felhívás 9. pontjában határozta meg a résztvevôk pénzügyi, gazdasági és mûszaki alkalmassága igazolására kert adatok és tények körét. A részvételi felhívásban megjelölte, hogy a részvételi jelentkezés határideje a hirdetmény megjelenését követõ naptól számított 30. nap 10.00 óra volt.<br>
Ajánlatkérõ a részvételi jelentkezéseket megvizsgálta, és 1999. október 27-i levelében döntésérõl tájékoztatta a részvételi jelentkezõket, mely döntés a részvételi jelentkezõk alkalmasságára, illetve alkalmatlanságára vonatkozott.<br>
Az elôminôsítési eljárás során alkalmasnak minôsítette a Békés Megyei ÁÉV Rt.-t, a GEN-ÉP Kft.-t, a Baukont Építõipari Rt.-t, a Mélyépítõ Politerm Konzorciumot, a KÉSZ Kft.-t, a KIPSZER Fõvállalkozó Rt.-t és a Herma Építõipari Kft.-t.<br>
Alkalmatlannak minõsítette I. és II. rendû kérelmezõt, a Középület-építõ Rt.-t, a Magyar Építõ Rt.-t és a Hajdúsági Univerzális Építõipari Rt.-t.<br>
Az alkalmatlanná minõsítés indoka I. és II. rendû kérelmezõ esetében a részvételi felhívás 9. pontjában megjelölt, a Kbt 46. § (1)–(2) bekezdésében meghatározott, 60 napnál nem régebbi nyilatkozat és hatósági igazolások, az igazolások eredeti példányát kell benyújtani, és a cég jelenlegi állapota szerinti – 30 napnál nem régebbi – cégkivonat hiteles másolata (cégalapítás dátuma, esetleges jogelõd megnevezése, fõbb tevékenységi területek megjelölése számmal, cégjegyzésre jogosultak felsorolása, aláírási címpéldányok) nem a részvételi felhívásban elõírt követelménynek megfelelõ becsatolása.<br>
I. rendû kérelmezõ 1999. november 4-én, míg II. rendû kérelmezõ 1999. november 16-án jogorvoslati kérelmet nyújtott be a Döntõbizottsághoz. Kérelmükben kérték ajánlatkérõ döntésének megsemmisítését, illetve ideiglenes intézkedésként a közbeszerzési eljárás felfüggesztését indítványozták. Álláspontjuk szerint ajánlatkérõ döntése, amellyel alkalmatlanná minôsítette ôket, az elôminôsítési eljárásban jogsértô volt, mivel II. rendû kérelmezõ esetében az aláírási címpéldány vizsgálata során nem vette figyelembe a cégnyilvántartásról szóló és a társasági törvény háttérjogszabály anyagát. Álláspontja szerint a hiteles cégkivonatból egyértelmûen megállapítható az, és annak változásából is nyomon követhetõ, hogy az adott cégek esetében aláírási jogkörrel felruházott vezetõk, illetve alkalmazottak aláírási jogosultságát, és a cégkivonat hitelesen bizonyítja az aláírási címpéldány keltezésének dátumától függetlenül.<br>
I. rendû kérelmezõ sérelmezte, hogy a Központi Nukleáris Alappal szemben fenn nem álló tartozásáról szóló igazolását fénymásolatban csatolta részvételi jelentkezésében, és ezért az ajánlatkérõ alkalmatlannak minõsítette részvételi jelentkezését. Elõadta továbbá, hogy az ajánlatkérõ által meghirdetett másik elõminõsítési eljárásban a részvételi jelentkezésében eredeti hatósági igazolást csatolt a Központi Nukleáris Pénzügyi Alappal szemben fenn nem álló tartozása tényérõl.<br>
I. rendû kérelmezô a jogsértés idôpontjáról október 27-én, míg II. rendû kérelmezõ a Közbeszerzésekrõl szóló 1995. XL. törvény (<a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (2) bekezdése szerinti tájékoztatást követõen, november 10. napján szerzett tudomást.<br>
A Döntõbizottság kérelemre és hivatalból ideiglenes intézkedést nem alkalmazott, mivel arra az álláspontra helyezkedett, hogy az ideiglenes intézkedés törvénybe foglalt feltételei nem állnak fenn.<br>
Ajánlatkérõ a jogorvoslati kérelmek elutasítását kérte érdemi észrevételében.<br>
Elõadta, hogy az aláírási címpéldányok és a cégkivonat vizsgálatakor annak keltezését, illetve dátumát vette figyelembe a 30 napos elõírt érvényességi határidõn belül. I. rendû kérelmezõ esetében megállapította, hogy hatósági igazolását nem a részvételi felhívás 9. pont 5. francia bekezdésében elõírt módon eredetiben, hanem fénymásolatban csatolta be. Az 5. francia bekezdésében elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti nyilatkozatokat és hatósági igazolásokat eredetiben és 60 napnál nem régebbi keltezésûként kell benyújtani, továbbá a 7. francia bekezdésében a cég jelenlegi állapota szerinti, 30 napnál nem régebbi keltezésû cégkivonat hiteles másolatát, ezen belül hiteles aláírási címpéldányokat kell csatolni a részvételi jelentkezésben. Ezzel szemben I. rendû kérelmezõ fénymásolatban csatolta be hatósági igazolását a Központi Nukleáris Pénzügyi Alappal szemben fenn nem álló tartozása tényérõl.<br>
II. rendû kérelmezô esetében az aláírási címpéldány hitelesítését a közjegyzõ 1999. július 16-án végezte el, amely szintén 30 napnál régebbi hitelesítésû. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint döntése megalapozott volt, amikor kérelmezõk alkalmatlanságát az elõminõsítési eljárásban megállapította. Az alkalmatlanság megállapításának további törvényhelye a Kbt. 52. § (2) bekezdése d) pontja volt.<br>
A Döntõbizottság a beszerzett és rendelkezésre álló iratokból, valamint a tárgyaláson elhangzottakból megállapította, hogy a jogorvoslati kérelmek alaptalanok.<br>
A Döntõbizottság összehasonlította a kérelmezõk részvételi jelentkezését ajánlatkérô részvételi felhívása 9. pontjával. Ajánlatkérô a részvételi felhívás 9. pontja 5. francia bekezdésében elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti nyilatkozatokat és hatósági igazolásokat 60 napnál nem régebbi keltezéssel, eredeti példányban kell benyújtani. A 7. francia bekezdésben a cég jelenlegi állapota szerinti, 30 napnál nem régebbi cégkivonat hiteles másolatát az aláírási címpéldányokkal együtt kérte. I. rendû kérelmezõ részvételi jelentkezésében a Központi Nukleáris Alappal szembeni tartozás fenn nem állásának tényérõl szóló hatósági igazolás fénymásolatban került becsatolásra, az aláírási címpéldánya 1992. február 27-i keltezésû, hitelesítve nincs, és a minõségtanúsítási rendszerérõl, illetve annak kiépítése folyamatban létérõl nyilatkozatot egyáltalán nem tett.<br>
II. rendû kérelmezõ részvételi jelentkezésében a közjegyzõvel hitelesített aláírási címpéldány 1999. július 16-i keltezésû. A részvételi jelentkezési határidõt figyelembe véve az aláírási címpéldányok benyújtása, a hatósági igazolások benyújtása és a minõségtanúsítási rendszerre vonatkozó nyilatkozat elmaradása nem felel meg a részvételi felhívás 9. pontjában elõírt ajánlatkérõi követelménynek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlatokat milyen tartalmi és formai követelményeknek megfelelõen kell benyújtani az ajánlatkérõhöz, mivel a Kbt. külön a részvételi jelentkezések formai és tartalmi követelményeirõl nem szól, illetve azt nem nevesíti, így e paragrafusban elõírt szabályokat alkalmazhatják az ajánlatkérõk. A Kbt. 42. § (1) bekezdése is csak azt határozza meg az elõminõsítési eljárás során, hogy a részvételre jelentkezõk pénzügyi, gazdasági és mûszaki alkalmasságát a Kbt. 44. §-ában az ajánlatkérõ által elõírt módon igazolhatják, továbbá azt, hogy az elõminõsítési eljárásban a Kbt. 46. § hatálya alá tartozók nem vehetnek részt.<br>
A Döntõbizottság tehát megállapította mindkét kérelmezõ esetében, e gondolatmenetbõl levezetve, hogy kérelmezõk részvételi jelentkezésében a pénzügyi és mûszaki alkalmasság körében elõírt ajánlatkérõi kívánalmaknak – így hiteles vagy eredeti cégkivonat, illetve aláírási címpéldány, hatósági igazolás mint tartalmi követelmény, és a minõségtanúsítási rendszer követelménye kivételével, hogy ennek 30 napnál nem régebbi keltezésûeknek kell lenniük. Mint formai követelmény az ennek igazolására benyújtott dokumentumok nem feleltek meg a részvételi felhívásnak. Így ajánlatkérõ döntése jogszerû volt.<br>
A Döntõbizottság vizsgálta azt is, hogy a cégnyilvántartásról szóló törvényerejû rendeletnek és egyéb jogszabályoknak a Kbt.-vel való összevetése során az ajánlatkérõ elõírása e körben ellentétes volt-e, illetve ellentmondásos volt-e a háttérjogszabályokkal. Ezzel összefüggésben arra az álláspontra helyezkedett, hogy ajánlatkérõnek a 30 napnál nem régebbi eredeti vagy hitelesített aláírási címpéldány mint formai követelmény elõírása nincs ellentétben ezen jogszabályhelyekkel, s továbbá nem olyan teljesítési követelményeket állapított meg a jelentkezõk részére, amely az elvárhatónál nagyobb nehézségbe ütközött volna, illetve joghátrány okozott volna ezen dokumentumok elõírás szerinti beszerzése. Figyelembe vette tovább a Döntõbizottság azt a tényt, hogy a közbeszerzési eljárások rendjét és alapvetõ szabályait a Kbt. állapítja meg, és a részvételi felhívás vizsgálata során, annak jogszerûsége megítélése vonatkozásában e szabályok alkalmazásából kell kiindulni.<br>
Döntése meghozatalakor a Döntõbizottság figyelembe vette azt a törvényi lehetõséget is, mellyel jelen közbeszerzési eljárásban a kérelmezõk és a többi részvételi jelentkezõ sem élt, hogy amennyiben a részvételi felhívás bármely elõírása nem egyértelmû, ellentmondásos, homályos, akkor a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>a szerint további kiegészítõ tájékoztatást és információt kérhettek volna ezzel összefüggésben az ajánlatkérõtõl a részvételi jelentkezõk.<br>
A Döntõbizottság I. rendû kérelmezõ részvételi jelentkezésénél megállapította továbbá, hogy az egyáltalán nem tartalmazott adatot és információt arra vonatkozóan, hogy minõségbiztosítási rendszerrel rendelkezik-e, vagy annak kiépítése, illetve bevezetése folyamatban van-e. Mivel ezzel összefüggésben semmilyen nyilatkozatot nem tartalmazott a részvételi jelentkezés, önmagában ezen okból kifolyólag is a részvételi jelentkezése nem felelt meg a részvételi felhívás 9. pontja utolsó francia bekezdésében elõírtaknak.<br>
A Döntõbizottság a Kbt 76. § (1) bekezdésében biztosított jogkörében eljárva fenti jogi okfejtésére figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint az alaptalan kérelmeket elutasította. A Kbt. 88. § (1) bekezdés g) pontjának alkalmazására azért nem került sor, mivel az ajánlatkérõt jelen közbeszerzési eljárásban nem marasztalta el.<br>
A Döntõbizottság II. rendû kérelmezõ D.292/1999. számon iktatott jogorvoslati kérelmét egyesítette 1999. november 16-án a D.273/1999. számú ügyhöz.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. december 29.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>