<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2157)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.233/9/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének jogorvoslati eljárás kezdeményezése a Földmérési és Távérzékelési Intézet hirdetmény közzététele nélküli tárgyalásos közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzési Döntõbizottság elnöke jogorvoslati eljárást kezdeményezõ iratára, amelyet a Földmérési és Távérzékelési Intézet (1149 Budapest, Bosnyák tér 5., a továbbiakban: ajánlatkérõ) "Egységes Országos Magassági Alaphálózat (EOMA) létesítése 17. sz. és 19. sz. félpoligon, 20. sz. félpoligon" tárgyú, hirdetmény közzététele nélküli tárgyalásos eljárása ellen hivatalból kezdeményezett eljárásban megállapítja, hogy ajánlatkérõ megsértette az 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontját, a 71. § (4) bekezdés b), c), e) és f) pontját, a 71/B § (1) bekezdését, ezért ajánlatkérõnek az ajánlati felhívásra vonatkozó döntéseit megsemmisíti.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Közbeszerzési Döntõbizottság elnöke a módosított <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében biztosított jogkörében eljárva hivatalból eljárást kezdeményezett 1999. október 1-jén a Földmérési és Távérzékelési Intézet Egységes Országos Magassági Alaphálózat (továbbiakban: EOMA) létesítése a 17. sz. és 19. sz. félpoligon, 20. sz. félpoligon tárgyú, hirdetmény közzététele nélküli tárgyalásos közbeszerzési eljárása ellen.<br>
A Döntõbizottság elnöke kezdeményezõ iratban sérelmezte, hogy ajánlatkérô a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapítottan hirdetmény közzététele nélküli tárgyalásos eljárást kíván lefolytatni, és az ajánlati felhívásában nem jelölte meg, hogy mire alapította a rendkívüli sürgõsséget.<br>
Álláspontja szerint a becsatolt iratok alapján nem merült fel olyan körülmény, amely ne tette volna lehetõvé, hogy a nyílt eljárás szabályai betarthatók legyenek. A jogsértésrõl történõ tudomásszerzés idõpontjaként 1999. szeptember 28-át jelölte meg, amikor az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdése szerint tájékoztatta õt a közbeszerzési eljárás megindításáról.<br>
A Döntõbizottság a becsatolt, rendelkezésre álló iratokból és a tárgyaláson elhangzottakból megállapította, hogy a kezdeményezõ iratban foglaltak megalapozottak. Ajánlatkérõ 1999. szeptember 27-i postára adással küldte meg a Döntõbizottság elnökének ajánlati felhívását, amelyben a választott eljárásfajta részletes indokolása nem szerepelt.<br>
Az ajánlati felhívásba meghatározta, hogy a beszerzés tárgyára részajánlat nem tehetô, ugyanakkor a szerzõdés teljesítésére a 17. sz. és 19. sz. félpoligonok vonatkozásában a Geodéziai és Térképészeti Rt.-t, a 20. sz. félpoligonra a Pécsi Geodéziai és Térképészeti Kft.-t jelölte meg. A felhívásban elõírta a pénzügyi, gazdasági és mûszaki alkalmasság igazolására kért adatokat és tényeket. Egyéb információként ajánlatkérõ nyilatkozott, hogy rendelkezik a szerzõdés teljesítését biztosító Földmûvelési és Vidékfejlesztési Minisztérium (a továbbiakban: F'VM) mint felettes szervezetnek felhatalmazásával és a pénzügyi fedezettel. Az elsõ tárgyalás idõpontjaként 1999. szeptember 28-át írta elõ, a teljesítés határidejét 2000. október 31-ét jelölte meg a felhívásban.<br>
Ajánlatkérõ a jogorvoslati eljárás során tett észrevételében a választott eljárási fajtát azzal indokolta, hogy az FVM által 1999. évre vonatkozó, április 15-i feladat kiírását – amely a beszerzés tárgyát és mennyiségét jelenti –, és az erre biztosított 34 826 ezer Ft keretösszeg felhasználását nem tudták végrehajtani az APEH-hal folytatott áfa-visszaigénylési jogviták miatt. Továbbá az EOMA alaphálózat létesítése több munkafázisból összetevõdõ, így a tervezés, kitûzés, állandósítás és a szavatos mérések elvégzése egy közbeszerzési eljárás keretében, de folyamatos megvalósításban fog megtörténni, elõreláthatólag 2000. október 31-i teljesítési határidõvel bezárólag. Az FVM az említett jogvita miatt, most már áfával növelt összegben a pénzügyi fedezetet 1999. augusztus hónap utolsó hetében bocsátotta csak rendelkezésre a közbeszerzési eljárás fedezeteként.<br>
Az 1999. év december 31-ig az állandósítási munkát kell a kiválasztásra kerülõ nyertes ajánlattevõnek elvégezni a nettó 120 millió forintos keretösszegbõl, nettó 10 millió forint értékben.<br>
A Döntõbizottság megvizsgálta azokat a körülményeket, tényeket, adatokat, amelyre az ajánlatkérõ hivatkozott, amikor a hirdetmény közzététele nélküli tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg.<br>
A Döntõbizottság megállapította, hogy ajánlatkérõ által hivatkozott körülmények nem alapozták meg az ajánlati felhívásban a beszerzés tárgyára és mennyiségére figyelemmel a beszerzési eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában megjelölt rendkívüli sürgõsségre történõ alapítását a következõ indokok miatt.<br>
Az EOMA 17., 19. és 20. sz. félpoligonok létesítésére az FVM az 1999. évi felhasználást az általános forgalmi adó tartalom nélkül 34 826 E Ft-ban engedélyezte 1999. április 15-én kelt levelének mellékletében. A feladatra a 2000. évre áthúzódó elõirányzatként 70 millió forintot jelölt meg. Az FVM 1999. augusztus 16-án kelt levelében, amelyet ajánlatkérõ augusztus 26-án vette át, az állami alapmunkák 1999. évi második félévi munkatervében a beszerzés tárgyára nettó 120 millió forintot, ebbõl az 1999. évi felhasználásra 10 millió forintot engedélyezett úgy, hogy külön táblázatban a nettó elõirányzat mellett megadta az áfa elszámolását is. Ennek megfelelõen a 2000. évre elõirányzott összeg nettó 110 millió forintban került megállapításra. Ajánlatkérõ az ez évben felhasználható összeg ismeretében jutott arra a következtetésre, hogy a hátralévõ idõben már csak a tengerszint feletti magassági pontok meghatározásához szükséges alappontok betonozási munkáit és az ehhez kapcsolódó tervezési, kitûzési feladatokat tudja elvégeztetni.<br>
A Döntõbizottság álláspontja szerint a rendkívüli sürgõsségre alapított eljárási fajta megválasztása a következõ tények ismeretében jogsértõ volt:<br>
– ajánlatkérõ már az elsõ félévben a rendelkezésre álló nettó 34 826 E Ft-os felhasználási összegbõl megvalósíthatta volna az 1999. évre tervezett állandósítási munkákat, amelynek értékét nyilatkozata szerint maximum nettó 10 millió forintban állapította meg. Az elsõ félévre biztosított keretösszegbõl ezen feladatra – amennyiben a telepítést valóban ez évben el kellett volna végezni – a szükséges 10 millió forint rendelkezésre állt,<br>
– ajánlatkérõ az EOMA létesítésére vonatkozó terveket és feladatokat saját maga állította össze, illetve készítette el, valamint nyújtotta be a felettes szervének, az FVM-nek. Továbbá az ajánlati felhívásban megjelölt 2000. október 31-i teljesítési határidõt is saját maga állapította meg az FVM-mel történt egyeztetés alapján,<br>
– az APEH-hal folytatott jogvitája miatt ajánlatkérõnek módjában volt, hogy ez év szeptemberéig a kitûzött és az FVM által jóváhagyott feladattervbõl semmit ne valósítson meg,<br>
– ajánlatkérõ tárgyaláson tett nyilatkozata szerint az ún. felsõrendû pontok telepítését a talajban az ajánlattevõnek a fagyhatár alatti mélységben kell telepítenie, és ennek kivitelezési ideje a méréssel, kitûzéssel együtt mintegy 1 hónap, amely munkák elvégzését az idõjárási és a domborzati viszonyok nem befolyásolják olyan mértékben, amely miatt az EOMA létesítésére vonatkozó feladatokat nem lehetne a végteljesítési határidõre, azaz 2000. október 31-re befejezni. Ezzel összefüggésben hivatkozott még arra is, hogy az állandósítási munkákat követõen 2000. év tavaszán kerülne sor az utolsó munkafolyamat, azaz a szavatos mérések elvégzésére, a teljesítési határidôig hátralévô hónapokban.<br>
Az 1999 szeptemberétõl decemberéig felhasználható összeget (nettó 10 millió forintot) ajánlatkérõ nyilatkozata szerint a félpoligonok 30 db felsõrendû pontjának telepítésére kívánta felhasználni.<br>
A Döntõbizottság álláspontja szerint a hirdetmény közzététele nélküli tárgyalásos eljárásnak a rendkívüli sürgõsségre alapítottan ajánlatkérõ által hivatkozott azon körülmények, amely miatt e törvényben elõírt határidõk nem lennének betarthatók, nem állnak fenn a fentebb kifejtett tények miatt.<br>
Ajánlatkérõ azzal a magatartásával, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította beszerzési eljárását, és nem jelölte meg a rendkívüli sürgõsséget megalapozó körülményeket, megsértette a Kbt. 70. § (1) bekezdés c) pontját, amely szerint az ajánlatkérô tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgôsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése szerint megvizsgálta az ajánlati felhívás tartalmát, hogy az megfelel-e a Kbt. 71/B § (1) bekezdésében és a 71. § (4) bekezdésében meghatározott minimális tartalmi követelményeknek: A vizsgálata során hivatalból észlelte – és az ajánlatkérõ tárgybani nyilatkozatát is figyelembe véve –, hogy az nem tartalmazta a 71. § (4) bekezdés b) pontjában a dokumentációra, a c) pontjában a beadandó iratokra, az e) pont szerint ajánlat elbírálása szempontjára és az f) pontjában az ajánlatkérõ eljárására vonatkozó adatokat.<br>
Továbbá hiányzott a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdés szerinti azon ajánlatkérõi igény, hogy írásban kell-e az ajánlattételt benyújtani, és amennyiben a földrajzi, domborzati viszonyokra való tekintettel a 17. sz. és 19. sz., valamint a 20. sz. félpoligonra a részajánlattételt megengedi, úgy ezt kellett volna megjelölnie a felhívásban.<br>
Az ajánlati felhívás hiányos tartalma miatt a Döntõbizottság további jogsértésként az ajánlatkérõ terhére állapította meg a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdésére figyelemmel a 71. § (4) bekezdés b), c), e) és f) pontjainak megsértését, amelyek szerint:<br>
"A tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:<br>
b) szükség esetén a dokumentáció beszerzési helyét, megkérésének határidejét és pénzügyi feltételeit,<br>
c) a beadandó iratok megjelölését,<br>
e) a 34. § (3) bekezdésében foglaltakat, ha azok a részvételi felhívásban nem szerepeltek,<br>
f) az eljárás lefolytatásának menetét és az ajánlatkérõ által elõírt különös szabályait."<br>
Ajánlatkérõnek az újonnan elkészített ajánlati felhívásában az elõbbiekben felsorolt elõírt adatokat, információkat tartalmaznia kell, melyet a választott eljárás szabályainak megfelelõen kell az ajánlattevõknek rendelkezésére bocsátani.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt és biztosított jogkörében eljárva a Kbt. 88. § (1) bekezdés c) pontja, d) pontja szerinti jogkövetkezményt alkalmazta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontjában megállapított jogorvoslati eljárással felmerült költségekrõl nem rendelkezett, mert ilyen irányú indítványt, kérelmet a felek képviselõi nem terjesztettek elõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>szerinti ideiglenes intézkedést hivatalból nem hozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésére tekintettel a Kbt. 89. § (1) bekezdése biztosítja.<br>
<br>
Budapest, 1999. november 10.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>