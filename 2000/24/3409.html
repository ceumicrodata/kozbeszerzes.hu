<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3409)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz: D.80/9/2000.<br>
Tárgy: a Coordinátor Rt. és az Arcadom Rt. jogorvoslati kérelme a Baranya Megyei Önkormányzat Közgyûlése Baranya Megyei Kórház "T jelû épület komplex kivitelezése a dokumentáció elõírásai szerint" tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Herczeg Márta ügyvéd (7621 Pécs, Nagy F. u. 9.) által képviselt Coordinátor Rt. (7621 Pécs, Rákóczi u. 1.), valamint Arcadom Rt. (1062 Budapest, Váci u. 3., a továbbiakban kérelmezõk) kérelmezõknek a Baranya Megyei Önkormányzat Közgyûlése (7621 Pécs, Széchenyi tér 9.) a Baranya Megyei Kórház "T jelû épület komplex kivitelezése a dokumentáció elõírásai szerint" tárgyú közbeszerzési eljárása ellen benyújtott jogorvoslati kérelmet elutasítja. A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (K. É.) 2000. január 12-i számában tette közzé részvételi felhívását elõminõsítési eljárás megindítására.<br>
A részvételi felhívás meghatározta az alkalmasság igazolásának módját, az alkalmasság elbírálásának szempontjait, és az alkalmatlanná minõsítés szempontját az alábbiak szerint:<br>
<br>
9. A résztvevõk pénzügyi, gazdasági és mûszaki alkalmassága igazolására kért adatok és tények:<br>
– Számlavezetõ pénzintézetek nyilatkozata arról, hogy mióta vezetik a jelentkezõ cég bankszámláját.<br>
– Nyilatkozat a jelentkezõ cég pénzügyi helyzetérõl, hitel- és fizetõképességérõl, fizetési kötelezettségének eleget tételérõl.<br>
– Számláján egy éven belül sorban állás elõfordult-e.<br>
– A jelentkezõ cég kifejezetten nyilatkozzon arról, hogy valamennyi számlavezetõ bankjától az elõbbiekben kért nyilatkozatot a jelentkezésébe becsatolta, illetve, hogy a becsatoltakon kívül más számlavezetõ pénzintézete nincs.<br>
– Elmúlt három év éves beszámolójának benyújtása, amennyiben az a számviteli törvény alapján kötelezõ, a könyvvizsgálói záradékkal együtt.<br>
– Jelentkezõ elõzõ háromévi kivitelezési forgalmáról szóló nyilatkozat.<br>
– 30 napnál nem régebbi, közjegyzõk által hitelesített cégkivonat másolata.<br>
– Jelentkezõ minõségtanúsításáról szóló dokumentumok, bármely nemzeti rendszerben akkreditált minõségtanúsító intézménytõl származó tanúsítvánnyal.<br>
– Az elõzõ háromévi kivitelezésekrõl szóló referenciák, kiemelten a kórházi kivitelezéseket.<br>
– Jelentkezõ mûszaki, technikai felszereltségének bemutatása, különös tekintettel a rendelkezésre álló saját, bérelt építõipari gépekre vonatkozóan, valamint meglétük igazolása.<br>
– A teljesítésbe bevonni kívánt szakemberek megnevezése, képzettségük, végzett tevékenységük ismertetésével.<br>
– Nyilatkozat azon alvállalkozók igénybevételérõl, akik részesedése meghaladja a törvényben elõírt értékhatárt.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban foglalt hatósági igazolások és nyilatkozatok eredeti példányai.<br>
A 10. a) pont szerint a részvételre jelentkezõk alkalmassága elbírálásának szempontjai:<br>
– jelentkezõ fizetõképessége, elmúlt háromévi mérlegeredménye,<br>
– jelentkezõ minõségtanúsító rendszere,<br>
– jelentkezõ mûszaki technikai felszereltsége,<br>
– jelentkezõ kórház-kivitelezési, személyi referenciái.<br>
b) A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
– ha nem rendelkezik bármely nemzeti rendszerben akkreditált minõségtanúsító intézménytõl származó tanúsítvánnyal,<br>
– ha nem rendelkezik legalább egy, a beszerzés tárgyával közel azonos kórház-kivitelezési referenciával,<br>
– ha az elvégzendõ munkák felelõs mûszaki vezetõje nem rendelkezik legalább tízéves építõipari kivitelezõi gyakorlattal, valamint megfelelõ szakmai végzettséggel,<br>
– ha a banki információ sorban állást mutat egy éven belül.<br>
A felhívásban ajánlatkérõ nem követelte meg a nyertes közös ajánlattevõktõl gazdasági társaság létrehozását.<br>
A részvételi jelentkezés 2000. február 7-i határidejéig 14 jelentkezés érkezett a kérelmezõktõl közösen, a ZÁÉV Rt.-tõl, a Maszer Rt.-tõl, a Középület-építõ Rt.-tõl, a Strabag Rt.-tõl, a Bayer Center Kft.-tõl, a Magyar Építõ Rt.-tõl, a Kész Kft.-tõl, a Mélyépítõ Budapest Kft.-tõl, a Timpanon Kft.-tõl, a Vákisz Rt.-tõl, az Attika Rt.-tõl, a Fürman Kft.-tõl és a Merkbau Kft.-tõl. Ajánlatkérõ megvizsgálta a jelentkezéseket, és 2000. február 8-án 3 jelentkezõt, a Fürman Kft.-t, az Arcadom Rt.-t és a Merkbau Kft.-t hiánypótlásra szólította fel.<br>
A hiánypótlást a 2000. február 17-i határidõig a Merkbau Kft. és az Arcadom Rt. teljesítette, a Fürman Kft. részben tett eleget a felszólításnak, részben nyilatkozott.<br>
Ajánlatkérõ 2000. február 18-án végezte el az alkalmasság elbírálásának szempontjai szerinti vizsgálatot. Ennek során megállapította, hogy a hiánypótlásnak a felhívottak eleget tettek, a Coordinátor Rt. és az Attika Rt. azonban nem rendelkezik minõségtanúsító dokumentummal, a kérelmezõk konzorciuma továbbá nem rendelkezik kórház-kivitelezési referenciával.<br>
Így kérelmezõk és az Attika Rt. nem feleltek meg a felhívás feltételeinek. Ajánlatkérõ döntéshozó szerve, a közbeszerzési bírálóbizottság 2000. február 24-én határozatba foglalta a fentieknek megfelelõ döntést, amelyet február 28-án nyilvánosan ki is hirdettek. A jelenléti ív szerint kérelmezõk az eredményhirdetésen nem vettek részt.<br>
Kérelmezõk és az Attika Rt. részére ajánlatkérõ március 3-án küldte meg az eredményhirdetésrõl szóló jegyzõkönyvet.<br>
Az eljárás részvételi szakaszának eredményérõl szóló tájékoztató szerint a kérelmezõk jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. "52. §</a> d) pontja szerint" nem felelt meg a jelentkezési felhívásban foglaltaknak, így a Kbt. 53. § (2) bekezdése alapján az eljárás további szakaszában nem vehettek részt, mert a részvételi felhívás 10. b) pontjában elõírt minõségtanúsítási rendszerrel nem rendelkeztek.<br>
Kérelmezõk 2000. március 17-én benyújtott jogorvoslati kérelmükben kérték, hogy a Döntõbizottság állapítsa meg, ajánlatkérõ részvételi jelentkezésüket elutasító döntése jogsértõ, hívja fel az ajánlatkérõt az eljárási díj és a jogorvoslati eljárásban felmerült költségek megfizetésére. Ideiglenes intézkedéssel továbbá a Döntõbizottság vonassa be kérelmezõket az eljárásba.<br>
Álláspontjuk szerint a közös jelentkezõk egyikének elég megfelelnie a minõségtanúsítás tekintetében kiírt feltételnek, ez elegendõ annak megállapítására, hogy az eljárásban való részvételre alkalmasak, tekintettel arra, hogy a beszerzést közösen, a személyi, tárgyi és pénzügyi források közös rendelkezésre bocsátásával kívánják megvalósítani. Miután a Kbt. a közös ajánlattételt lehetõvé teszi, közös ajánlattétel esetén az elõírt feltételeket a konzorcium tagjai közösen teljesíthetik.<br>
A felhívásban ajánlatkérõ nem követelt meg minõségtanúsítást a közös ajánlatot tevõk mindegyikétõl, sem közös gazdasági társaság létrehozását. Kérelmezõk a tárgyaláson elismerték, hogy kórház-kivitelezési referenciával nem rendelkeznek. Véleményük szerint azonban ajánlatkérõ a jogorvoslati eljárásban már nem hivatkozhatna olyan alkalmatlansági indokra, amelyet az eljárás részvételi szakaszát lezáró határozatában nem jelölt meg.<br>
Ajánlatkérõ kérte a megalapozatlan kérelem elutasítását. Felhívásában elõírta, hogy a részvételre jelentkezõknek csatolniuk kell jelentkezésükhöz a minõségtanúsításról szóló dokumentumot, valamint azt is elõírta, hogy alkalmatlan az a jelentkezõ, aki nem rendelkezik tanúsítvánnyal.<br>
A kérelmezõk közösen, konzorciumként nyújtották be jelentkezésüket. A konzorciumban részt vevõ gazdasági társaságok önállósága nem változik, a társaságok mindegyike ajánlattevõ, amelyek együttesen adnak be ajánlatot, ezért mindegyiknek rendelkeznie kell az ajánlatkérõ által elõírt dokumentumokkal, köztük a minõségbiztosítás tanúsításával. A kérelmezõk konzorciumának egyik tagja – a Coordinátor Rt. – ezen dokumentummal nem rendelkezik, tehát a jelentkezést el kellett utasítani. Ajánlatkérõ nem mellõzheti a felhívásban közzétett követelmények értékelését, hiszen ha egyes részvételi jelentkezõk esetében ettõl eltekintene, sérülne az esélyegyenlõség elve. Nem teheti ezt meg azért sem, mert kötve van a részvételi felhívásban meghatározott alkalmassági értékelési szempontokhoz.<br>
A jogorvoslati kérelem megalapozatlan.<br>
A Döntõbizottságnak elõször abban a kérdésben kellett állást foglalnia, hogy konzorciumi ajánlattétel esetén a konzorciumi tagok mindegyikének meg kell-e felelnie az alkalmassági követelményeknek.<br>
Mint arra a Döntõbizottság már több határozatában is rámutatott, a konzorcium ajánlata egy közösen megvalósítandó cél érdekében tett közös ajánlat, amelynek során az ajánlattevõk közösen nyújtják be ajánlatukat.<br>
Az ajánlattevõk gazdasági önállósága, jogi személyisége változatlan, így a beszerzés teljesítéséért való felelõsségük is külön-külön áll fenn. Egymáshoz való viszonyuk nem tekinthetõ fõ-alvállalkozói kapcsolatnak, közös gazdasági társaság létrehozására sem került sor.<br>
A konzorciumra a Kbt. speciális szabályozást nem tartalmaz, így az elõbb részletesen kifejtetteket is szem elõtt tartva megállapítható, hogy külön-külön meg kell vizsgálni azt, a konzorciumi tagok eleget tettek-e a felhívásban az ajánlattevõkre meghatározott feltételeknek.<br>
Ezt követõen a Döntõbizottság azt vizsgálta meg, hogy a kérelmezõk külön-külön megfeleltek-e a részvételi felhívás alkalmassági követelményeinek. A közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi gazdasági és mûszaki alkalmasságát.<br>
A részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját, és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére [<a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése.]<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek,<br>
d) a termék leírásával, mintapéldányának, fényképének bemutatásával; melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával.<br>
Az ajánlatkérõ a 44. § (1) és (2) bekezdésben foglaltak közül egy vagy több igazolási módot is elõírhat [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdése].<br>
Az ajánlati felhívásban meg kell határozni, hogy a 44. § (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése].<br>
A Döntõbizottság – a fenti szabályok alapján – megállapította, hogy a kérelmezõk közül a Coordinator Rt. nem rendelkezik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerinti minõségbiztosítási rendszerének bármely nemzeti rendszerben akkreditált tanúsító általi tanúsításával, így ajánlatkérõ jogosan minõsítette a kérelmezõket – közös ajánlattételükre tekintettel – alkalmatlanná a szerzõdés teljesítésére.<br>
Ajánlatkérõ tehát a <a href="http://net.jogtar.hu/jr/gen/getdoc.cgi?docid=99500040.tv#63">Kbt. – 63. </a>§ (8) bekezdése alapján alkalmazandó – 52. § (2) bekezdés d) pontja alapján jogosan állapította meg, hogy részvételi jelentkezésük érvénytelen, miután az nem felel meg a felhívásban meghatározott követelményeknek; az 53. § (2) bekezdése alapján pedig az eljárás további szakaszában nem vehet részt az, aki érvénytelen ajánlatot tett. [A tájékoztatóban szereplõ, a Kbt. "52. § d) pontjára" történõ utalás nyilvánvalóan elírás, az 52. §-on belül csak a (2) bekezdésen belül van d) pont.]<br>
Tekintettel arra, hogy a kórház-kivitelezési referencia ajánlatkérõi megkövetelésének jogosságát a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésese szerinti határidõben egyik ajánlattevõ sem kifogásolta a Döntõbizottság – a jogorvoslati kérelemben foglaltak (azaz alkalmasság) vizsgálata kapcsán –, azt is megállapította, hogy a kérelmezõk abból a szempontból is alkalmatlannak minõsültek a szerzõdés teljesítésére, hogy nem rendelkeztek legalább egy, a beszerzés tárgyával közel azonos kórház-kivitelezési referenciával.<br>
A Döntõbizottság az ajánlatkérõ döntését az eljárás többi résztvevõje esetében is vizsgálta, és megállapította, hogy a szerzõdés teljesítésére alkalmasnak minõsített jelentkezõk mindegyike megfelelt a részvételi felhívásban meghatározott összes feltételnek.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a rendelkezõ részben foglaltak szerint határozott.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
<br>
Budapest, 2000. április 14.<br>
<br>
Dr. Magasi Ildikó s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>