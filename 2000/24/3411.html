<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3411)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.93/16/2000<br>
<br>
Tárgy: az Uni-Fortius Hungary Kft. jogorvoslati kérelme az Oktatási Minisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Fecskovics Erzsébet ügyvéd (1138 Budapest, Esztergomi u. 36.) által képviselt Uni-Fortius Hungary Kft. (2030 Érd, Estike u. 2., a továbbiakban: kérelmezõ) a dr. Nagy Szabolcs ügyvéd (1056 Budapest, Bástya u. 8–10.) által képviselt Oktatási Minisztérium Jóléti és Szociális Intézmények (1055 Budapest, Szalay u. 10–14., a továbbiakban: ajánlatkérõ) "a 13. pontban rögzített módon beszerezhetõ dokumentációban felsorolt épületek ott meghatározott feltételek szerinti rendszeres napi takarítása és évente kétszeri nagytakarítása a Budapest V., Szalay u. 10–14., összesen kb. 13 000 m2 felületen, a Budapest V., Dorottya u. 8. sz. alatti épületben összesen kb. 415 m2, a Budapest V., Báthory u. 10. sz. alatti épületben összesen kb. 2040 m2 felületen" tárgyú közbeszerzési eljárása ellen benyújtott jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésére tekintettel az 52. § (1) bekezdését, valamint az 59. § (1) bekezdését, ezért az ajánlatkérõ eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. augusztus 18-án megjelent 33. számában nyílt közbeszerzési eljárásra szóló felhívást tett közzé 2000. január 1-jétõl az Oktatási Minisztérium székháza (Budapest, Szalay u. 10–14., kb. 13 000 m2) és irodaházai (Budapest, Dorottya u. 8., kb. 415 m2, és Budapest, Báthory u. 10., kb. 2040 m2) rendszeres napi takarítási és évente kétszeri nagytakarítási feladatainak ellátása tárgyában.<br>
Az ajánlattételi határidõre – 1999. szeptember 28. – tizenhét ajánlattevõ nyújtotta be ajánlatát.<br>
Ajánlatkérõ az ajánlatokat megvizsgálta, majd 1999. október 26-án eredményt hirdetett, és a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének b), c) és d) pontjai alapján eredménytelennek nyilvánította, tekintettel arra, hogy 16 ajánlattevõ érvénytelen ajánlatot, míg 1 ajánlattevõ nem az ajánlati felhívásban foglaltaknak és az ajánlatkérõ részére megfelelõ ajánlatot adott be.<br>
1999. november 15-én a Tamax Kft. jogorvoslati kérelmet nyújtott be a Döntõbizottsághoz, kérve, hogy a Döntõbizottság semmisítse meg az ajánlatkérõ közbeszerzési eljárás során hozott döntését, miután ajánlata nem volt érvénytelen.<br>
A Döntõbizottság megvizsgálta a kérelmet, és 2000. január 20-án a D.285/10/1999. számú határozatával megsemmisítette az ajánlatkérõ eljárást lezáró döntését.<br>
Ajánlatkérõ 2000. február 2-án a megismételt eredményhirdetésen az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének b), c) és d) pontja alapján eredménytelennek nyilvánította, mivel az érvényes ajánlatot tevõ Super Komfort Kft. és a TTF 97 Kft. nem megfelelõ ajánlatot tett.<br>
Ajánlatkérõ idõközben, 1999. november 29-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjára való hivatkozással hirdetmény közzététele nélküli tárgyalásos eljárást indított meg, amely ellen a Döntõbizottság elnöke 1999. december 14-én hivatalból eljárást kezdeményezett. Ajánlatkérõ 1999. december 17-én ajánlat felhívását visszavonta, így a Döntõbizottság elnöke 1999. december 18-án a hivatalból indított jogorvoslati eljárást megszüntette.<br>
II.<br>
Ajánlatkérõ a jelen jogorvoslati eljárás alapjául szolgáló, részvételi felhívással induló tárgyalásos közbeszerzési eljárását a K. É. 2000. január 12-i számában jelentette meg. A beszerzés tárgya nem változott, idõtartama a 2000. március 31.–2003. március 31-ig tartó idõszakra módosult.<br>
A részvételi felhívás 2. b) pontja szerint az eljárás alkalmazásának indoka a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének a) pontja alapján az, hogy a korábbi nyílt eljárás a Kbt. 60. § (1) bekezdésének b)–d) pontjai alapján eredménytelennek minõsült, és a felhívásnak, illetve a dokumentációnak a közbeszerzés tárgyára vonatkozó feltételei idõközben nem változtak meg.<br>
A részvételi felhívás 8. pontja a résztvevõk pénzügyi, gazdasági és mûszaki alkalmassága igazolására kért adatokat és tényeket a következõkben határozta meg:<br>
– A résztvevõnek a jelentkezéshez csatolnia kell írásbeli nyilatkozatát arról, hogy vele szemben nem áll fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése a) és c) pontjában foglalt kizáró ok, hatósági igazolást arról, hogy nincs a Kbt. 46. § (1) bekezdése b) pontjában meghatározott köztartozása.<br>
– A pénzügyi gazdasági alkalmasságot a számlavezetõ pénzintézettõl származó nyilatkozattal kéri igazolni (fizetõképesség igazolása, kötelezettségeinek eleget tesz-e határidõn belül, sorban állás volt-e a számláján).<br>
– 3 hónapnál nem régebbi cégkivonat.<br>
– Cégbemutatás létszámra is kiterjedõen.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja értelmében az elõzõ 3 évi legjelentõsebb szolgáltatásainak ismertetése.<br>
– A referenciák ellenõrzéséhez a referenciát igazoló személy nevét és telefonszámát.<br>
– Mûszaki-technikai felszereltség leírása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja).<br>
– A résztvevõnek nyilatkoznia kell arról, hogy jogszabály alapján neki melyik elkülönített állami pénzalap felé áll fenn fizetési kötelezettsége. Igazolást (kötelezõen) csak azzal kapcsolatban kell csatolnia, mellyel szemben jogszabály fizetési kötelezettséget ír elõ részére.<br>
A 9. a) pont felsorolta a részvételre jelentkezõknek a szerzõdés teljesítésére való alkalmassá, a 9. b) pont az alkalmatlanná minõsítés szempontjait.<br>
A 9. d) pont szerint az összességében legelõnyösebb ajánlat kiválasztására megadta az elbírálás szempontjait, 1–20-ig történõ pontozás mellett (zárójelben a súlyszámokkal):<br>
– ár és fizetési feltételek (4)<br>
– minõségi követelmények kielégítése (2)<br>
– a szerzõdést biztosító mellékkötelezettségek: az ajánlattevõ által felajánlott garanciák, kötbér és az érvényes felelõsségbiztosítás (2)<br>
– minõségi garanciák a szolgáltatásra, változó munkavégzéshez történõ rugalmas alkalmazkodási képesség a létszám és munkaidõ tekintetében, a dokumentációban szereplõ megrendelõi igény figyelembevétele (1)<br>
Ajánlatkérõ a meghívni kívánt ajánlattevõk keretszámát 10-ben határozta meg, a Gyulaépszolg Kft.-t, a Zöld Út Plusz Kft.-t, a Tamax Kft.-t, a Sabina 2000 Bt.-t és a kérelmezõt a részvételi felhívásban felhívta jelentkezésre.<br>
A részvételi felhívás 13.3. pontja elõírta, hogy a részvétel feltétele a résztvevõk írásbeli részvételi jelentkezése.<br>
E pont szerint továbbá ajánlatkérõ dokumentációt is rendelkezésre bocsátott. Ajánlatkérõ ezzel kapcsolatban rögzítette, hogy "Ismételten nyilatkozik, hogy a felhívásnak, illetve a dokumentációnak a közbeszerzés tárgyára vonatkozó feltételei idõközben nem változtak meg."<br>
A 13.6. pont elõírta, hogy az ajánlatokat a vállalkozási szerzõdés tervezetével, tételes költségvetéssel, 1 eredeti és 5 másolati példányban, minden oldalát a cégjegyzésre jogosultak által cégszerûen aláírva, zárt cégjegyzés nélküli borítékban, a 3. a), b), c) és a 6. a) és b) pontok szerint kell benyújtani. A borítékon kérték feltüntetni: "OM JSZI takarítási pályázat".<br>
A részvételi jelentkezési határidõig – 2000. február 7-én 10.00 óráig – 7 cég adott be jelentkezést: a Gyulaépszolg Kft., a Tamax Kft., a Sabina 2000 Bt., a Takszer Kft., a Zöld Út Plusz Kft., a Gastszolg Kft. és a kérelmezõ.<br>
A 2000. február 7-i 10.00 órás bontáson 6 részvételi jelentkezés megérkezését rögzítették közjegyzõ elõtt: a Gyulaépszolg Kft.-tõl, a Tamax Kft.-tõl, a Sabina 2000 Bt.-tõl, a Takszer Kft.-tõl, a Zöld Út Plusz Kft.-tõl, valamint a kérelmezõtõl.<br>
A 7. jelentkezés – a Gastszolg Kft. borítéka – elkeveredett az ajánlatokat tartalmazó borítékok közé, így annak bontására csak 2000 február 9-én került sor, szintén közjegyzõ jelenlétében. A közjegyzõi ténytanúsítvány szerint a borítékon az "OM Jóléti és Szociális Intézmények takarítási pályázat részvételi jelentkezés" felirat szerepelt, a 2000. február 7-én 9.50 órakor érkezett, azt az átvevõ munkatárs kézjegyével látta el.<br>
A részvételi jelentkezések benyújtásakor a Sabina 2000 Bt., a Gyulaépszolg Kft., a Zöld Út Plusz Kft. és a Tamax Kft. jelentkezése csak egy 1 oldalas levelet tartalmazott, a pénzügyi, gazdasági és mûszaki alkalmasság igazolásához szükséges dokumentumokat nem, tekintettel arra, hogy ajánlatkérõ szerint erre nem volt szükség azoknál, akik a nyílt eljárásban már csatolták az alkalmasság igazolásához szükséges dokumentumokat.<br>
A részvételi szakasz eredményhirdetésére 2000. február 14-én került sor, azon megjelent a kérelmezõ, a Takszer Kft., a Sabina 2000 Bt., a Zöld Út Kft., a Gastszolg Kft. képviselõje. Ajánlatkérõ csak ekkor ismertette, hogy a Gastszolg Kft. jelentkezése az ajánlati borítékok közé keveredett, így azt nem február 7-én, hanem 9-én bontották fel közjegyzõ jelenlétében.<br>
Ajánlatkérõ valamennyi résztvevõt a szerzõdés teljesítésére alkalmasnak minõsítette. A résztvevõk részére 2000. február 21-én közvetlenül megküldött ajánlati felhívás 3. a) pontja szerint a beszerzés tárgya és mennyisége a "mellékelt dokumentációban (a tartalomjegyzéktõl kezdõdõen egészen a 44. oldalig bezárólag) felsorolt épületek ott meghatározott feltételek szerinti rendszeres napi takarítása és évente kétszeri nagytakarítása..."<br>
Az ajánlati felhívás 5. pontja szerint "A dokumentációt rendelkezésre bocsátó szervezet neve és címe, a dokumentáció megkérésének határideje a dokumentáció megvásárlásának feltételei: ezen pontok már tisztázódtak a részvételi felhívás alkalmával – a dokumentáció beszerzése már megtörtént az elsõ szakaszban."<br>
A 11. a) pont ismét meghatározta – immár az ajánlattevõk – pénzügyi, gazdasági és mûszaki alkalmassága igazolására kért adatokat és tényeket, megismételve a részvételi felhívás 8. pontjában írtakat.<br>
A 11. b) pont szerint "Az ajánlattevõnek a szerzõdés teljesítésére alkalmatlanná minõsítésének szempontjai: a tárgyalásos eljárás elsõ szakaszában a részvételi felhívás és eredményhirdetése alkalmával ezen szempontok már tisztázódtak."<br>
A 16.4. pont megismételte a részvételi felhívás 13.6. pontjában írtakat, a 16.5. pont pedig elõírta, hogy "az ajánlatok elsõ lapján ún. Felolvasólap legyen, amelyen szerepeljenek a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében meghatározott információk". Ajánlatkérõ ajánlati dokumentációt nem küldött ki, tekintettel arra, hogy az ajánlati felhívásban felhívta a figyelmet arra, a nyílt eljárásban keletkezett ajánlati dokumentáció továbbra is él.<br>
Kérelmezõ 2000. február 23-án levélben kért felvilágosítást arról, hogy szükséges-e a részvételi jelentkezéshez csatolt, a pénzügyi, gazdasági és mûszaki alkalmasság igazolására kért dokumentumok újbóli csatolása az ajánlatokhoz.<br>
Ajánlatkérõ 2000. február 25-én kelt, és valamennyi ajánlattevõhöz eljuttatott válaszában közölte, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(9) bekezdésében foglaltak kivételével újból be kell csatolni a pénzügyi, gazdasági és mûszaki alkalmasság igazolásához szükséges dokumentumokat.<br>
2000. március 6-án a Zöld Út Plusz Kft. vissza kívánta kérni a részvételre jelentkezési szakaszban benyújtott borítékot, tekintettel arra, hogy a pénzügyi, gazdasági és mûszaki alkalmasságot igazoló igazolások egy részének érvényességi ideje le fog járni, és ezeket ki kívánta cserélni. Figyelemmel azonban arra, hogy az ajánlatkérõhöz benyújtott több lezárt boríték külzetérõl a feladó személye nem volt megállapítható, a borítékot ajánlatkérõ nem adta vissza. Az eseményrõl készült jegyzõkönyvet mindegyik ajánlattevõnek megküldték.<br>
Az ajánlatok bontására 2000. március 13-án került sor, mind a 7 részvételre jelentkezõ gazdasági társaság benyújtotta ajánlatát. A bontáson ismertették az ajánlattevõk nevét, címét, a teljesítési árat és határidõt. Az ajánlatok bontása során a Gyulaépszolg Kft. visszakapta a gyorsított eljárásban beadott és korábban általa vissza nem vett ajánlatát lezárt borítékban. A Zöld Út Plusz Kft. visszakapta a jelen eljárás részvételi szakaszában lezárt borítékot. E helyett a határidõben benyújtott másik boríték került felbontásra ajánlatával.<br>
Ajánlatkérõ két alkalommal, 2000. március 17-én és 20-án tárgyalt az ajánlattevõkkel, az elsõ tárgyaláson hiánypótlási lehetõséget is biztosítva, majd március 21-én a Gyulaépszolg Kft.-t hirdette ki nyertesnek 159 ponttal. Az eredményhirdetésrõl és az eljárás összegzésérõl készült jegyzõkönyvet ajánlatkérõ 2000. március 28-án küldte meg az ajánlattevõk részére.<br>
Kérelmezõ 2000. március 27-én benyújtott jogorvoslati kérelmében kérte a jogsértés megállapítását, az ajánlatkérõnek a közbeszerzési eljárást lezáró döntése megsemmisítését, az igazgatási szolgáltatási díj megfizetésére való kötelezését, ideiglenes intézkedésként pedig a szerzõdés megkötésének megtiltását.<br>
Álláspontja szerint az ajánlatok bontásakor olyan borítékot is felbontottak, amelyet az ajánlattevõ jelentkezésként nyújtott be, amelybõl az következik, hogy az ajánlatkérõ vagy nem bírálta el a jelentkezõ(k) alkalmasságát, vagy egyes jelentkezések ajánlatot is tartalmaztak. Az, hogy ajánlatkérõ mind a 7 ajánlatot érvényesnek minõsítette, a 2000. március 17-i tárgyaláson vált számára nyilvánvalóvá.<br>
Kifogásolta továbbá, hogy az ajánlatok módosításáról információt nem kapott, azok ismeretében így saját ajánlatának módosítására nem volt lehetõsége.<br>
Kérte az ajánlatok érvényességének és az ajánlatkérõ eljárást lezáró döntése jogszerûségének vizsgálatát.<br>
Ajánlatkérõ a megalapozatlanság miatt a jogorvoslati kérelem elutasítását kérte. Álláspontja szerint azon részvételre jelentkezõknek, akik már a korábbi nyílt eljárásban is alkalmasnak minõsültek, nem kellett újból igazolniuk alkalmasságukat; a nyílt eljárásban benyújtott dokumentumok alapján bírálta el ajánlatkérõ, hogy jelen eljárásban alkalmasak-e a szerzõdés teljesítésére. Elõadta, hogy a részvételi jelentkezéseket érdemben elbírálta, a részvételi eljárásban felbontott borítékok nem tartalmaztak ajánlatokat.<br>
Az ajánlatok bontásakor valamennyi felolvasólap, és így az árak is ismertetésre kerültek.<br>
Ajánlatkérõ szerint eljárása során betartotta a Kbt. szabályait, biztosította a verseny tisztaságát és a nyilvánosságát, valamint az esélyegyenlõséget.<br>
A nyertes Gyulaépszolg Kft. a jogorvoslati kérelem elutasítását kérte. Álláspontja szerint a tárgyalásos eljárásban nem érvényesül az ajánlati kötöttség, az azonban nem jelenti azt, hogy az ajánlattevõknek ismerniük kell a többi ajánlattevõ ajánlatát.<br>
A Döntõbizottság 3. alszámú, 2000. március 28-án kelt ideiglenes intézkedésével a szerzõdés megkötését megtiltotta.<br>
A jogorvoslati kérelem részben megalapozott.<br>
<br>
1. A Döntõbizottság a csatolt iratok – így különösen a közjegyzõi ténytanúsítások –, valamint a tárgyaláson elhangzottak alapján megállapította, hogy a részvételi jelentkezések bontásakor ajánlatkérõ csak részvételi jelentkezéseket, míg az ajánlatok bontásakor csak ajánlatokat bontott fel.<br>
<br>
2. A tárgyalásos eljárás speciális szabályait a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 70–71/</a>B §-ai tartalmazzák. A Kbt. 71. § (2) bekezdése szerint a tárgyalásos eljárás során nem áll fenn sem az ajánlatkérõi, sem az ajánlattevõi ajánlati kötöttség. A tárgyalásos eljárásban nem alkalmazhatók az elõminõsítési eljárás szabályai. E törvénynek a nyílt közbeszerzési eljárás lefolytatására vonatkozó egyéb rendelkezéseket a (4)–(6) bekezdésben, valamint a 71/A és 71/B §-ban foglalt eltérésekkel kell alkalmazni. [A 71. § (4)–(6) bekezdése az ajánlati felhívás kötelezõ adatairól, a határidõkrõl és az eredményhirdetés idõpontjáról rendelkezik; a 71/A § a hirdetmény közzétételével induló tárgyalásos eljárásban részt vevõk körérõl, az ajánlati felhívás tartalmáról; a 71/B § a hirdetmény közzététele nélküli tárgyalásos eljárás speciális szabályairól rendelkezik.]<br>
Így tehát nem tartozik a kivételek közé, azaz alkalmazni kell a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését, mely szerint az ajánlatok felbontásakor ismertetni kell az ajánlattevõk nevét, székhelyét, az általa kért ellenszolgáltatást és az általa vállalt teljesítési határidõt.<br>
Ajánlatkérõ e kötelezettségének eleget tett, a Kbt. egyéb általános, illetve a tárgyalásos eljárás speciális szabályai sem írják elõ azt, hogy az ajánlatok felbontását követõen az ajánlatok módosításáról az ajánlatkérõnek tájékoztatnia kellene a többi ajánlattevõt.<br>
<br>
3. Tekintettel a Kbt. fent idézett 71. § (3) bekezdésére, a két szakaszból álló eljárások szabályairól szóló 63. § (3) bekezdésére, valamint a 63. § (8) bekezdésére, a két szakaszból álló eljárások során alkalmazni kell a pénzügyi, gazdasági és mûszaki alkalmasság igazolását szabályozó Kbt. 44. § (1)–(5) bekezdését, valamint az érvénytelenség, a kizárás eseteit szabályozó 52–54. §-t is.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdés szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
Ajánlatkérõ e szabály alkalmazásával – részvételi felhívásában – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(5) bekezdésében elõírtak szerint meghatározta a pénzügyi, gazdasági és mûszaki alkalmasság igazolásához szükséges dokumentumokat, az alkalmatlanná minõsítés szempontjait.<br>
A (részvételi eljárás során is megfelelõen alkalmazandó) <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, illetve a részvételi jelentkezés, ha az nem felel meg az ajánlati felhívásban, avagy a részvételi felhívásban, illetve a dokumentációban meghatározott feltételeknek. Az ajánlatkérõ pedig az ajánlatok avagy a részvételi jelentkezések felbontásakor, illetve azt követõen megállapítja, hogy mely ajánlatok avagy részvételi jelentkezések érvényesek [Kbt. 52. § (1) bekezdése].<br>
A Kbt. egyik rendelkezése, így az 52. § sem teszi azt lehetõvé, hogy egy adott közbeszerzési eljárásban az ajánlatkérõ által elõírt, a pénzügyi, gazdasági és mûszaki alkalmasság igazolásához szükséges dokumentumokat arra tekintettel ne kelljen a részvételi jelentkezõnek, illetve az ajánlattevõnek becsatolnia, hogy azokat egy másik eljárásban már becsatolta.<br>
Jelen eljárásban a nyertes Gyulaépszolg Kft., a Sabina 2000 Bt., a Zöld Út Plusz Kft., valamint a Tamax Kft. részvételi jelentkezéséhez nem csatolta a szerzõdés teljesítéséhez szükséges, alkalmasságot igazoló dokumentumokat, így ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján már a részvételi jelentkezések bontásakor, de legkésõbb az ajánlatok eredményhirdetésén meg kellett volna állapítania, hogy e felsorolt 4 jelentkezõ érvénytelen részvételi jelentkezést nyújtott be, így e jelentkezõk az eljárás további szakaszában a Kbt. 53. § (2) bekezdése alapján nem vehettek volna részt.<br>
Ajánlatkérõ megsértette tehát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel az 52. § (1) bekezdését.<br>
Ajánlatkérõ e magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is. E rendelkezés szerint ugyanis az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést. Ajánlatkérõ azonban érvénytelen részvételi jelentkezéseket benyújtó ajánlattevõk ajánlatait is elbírálta, közülük hirdette ki a nyertest.<br>
A Döntõbizottság fentiekre figyelemmel megállapította, hogy a jogorvoslati kérelem az 1. és 2. pontban foglaltak szerint megalapozatlan, míg a 3. pontban foglaltak szerint megalapozott.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c), d) pontjában írtak alapján a rendelkezõ részben írtak szerint határozott.<br>
A költségekrõl való rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontján alapul, a jogorvoslat jogát a 89. § (1) bekezdése biztosítja.<br>
<br>
Budapest, 2000. április 8.<br>
<br>
Dr. Magasi Ildikó s. k.	Németh István s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>