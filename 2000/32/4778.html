<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4778)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.185/9/2000<br>
Tárgy: az Agilis Kft. jogorvoslati kérelme a Sümegi Püspöki Palotáért Közalapítvány közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Ivók Irma ügyvéd (8230 Balatonfüred, Kossuth u. 25.) által képviselt Agilis Kft. (8230 Balatonfüred, Kossuth u. 22., a továbbiakban: kérelmezõ) jogorvoslati kérelmének, melyet a Sümegi Püspöki Palotáért Közalapítvány (8330 Sümeg, Kisfaludy tér 2., a továbbiakban: ajánlatkérõ) megbízásából eljáró Gádor Tervezõ és Beruházó Iroda (8500 Pápa, Csáky L. u. 23.) "Sümegi püspöki palota tetõfelújítása" tárgyú közbeszerzési eljárása ellen terjesztett elõ, helyt ad, és megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#47">Kbt.) 47. §</a> (2) bekezdésére tekintettel az 51. § (1) bekezdését, valamint a Kbt. 61. § (6) bekezdését, ezért a Döntõbizottság az ajánlatkérõ közbeszerzési eljárása során hozott valamennyi döntését az ajánlati felhívásig visszamenõleg megsemmisíti. A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, továbbá a tárgyaláson elõadottak alapján az alábbi tényállást állapította meg.<br>
Ajánlatkérõ 2000. április 5-én tette közzé a K. É.-ben nyílt közbeszerzési eljárás lefolytatására szóló felhívását, amely szerint 2725 m2 tetõhéjazatot érintõ felújítási munkák kivitelezésére kért ajánlatot.<br>
Az ajánlati felhívás 6–7. pontja az ajánlattételi, illetõleg az ajánlatbontási idõponttal és annak helyével kapcsolatosan az alábbiakat tartalmazta:<br>
Az ajánlattételi határidõ, mely azonos az ajánlatok felbontásának idõpontjával: a közzététel napját követõ elsõ naptól számított 41. nap 11.00 óra. Amennyiben ez a nap nem munkanap, úgy az ezt követõ elsõ munkanap 11.00 óra.<br>
Az ajánlat benyújtásának címe (helység, utca, házszám, emelet, szobaszám): Gádor Tervezõ és Beruházó Iroda, 8500 Pápa, Csáky László u. 23.<br>
Az ajánlatok felbontásának helye: Gádor Tervezõ és Beruházó Iroda, 8500 Pápa, Csáky László u. 23.<br>
A fentiek szerint meghatározott ajánlattételi határidõ 2000. május 16. 11.00 óra volt.<br>
Ajánlatkérõ dokumentációt is készített, amelynek 1. oldalán a fenti ajánlati felhívás szerinti elõírásait részben módosította a következõ módon:<br>
– A pályázat beérkezési határideje: 2000. május 16. 11.00 óra.<br>
– Az ajánlatokat 5 példányban, 1 db zárt, név és cégjelzés nélküli, egy egységet képezõ csomagban kell benyújtani a Gádor Tervezõ és Beruházásszervezõ Iroda (8500 Pápa, Csáky László u. 23.) címére.<br>
– A pályázatok bontása: 2000. május 16. 11.30 óra. Helye: Esterházy-kastély 1. sz. terem, 8500 Pápa, Fõ tér 1.<br>
Az ajánlattételi határidõ napján – 2000. május 16-án – a Gádor Tervezõ Iroda székhelyén ajánlatkérõ képviselõje 9.00 és 11.00 óra között 5 db ajánlatot vett át a következõ ajánlattevõktõl: Lacuna Kft., Fedél Kft., Harcon Kft., Fejes és Tsa. Kft. és a Daltha Kft.<br>
Az ajánlatok bontása ugyanezen a napon, 2000. május 16-án 11 óra 30 perckor kezdõdött a pápai Esterházy-kastély fszt. 18. számú helyiségben. Az ott felvett jegyzõkönyv szerint a kérelmezô 11.05-kor kívánta ajánlatát beadni. A bontási eljáráson a kérelmezõ képviselõje részt vett, majd miután az ajánlatkérõ az ajánlatát mint elkésettet és formailag sem megfelelõt nem fogadta be, az ajánlatot magához vette és távozott.<br>
A kérelmezõ ezt követõen 2000. május 18-án jogorvoslati kérelmet terjesztett elõ a Döntõbizottságnál, melyben kérte az ajánlatkérõ közbeszerzési eljárás során hozott döntésének megsemmisítését, továbbá ideiglenes intézkedésként a közbeszerzési eljárás felfüggesztését. Indokolásként elõadta, hogy jogsértõnek tartja az ajánlatkérõ azon döntését, mellyel ajánlatát érvénytelennek nyilvánította, továbbá sérelmezte azt is, hogy az ajánlatkérõ az ajánlati felhívásban megjelölt idõponttól és helyszíntõl eltérõ idõben és helyen bontotta fel az ajánlatokat. Elõadta azt is, hogy végül az ajánlatok bontására nem is a dokumentációban meghatározott Esterházy-kastély fszt. 1. számú, hanem a fszt. 18. számú termében került sor.<br>
Ajánlatkérõ érdemi észrevételében a kérelem elutasítását kérte, mivel álláspontja szerint döntése megalapozott volt, hisz a kérelmezõ határidõn túl adta be pályázatát. Tekintettel az elkésettségre és a formai meg nem felelõségre, az ajánlatot nem fogadta be.<br>
Az ajánlatok bontásával kapcsolatosan elõadta, hogy csupán a könnyebb technikai lebonyolítás érdekében tették a bontás helyszínét és idõpontját a beadásétól eltérõ helyre és idõpontra.<br>
A Döntõbizottság az eljárást 2000. június 2-án ideiglenes intézkedéssel felfüggesztette.<br>
A Döntõbizottság megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdés kimondja, hogy az ajánlatkérõ az ajánlattételi határidõt – indokolt esetben – egy alkalommal meghosszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
Ajánlatkérõ az ajánlati felhívásában az ajánlattételi határidõt az ajánlati felhívás közzétételének napját követõ elsõ naptól számított 41. nap 11.00 órájában határozta meg. Ez naptár szerint 2000. május 16. 11.00 óra volt.<br>
Ajánlatkérõ hirdetményi úton az ajánlattételi határidõt nem módosította a K. É.-ben, csupán a dokumentációban közölte, hogy az ajánlatok bontására 11.30-kor, a megjelölt helyen kerül majd sor.<br>
A Kbt. idézett rendelkezése kogens, minden esetben kötelezõ szabályként írja elõ, hogy az ajánlatokat azok beadási határidejének idõpontjában – és nem késõbb – kell felbontani, tehát a két idõpontot nem lehet különválasztani. Az ajánlatok bontásának idõpontját a Kbt. szabályai szerint egyáltalán nem lehet módosítani, csak az ajánlattételi határidõt lehet meghosszabbítani, azt is hirdetmény útján, melyet a K. É.-ben kell megjelentetni, az eredeti ajánlattételi határidõ lejárta elõtt. Ezen szigorú elõírás a Kbt. alapelveként rögzített versenytisztaságot és a nyilvánosság követelményét hivatott szolgálni.<br>
Ha tehát ajánlatkérõ az ajánlatok bontásának idõpontját a dokumentációban 2000. május 16. 11 óra 30 percben állapította meg, ezt egyúttal az ajánlattételi határidõnek is kell tekintetni. Miután pedig az ajánlatok benyújtásának és azok felbontásának helye két különbözõ címen volt megjelölve, a 11.30-kor lejáró ajánlattételi határidõig az ajánlatokat mindkét helyen köteles lett volna ajánlatkérõ befogadni.<br>
Tekintettel arra, hogy ajánlatkérõ a közbeszerzési eljárása során a fenti jogszabályi rendelkezésekkel ellentétesen járt el, a jogszabálysértést a Döntõbizottság megállapította.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdése kimondja, hogy az ajánlatkérõnek – ha törvény eltérõen nem rendelkezik – az eljárással kapcsolatban keletkezett összes iratot az eljárás lezárulásától számított öt évig meg kell õriznie. Ha az ügyben jogorvoslati eljárás indult, az iratokat annak jogerõs befejezéséig, de legalább öt évig kell megõrizni. Az 5. számú melléklet szerinti összegezést – felhívására – a tanács rendelkezésére kell bocsátani.<br>
Ajánlatkérõ a kérelmezõ ajánlatát a bontáskor nem vette jegyzõkönyvbe, az ajánlat érvénytelenségét szabályosan nem állapította meg, és az ajánlatot visszaadta az ajánlattevõnek.<br>
Ajánlatkérõ azon magatartásával, hogy a kérelmezõ ajánlatát nem fogadta be és így nem õrizte meg, megsértette a Kbt. fenti rendelkezését. Egyúttal ezzel a jogsértéssel kizárta a jogorvoslat azon lehetõségét, mely csakis az érvénytelenségre vonatkozó döntés megsemmisítésével a törvény szerinti eljárás folytatását tenné lehetõvé. Arra ugyanis ilyen elõzmények után már nincs mód, hogy kérelmezõ ajánlatát benyújtsa, és ajánlatkérõ azt érdemben elbírálja.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(2) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 19.<br>
<br>
Dr. Bakonyi Dolli s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>