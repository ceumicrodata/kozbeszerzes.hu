<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4850)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.219/5/2000<br>
<br>
Tárgy: a Johnson & Jonhson Kft. jogorvoslati kérelme a Semmelweis Orvostudományi Egyetem közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Barna Ágota ügyvéd (1136 Budapest, Balzac u. 37.) által képviselt Johnson & Johnson Egészségügyi és Babaápolási Termékeket Gyártó és Forgalmazó Kft. (1135 Budapest, Hun u. 2., továbbiakban: kérelmezõ) által a Semmelweis Orvostudományi Egyetem (1088 Budapest, Üllõi út 26., továbbiakban: ajánlatkérõ) "egyévi kardiológiai és angiographiás röntgendiagnosztikai és terápiás eljárásokhoz szükséges eszközök" szállítása tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. március 12-én megjelent 12-es számában ajánlati felhívást tett közzé a rendelkezõ részben megjelölt beszerzés tárgyában. A felhívás 3. c) pontja szerint a beszerzés tárgyának egy részére is lehetett ajánlatot tenni.<br>
Ajánlatkérõ az összességében legelõnyösebb ajánlat elbírálási szempontot választotta, a bírálati részszempontok és az azokhoz rendelt súlyszámok a következõk voltak:<br>
Részszempontok	Súlyszámok<br>
<br>
1. diagnosztikus, terápiás és mûtéti eljárásokhoz való illeszkedés	10<br>
<br>
2. orvosszakmai követelményeknek való megfelelõség	10<br>
<br>
3. ár	9<br>
<br>
4. egyéb kedvezmények (pl. egyéb szolgáltatási kedvezmények, fizetési kedvezmény)	8<br>
<br>
5. mintaszerzõdés elfogadása	7<br>
Részszempontokra adható pontszámtartomány: 1–10-ig.<br>
Az ajánlattételi határidõig a kérelmezõ, és a jogorvoslati eljárás jelen idõpontjában nem ismert székhelyû B. Braun Medical Kft., Boston Scientific Mo. Kft. és MedlineS Kft. nyújtott be ajánlatot. Ajánlatkérõ értékelte az ajánlatokat, és a május 23-án tartott eredményhirdetésen a kérelmezõ által ajánlott termékcsoportot, nem a kérelmezõ ajánlatát hirdette ki nyertesnek.<br>
Kérelmezõ június 7-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az ajánlatok értékelése során nem egységesen járt el az árkedvezmény nyújtásának figyelembevétele tekintetében.<br>
A jogorvoslati eljárásról szóló értesítésnek ajánlatkérõ részére történõ megküldésének szakaszában – ajánlatkérõ észrevételének és a közbeszerzési eljárásban keletkezett dokumentumok megküldése elõtt –, a június 12-én kelt levelében kérelmezõ úgy nyilatkozott, hogy a jogorvoslati kérelmét visszavonja, és kéri az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése alapján a Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (1) bekezdése így rendelkezik: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja." A Döntõbizottság a kérelmezõ által becsatolt dokumentumok vizsgálata alapján megállapította, hogy az eljárás lefolytatására okot adó körülmény nem áll fenn.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 3.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>