<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4851)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.165/11/2000<br>
<br>
Tárgy: a Jánosik és Társai Kft. jogorvoslati kérelme az Ifjúsági és Sportminisztérium közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerezések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Karcagi Zoltán ügyvéd (3525 Miskolc, Széchényi u. 27.) által képviselt Jánosik és Társai Ipari Szolgáltató és Karbantartó Kft. (3531 Miskolc, Gyõri kapu 23., továbbiakban: kérelmezõ) jogorvoslati kérelmének, melyet az Ifjúsági és Sportminisztérium (1054 Budapest, Hold u. 1., továbbiakban: ajánlatkérõ) "LOT1: takarítási szolgáltatás" tárgyú közbeszerzési eljárása ellen indított, a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését és az 52. § (2) bekezdés d) pontjára figyelemmel az 59. § (1) bekezdését, ezért 3 000 000 Ft, azaz hárommillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Ajánlatkérõ a határozat kézhezvételétõl számított 15 napon belül köteles megtéríteni kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. február 23-án megjelent 8. számában "LOT1: takarítási szolgáltatás"-nak és "LOT2: személy- és vagyonvédelmi tevékenység"-nek a szerzõdés aláírásától határozatlan idõtartamig történõ ellátására.<br>
Az ajánlati felhívás 11. a) pontjában ajánlatkérõ – többek között – kérte az ajánlattevõ elõzõ 3 évi teljes forgalmáról és ugyanezen idõszakban a beszerzés tárgya szerinti forgalmáról szóló nyilatkozatot és az elõzõ 3 évi legjelentõsebb szolgáltatásainak ismertetését, különös tekintettel az államigazgatási intézményekben szerzett referenciákra, az ellenszolgáltatás összege, a teljesítés ideje és a szerzõdést kötõ másik fél megnevezésével. Ajánlatkérõ dokumentációt is kibocsátott, mely elõírásokat tartalmazott az ajánlat elkészítéséhez, meghatározta a takarítandó területet és ajánlatkérõ elvárásait a takarítási technológiára nézve, valamint része volt a megkötendõ szerzõdés tervezete is.<br>
A felhívásra annak közzétételének napját követõ naptól számított 41. napon 10.00 óráig lehetett ajánlatot benyújtani.<br>
A felhívás 15. a) pontjában ajánlatkérõ közölte, hogy az eredményhirdetés az ajánlatok felbontásától számított 20. munkanapon 10.00 órakor lesz, a szerzõdéskötés pedig az eredményhirdetés utáni 8. munkanapon.<br>
Az ajánlattételi határidõre, április 4-re a takarítási szolgáltatásra kilenc ajánlattevõ nyújtott be ajánlatot: a kérelmezõ, a Szabó Biztonsági Iroda, a Civil Kft., a Selec Trade Kft., a Defend Security Kft., a Védelem Kft., a P. Dussmann Kft., a Villám Takarító Kft. és a Gyulaépszolg Kft.<br>
Ajánlatkérõ megvizsgálta az ajánlatokat, és a takarítási szolgáltatás beszerzés tárgyában április 27-én készült jegyzõkönyvben azt a megállapítást tette, hogy 4 ajánlattevõ – köztük a kérelmezõ ajánlata – nem felel meg "a pályázat tartalmi elõírásainak". Kérelmezõ ajánlatára vonatkozóan ezt azzal indokolta, hogy egyrészt a referenciajegyzékben megjelölt személyek nem elérhetõk, másrészt a csatolt referencialevelek közül nem mindegyiket referencia céljából adták ki. Ajánlatkérõ az április 28-án kelt, kérelmezõ által május 4-én átvett levélben értesítette kérelmezõt, hogy hamis adat szolgáltatása miatt az eljárásból kizárta, a hamis adatszolgáltatásra példaként a Miniszterelnöki Hivatal levelére hivatkozott, mint nem referenciaigazolásként kiadott levélre.<br>
Ajánlatkérõ a május 4-i eredményhirdetésen a Szabó Biztonsági Iroda 596 750 Ft/hónap összegû ajánlatát hirdette ki nyertesnek.<br>
Kérelmezõ a május 9-én kelt, a Döntõbizottsághoz május 15-én érkezett jogorvoslati kérelmében sérelmezte a közbeszerzési eljárásból való kizárását. Álláspontja szerint kizárása nem volt jogszerû, mert az annak indokául példaként hivatkozott, Miniszterelnöki Hivatal által írt levél valódi tényt tartalmazott, és bár megnevezése nem "referencialevél", de a jó munkavégzésük igazolása folytán tartalmilag referenciának minõsül.<br>
Vitatta, hogy a referencialevelekben megadott személyek egy részének telefonon való elérhetetlensége megalapozná a hamis adatszolgáltatást, illetve az ezen a címen történõ kizárását.<br>
Kérte annak vizsgálatát, hogy ajánlatkérõ miért nem nyilvánította érvénytelennek azokat az ajánlatokat, melyekben az ajánlattevõ nem a kiírásnak megfelelõen jelölte meg a takarítási összeget.<br>
Kérte a jogsértés megállapítását, a kizárását kimondó és az eljárást lezáró ajánlatkérõi döntés megsemmisítését, ajánlatkérõvel szemben bírság kiszabását, valamint ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ a május 17-én kelt észrevételében kérte a jogorvoslati kérelem elutasítását. Kérelmezõnek a közbeszerzési eljárásból való kizárását illetõen lényegében megismételte a kérelmezõvel közölteket, kiegészítve azzal, hogy szúrópróbaszerûen 6 referenciaszemélyt hívott fel telefonon, ebbõl 4 nem volt elérhetõ. Az egyes ajánlatok érvénytelenítésének elmulasztásával kapcsolatos kérelmezõi kifogásra közölte, hogy az ajánlatok bontásakor az érvénytelenség kérdésében nem döntött, de az ajánlatok elbírálása során érvénytelenné nyilvánította azt az ajánlatot, melyben az ajánlati árak bontása nem felelt meg az ajánlati felhívásnak. A május 30-án kelt beadványában közölte, hogy a nyertessel a szerzõdést megkötötte.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Ebbõl következik, hogy ajánlatkérõ csak az általa elõírt tartalmi és formai követelményeknek való megfelelést kérheti számon az ajánlattevõtõl.<br>
Ajánlatkérõ egyrészt azzal az indokkal zárta ki kérelmezõt az eljárásból, hogy a Miniszterelnöki Hivatal levele nem referencialevél szándékával íródott, így azt hamis adatszolgáltatásként csatolta be kérelmezõ referenciaként, másrészt pedig azzal, hogy a megadott referenciaszemélyek egy része telefonon nem volt elérhetõ, így ezen referenciahelyek megadása is valótlan adat szolgáltatása volt.<br>
Ajánlatkérõnek a kérelmezõ kizárását kimondó döntése nem helytálló.<br>
Ajánlatkérõ sem a felhívásban, sem a dokumentációban nem határozta meg az ajánlattevõ által csatolandó referencialevél tartalmi és formai követelményeit, így azt annak tartalma szerint kellett értelmeznie.<br>
A kérelmezõ csatolta ajánlatához a Miniszterelnöki Hivatal politikai államtitkár titkársága által 2000. március 20-án írt levelet, mely így szól: "Ezúton köszönjük az államtitkár úr szobájában és a titkárságon a legutóbbi két hétvégén elvégzett nagytakarítást, amellyel maximálisan meg vagyunk elégedve."<br>
A mûszaki alkalmasság igazolásához szükséges referenciaigazolás azt a célt szolgálja, hogy ajánlatkérõnek módja legyen az ajánlattevõ korábbi munkáinak minõségérõl információt szerezni. Az idézett levél tartalmából ajánlatkérõ olyan információhoz jutott, hogy kérelmezõ a hivatal részére maximális megelégedésre szolgáló munkát végzett, még akkor is, ha annak aláírója állítólag nem referencialevélként írta azt meg.<br>
Az ajánlatkérõ által szúrópróbaszerûen kiválasztott referenciaszemélyek telefonon való elérhetõségének hiánya sem bizonyíték a kérelmezõ hamis adat szolgáltatására. Ajánlatkérõ csak akkor állapíthatta volna meg ezen okból a hamis adatszolgáltatás tényét, ha arról gyõzõdött volna meg, hogy a kérelmezõ által megadott referenciahelyek a kérelmezõ által megjelölt idõpontban nem léteztek, vagy részükre a kérelmezõ nem végzett munkát, tehát a levelek csak hamisítványok lehetnek. Azt hogy egy vagy több levél aláírója egy adott idõpontban nem érhetõ el telefonon, okozhatja az aláíró betegség, szabadság stb. miatti távolléte, munkahelyének idõközbeni megváltozása, nyugdíjba vonulása stb.<br>
A Döntõbizottság megállapította, hogy a kizárás egyik indoka sem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése kimondja: "Ajánlatkérõnek biztosítania kell az esélyegyenlõséget az ajánlattevõk számára."<br>
Ajánlatkérõ a kérelmezõt jogszerûtlenül elzárta attól a lehetõségtõl, hogy a közbeszerzési eljárásban ajánlata a többi ajánlattevõ ajánlatához hasonlóan értékelésre kerüljön, és így esélye legyen a nyertességre. Ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését.<br>
Az eljárás nyertese a Szabó Biztonsági Iroda lett. A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) és (7) bekezdésében foglalt jogosultságánál fogva megvizsgálta a Szabó Biztonsági Iroda ajánlatát, és megállapította, hogy az érvénytelen, mert az ajánlati felhívásban foglalt kikötés ellenére nem tartalmazza a beszerzés tárgyával kapcsolatos elõzõ 3 évi forgalomról szóló nyilatkozatot, és az ajánlatból hiányzik – a felhívás 16. pontjában elõírt – az elkülönített állami pénzalapokkal szemben fennálló fizetési kötelezettségrõl szóló nyilatkozat, illetve fizetési kötelezettség esetére a tartozás fenn nem állásáról szóló igazolás. Ajánlatkérõ a jogorvoslati eljárásban tartott tárgyaláson ezen hiányok fennállását elismerte.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban meghatározott feltételeknek. Az 52. § (1) bekezdése értelmében ajánlatkérõnek az 52. § (2) bekezdésének a)–d) pontjában felsorolt érvénytelenségi okok valamelyikének fennállása esetén meg kell állapítania az érvénytelenséget, érvénytelen ajánlat nem vehet részt az elbírálásban és nem lehet az eljárás nyertese. Ajánlatkérõ nem állapította meg a Szabó Biztonsági Iroda ajánlatának érvénytelenségét, sõt ezen ajánlatot hirdette ki nyertesnek. Ajánlatkérõ ezáltal a Kbt. 52. § (2) bekezdés d) pontjára figyelemmel megsértette az 59. § (1) bekezdését.<br>
A Döntõbizottság a kérelmezõ indítványa ellenére eltekintett annak vizsgálatától, hogy mely ajánlatok tértek el a takarítás összegének megjelölését illetõen az ajánlati felhívásban foglaltaktól, miután a közbeszerzési szerzõdés idõközbeni megkötésére tekintettel ennek már nincs jelentõsége.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett. A bírság mértékének meghatározásánál figyelembe vette a jogsértés súlyát, nevezetesen azt, hogy a jogsértés a közbeszerzési eljárás meghatározó elemével, az eljárás nyertesének megállapításával összefüggésben következett be.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 13.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>