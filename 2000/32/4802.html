<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4802)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.195/6/2000<br>
<br>
Tárgy: az Alterra Építõipari Kft. jogorvoslati kérelme a Pannon-Flax Gyõri Lenszövõ Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Alterra Építõipari Kft (1103 Budapest, Sibrik Miklós út 30., a továbbiakban: kérelmezõ) jogorvoslati kérelmét, melyet a Pannon-Flax Gyõri Lenszövõ Rt. (9027 Gyõr, Kandó Kálmán u. 1., a továbbiakban: ajánlatkérõ) "konfekcióüzem kivitelezése és teljes gépi felszerelése" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított l5 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elõadottak alapján az alábbi tényállást állapította meg.<br>
Ajánlatkérõ a K. É.-ben 2000. március 1-jén tette közzé ajánlati felhívását nyílt közbeszerzési eljárás lefolytatására, konfekcióüzem építése és az épület felszerelése a szükséges gépekkel és berendezésekkel tárgyban.<br>
A felhívás szerint részajánlatot nem lehetett tenni, többváltozatú ajánlattétel azonban a típusválasztás tekintetében megengedett volt.<br>
Az ajánlati felhívás 11. pontja az ajánlattevõk pénzügyi, mûszaki, gazdasági alkalmasságának igazolása körében – a 10%-ot meghaladó részben bevonni kívánt alvállalkozókra is – elõírta többek közt, hogy be kell csatolni egy 30 napnál nem régebbi cégkivonatot, az esetleges módosítási kérelemmel együtt; a cég jelenlegi állapota szerinti, 30 napnál nem régebbi cégbejegyzési okmányok hiteles másolatát (cégalapítás dátuma, tevékenységi terület, cégjegyzésre jogosultak köre, aláírási címpéldány).<br>
Ezen elõírás pontosítására a 2000. március 27-én tartott konzultáción kérdés érkezett az ajánlatkérõhöz, melyre a következõ választ adta: a pályázatba be kell tenni egy 30 napnál nem régebbi eredeti cégbejegyzést vagy ennek hiteles másolatát. Ezen túlmenõen szükséges az aláírási címpéldány hiteles másolata. Ha változás következett be a cég életében, és folyamatban van olyan cégbírósági beadvány, amelyen a cégvezetés megváltozása szerepel, kérjük ennek becsatolását is.<br>
A mûszaki alkalmasság igazolása körében ajánlatkérõ elõírta, hogy ismertetni kell az ajánlattevõ cég, valamint a konkrét feladatra kijelölt egység szervezeti felépítését, vezetô állású és az adott teljesítésben részt vevô dolgozók, továbbá a minôség-ellenôrzésért felelôs személy megnevezését.<br>
A felhívásban ajánlatkérõ szabályszerûen meghatározta az ajánlatok elbírálásának szempontjait is.<br>
A 2000. április 13-i ajánlattételi határidõre a következõ ajánlattevõk nyújtották be ajánlatukat: kérelmezõ, Kész Kft., Középület-építõ Rt., Észak-Magyarországi Építõipari Kft., Betonút Rt., Strabag Rt., és az FK Raszter Rt.<br>
A bontási jegyzõkönyv szerint a benyújtott ajánlatok csomagolása, példányszáma, feliratozása a felhívásnak megfelelõ volt. Ajánlatkérõ 10 napos határidõt biztosított az ajánlattevõk részére a Kbt 46. § (1), (2), (4), (5) és (6) bekezdése szerinti igazolások, nyilatkozatok pótlására, de nevesített hiányt senkinél nem állapított meg.<br>
A hiánypótlás keretében az ajánlattevõk közül csak az Észak-Magyarországi Építõipari Kft. csatolt be nyilatkozatokat.<br>
Ajánlatkérõ az ajánlatok értékelésére külsõ szakértõként a Cetaso Kft.-t kérte fel, aki szakvéleményét, mely valamennyi ajánlat vonatkozásában érvénytelenséget állapított meg, május 10-én készítette el.<br>
A kérelmezõ ajánlatában a következõ hiányok kerültek megállapításra:<br>
<br>
1. az ajánlatban szereplõ aláírási címpéldány 1999. február 23-i keltezésû, tehát 30 napnál régebbi, így nem felel meg az ajánlati felhívás 11. a) pontjában foglaltaknak,<br>
<br>
2. kérelmezô az ajánlatában a fô-építésvezetôt és a vezetôket bemutatja, a teljesítésben részt vevõ dolgozókat azonban nem. Megítélésünk szerint ezzel nem teljesíti kielégítõen az ajánlati felhívás 11. a) pontjában foglaltakat,<br>
<br>
3. az Adeptus Mérnöki Rt. mint alvállalkozó aláírási címpéldánya szintén nem felel meg az ajánlati felhívás 11. a) pontja 4. bekezdésében foglaltaknak, mert a címpéldány dátuma 1999. augusztus 25.,<br>
<br>
4. az Adeptus Rt. az elõzõ 3 évre vonatkozó referenciamunkák bemutatásakor nem jelölte meg az információt nyújtó személyt, ezzel az ajánlat nem felel meg az ajánlati kiírás 11. a) pontjában foglaltaknak. Megjegyezzük ugyanakkor, hogy az elmúlt 3 évre vonatkozóan a cég referencianyilatkozatokat csatolt, amelybõl kitûnik az információt nyújtó személy neve is,<br>
<br>
5. az Adeptus Rt. csatolt egy darab német nyelvû referencialevelet fordítás nélkül, ami nem elfogadható, mert az eljárás nyelve magyar [ajánlati felhívás 6. c) pont],<br>
<br>
6. az Adeptus Rt. VPOP- és APEH-igazolása olvashatatlan, így annak tartalmát nem tudjuk megállapítani,<br>
<br>
7. az Interbuy Kft. mint alvállalkozó aláírási címpéldánya 1991. április 18-i keltezésû, ezzel nem felel meg az ajánlati felhívás 11. a) pontjában foglaltaknak.<br>
Ajánlatkérõ a szakértõ megállapításait elfogadva 2000. május 11-én hirdetett eredményt, és eredménytelenül zárta le az eljárást. Elkészítette az összegzést az eljárásról és az ajánlattevõk részére azt meg is küldte.<br>
Kérelmezõ 2000. május 22-én terjesztette elõ jogorvoslati kérelmét, melyben kérte, hogy a Döntõbizottság állapítsa meg a jogsértést, semmisítse meg az ajánlatkérõ eljárást lezáró döntését, alkalmazzon bírságot vele szemben és kötelezze õt az eljárási költségek megfizetésére.<br>
Indoklásként elõadta, hogy álláspontja szerint az ajánlatkérõ alaptalanul nyilvánította ajánlatát érvénytelennek, mivel a megjelölt érvénytelenségi okok egyike sem alapozta meg az ajánlattal kapcsolatos döntést, továbbá jogsértõ volt a közbeszerzési eljárás eredménytelenné nyilvánítása is.<br>
Ajánlatkérô érdemi észrevételében a kérelem elutasítását kérte megalapozatlanság miatt. Álláspontja szerint a beérkezett ajánlatok súlyos tartalmi és formai hiányosságokban szenvedtek, ezért a részletes indoklásban foglaltak szerint döntött minden egyes ajánlatról.<br>
Tárgyaláson tett nyilatkozatában elõadta, hogy az aláírási címpéldányok vonatkozásában 30 napnál nem régebben hitelesített okiratot kértek, a teljesítésbe bevont dolgozók ismertetésénél pedig csoport-, illetve brigádvezetõi szintig várták el a bemutatást.<br>
Álláspontjuk szerint a kérelmezõ ajánlatából hiányoztak a felsorolt elemek, ezért döntésük megalapozott volt.<br>
A Döntõbizottság megvizsgálta a kérelmezõ ajánlatát az ajánlatkérõ által felsorolt kifogások tekintetében, és megállapította, hogy a jogorvoslati kérelem alaptalan az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelen az eljárás, ha kizárólag érvénytelen ajánlatok érkeztek.<br>
<br>
1. Kérelmezõ ajánlatában 2000. április 5-i keltezésû cégkivonat és 1999. február 23-i keltezésû aláírási címpéldány található. Azt a tényt, hogy az aláírási címpéldány 30 napnál régebbi, kérelmezõ sem vitatta.<br>
<br>
2. A kérelmezõ által 10%-os mértéket meghaladóan igénybe venni kívánt alvállalkozó, az Adeptus Rt. egyik aláírási címpéldánya 1999. augusztus 25-én készült, hitelesítve pedig 1999. december 18-án lett, így ez az irat sem felelt meg az ajánlati felhívás követelményének. Ugyanezen alvállalkozó másik aláírási címpéldánya (Csaba Imre aláírásáról) ugyan 30 napon belül volt hitelesítve, de magát a címpéldányt a becsatolt irat nem tartalmazza.<br>
<br>
3. Az Interbuy Kft. mint szintén 10% feletti mértékben bevonni kívánt alvállalkozó 1991. április 18-án készült aláírási címpéldánya nem hiteles másolatban került becsatolásra.<br>
Mindezek alapján a Döntõbizottság megállapította, hogy a kérelmezõ ajánlatának érvénytelenségét a fenti hiányosságok – amelyek mindegyike a cégiratoknak nem a felhívás szerinti becsatolása körébe tartozik – önmagukban megalapozták, tehát ajánlatkérõ döntése a kérelmezõ ajánlatára vonatkozóan helyes volt.<br>
Az egyéb megjelölt érvénytelenségi okok vizsgálatától a Döntõbizottság eltekintett, ugyanis a már megállapított érvénytelenség mellett további kizárási okok szükségtelenek, a jogvita eldöntése során pedig irrelevánsak.<br>
Bár az egyéb érdekelt ajánlattevõk nem vitatták ajánlatuk érvénytelenségét, a Döntõbizottság vizsgálata szerint a szigorú ajánlati feltételeknek valóban nem felelt meg egyetlen ajánlat sem. Ajánlatkérõ tehát jogszerûen állapította meg a közbeszerzési eljárás eredménytelenségét.<br>
Ugyanakkor a Döntõbizottság megjegyzi, hogy a szigorú feltételek némelyike nem feltétlenül indokolt az ajánlattevõk pénzügyi, gazdasági, mûszaki alkalmasságának megállapításához.<br>
A felhívást viszont törvényes határidõben az eljárás résztvevõi nem támadták, azt elfogadva tették meg ajánlatukat, utólag ezeket az ajánlatkérõi elõírásokat nem lehet korrigálni. Az ajánlati feltételek célszerûségének vizsgálata pedig nem feladata a Döntõbizottságnak.<br>
Tekintettel a fentiekre, Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerinti jogkövetkezményt alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 21.<br>
<br>
Dr. Bakonyi Dolli s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>