<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4776)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.157/21/2000<br>
<br>
Tárgy: KÉSZ Kft. jogorvoslati kérelme Baranya Megyei Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Lovász Éva ügyvéd (6721 Szeged, Szilágyi u. 2.) által képviselt KÉSZ Kft. (továbbiakban: kérelmezõ), dr. Illés Judit jogtanácsos által képviselt Baranyai Megyei Önkormányzat (7621 Pécs, Széchenyi tér 1., továbbiakban: ajánlatkérõ) "Baranya Megyei Kórház T jelû épületének komplex kivitelezése" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára figyelemmel a Kbt. 52. § (1) bekezdését, ezért a Döntõbizottság megsemmisíti az ajánlatkérõ kérelmezõ "C" típusú ajánlatára vonatkozó döntését, valamint erre figyelemmel az eljárást lezáró és azt követõ döntését is.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozatok alapján az alábbi tényállást állapította meg:<br>
Ajánlatkérõ a K. É. 2. számában, 2000. január 12-én részvételi felhívást tett közzé a fenti tárgyban, nyílt elõminõsítéses közbeszerzési eljárás lefolytatása céljából. A részvételi felhívásban meghatározta a részvételre jelentkezõk pénzügyi, gazdasági és mûszaki alkalmasságának igazolására kért adatok és igazolások körét, valamint a szerzõdés teljesítésére alkalmatlanná minõsítésnek a szempontjait.<br>
A részvételi jelentkezés határidejéig – mely 2000. február 7. volt – 14 részvételi jelentkezés érkezett.<br>
Ajánlatkérõ a 2000. február 28-án részvételi szakasz eredményhirdetésén 12 céget alkalmasnak minõsített, melyek a következõk voltak: ZÁÉV Rt., MASZER Rt., Középület-építõ Rt., Strabag Rt., Bayer Center Kft., Magyar Építõ Rt., KÉSZ Kft., Mélyépítõ Rt., TIMPANON Kft., Vákisz Rt., Fürman Kft., és MERKBAU Kft.<br>
Két gazdálkodó szervezetet minõsített alkalmatlannak: ARCADOM Rt. és Coordinátor Rt. konzorciumot és az ATTIKA Rt.-t.<br>
Ezen szakasz eredményérõl a hirdetmény a K. É. 13. számában, 2000. március 29-én megjelent.<br>
Ezt követõen az ajánlatkérõ az alkalmas ajánlattevõket felhívta ajánlattételre. Ajánlatkérõ ajánlati felhívásában rögzítette, hogy amennyiben az érvényes ajánlatok mindegyikének bruttó ajánlati ára meghaladja a 415 M Ft-ot, akkor az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelennek fogja nyilvánítani.<br>
Meghatározta, hogy az ajánlatot három változatban kell kidolgozni és benyújtani, az alábbiak szerint:<br>
"A" változat: legmagasabb mûszaki tartalmú ajánlat<br>
"B" változat: csökkentett mûszaki tartalmú ajánlat<br>
"C" változat: minimális mûszaki tartalmú változat, de<br>
az adott változatra csak teljes körû ajánlat adható be.<br>
Elõírta továbbá, hogy az eljárás során nem lehet részajánlatot tenni, többváltozatú ajánlat tételét azonban lehetõvé tette.<br>
Pontosan rögzítette az elbírálás során a megadott szempontok szerinti értékelést és a pontozási módszert, az elvárásaiban meghatározott követelményekhez viszonyított kedvezõbb ajánlatokra nézve. Elõírta az ajánlatok pontos alaki és tartalmi követelményeit.<br>
Az I. fejezet f) pontjában részletesen kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pont szerint is kívánja értékelni az ajánlatokat, a foglalkoztatáspolitikai célkitûzések érvényesítése céljából, erre vonatkozóan adott útmutatást. Elõírta, hogy érvénytelen az az ajánlat,<br>
– melynek vállalt ajánlati végösszege az ajánlati dokumentációban elõírt feladat valamelyikét nem tartalmazza,<br>
– a szerzõdéstervezetben meghatározott feltételeknél – kötbér, garanciális fedezet nagysága, idõtartama, a pótmunka részóradíja, kivitelezési határidõ, ellenszolgáltatás feltételénél – kedvezõtlenebbet ajánl meg.<br>
Ajánlattételi dokumentációt bocsátott az ajánlattevõk rendelkezésére, ezen dokumentáció elõírta, hogy:<br>
Ha egy feladatrész a tervben, a mûszaki leírásban, az ajánlati kiírásban vagy a költségvetésben eltérõ mûszaki tartalommal szerepel, akkor az ajánlattevõnek a fenti dokumentumok közül a legmagasabb mûszaki tartalmú megoldással rendelkezõ dokumentum szerint kell az ajánlatát elkészítenie.<br>
II. fejezet 10. c) pontban rögzítette, hogy:<br>
Minden szakágra kiterjedõ, elõlapon cégszerûen aláírt, prognosztizált áron beárazott tételes költségvetést, az ajánlattevõ által feltárt mûszaki többletek figyelembevételével kell elkészíteni.<br>
II. fejezet tartalmazza, hogy:<br>
<br>
11. Az ajánlatnak alkalmasnak kell lenni arra, hogy annak alapján elkészült építmény rendeltetésének megfeleljen. A tervdokumentációban költségvetési kiírásban lévô mennyiségi mutatószámok az építési munkát tekintve irányadók, azok ellenõrzése az ajánlatadó feladatkörét képezi. Ha egy feladatrész a tervben szerepel, de a mûszaki leírásban és az ajánlati kiírásban vagy a költségvetésben nincs rá utalás – vagy fordított esetben, ha a kiírási szövegnek nincs tervmelléklete –, úgy a terv vagy szöveg alapján a megoldásnak szerepelnie kell a kalkulációban, illetve az ajánlati árban. Nyertes ajánlattevõ szerzõdéskötés után – az építés ideje alatt – nem hivatkozhat az ajánlatkérési dokumentáció esetleges pontatlanságaira.<br>
<br>
12. pontban követelmény volt: az ajánlatnak a teljes építési munkálatok minden fázisát magában kell foglalnia, a tervek felülvizsgálatától és elfogadásától kezdõdõen a mûszaki átadás-átvételig, illetve az üzembe helyezésig.<br>
22. pont elõírta, hogy: "a tervdokumentáció költségvetési kiírásának megfelelõen tételes árajánlatot kérünk. Az ajánlatkérõnek nem feladata a tételes költségvetés felülvizsgálata. Az ajánlatadó utólag nem hivatkozhat arra, hogy esetleg egyes tételek kimaradtak a tételes költségvetésbõl, ezért azokat csak pótmunkaként tudja elvégezni. A szerzõdéskötés egyösszegû átalányáron történik.<br>
A költségvetési kiírásban esetleg nem szereplõ tételeket külön ajánlati költségvetési részben kérjük szerepeltetni. Az összesítõben külön soron, de a fõösszesítõben együtt."<br>
Ajánlatkérõ 2000. március 27-én helyszíni konzultációt tartott.<br>
Határidõig 9 ajánlattevõtõl érkezett 3-3 (A, B, C) ajánlat, a bontáskor ezek ismertetésre kerültek az alábbi tartalom szerint.<br>
Az ajánlati dokumentáció 10. c) pontja szerinti minden szakágra kiterjedõ, elõlapon cégszerûen aláírt, szignalizált áron beárazott tételes költségvetés, az ajánlattevõ által feltárt mûszaki többletek figyelembevételével a következõképpen alakult:<br>
Ajánlatok:<br>
Strabag<br>
"A" változat	626 022 840<br>
"B" változat	594 545 775<br>
"C" változat	561 880 856<br>
ZÁÉV<br>
"A" változat	627 738 780<br>
"B" változat	587 670 641<br>
"C" változat	548 985 816<br>
TIMPANON<br>
"A" változat	636 109 582<br>
"B" változat	606 063 295<br>
"C" változat	560 272 587<br>
VÁKISZ<br>
"A" változat	667 960 534<br>
"B" változat	638 911 431<br>
"C" változat	591 774 511<br>
MASZER<br>
"A" változat	578 978 868<br>
"B" változat	551 372 028<br>
"C" változat	514 125 255<br>
Magyar Építõ<br>
"A" változat	602 894 005<br>
"B" változat	576 881 169<br>
"C" változat	546 581 219<br>
Bayer Center<br>
"A" változat	591 398 715<br>
"B" változat	568 689 355<br>
"C" változat	529 538 688<br>
KÉSZ<br>
"A" változat	479 034 420<br>
"B" változat	451 443 739<br>
"C" változat	414 735 774<br>
Középület-építõ<br>
"A" változat	692 215 030<br>
"B" változat	615 347 371<br>
"C" változat	579 099 054<br>
A szakmai bizottság értékelte az ajánlatokat és megállapította, hogy a KÉSZ Kft. "C" változatán kívül az ajánlatok a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52.  §</a> (2) bekezdés d) pontja alapján érvénytelenek, továbbá a KÉSZ Kft. "C", a minimális mûszaki tartalomra vonatkozó ajánlata, mely bruttó 414 735 774 Ft árat tartalmazott, érvénytelen, mûszaki tartalombeli hiányok, illetve eltérések miatt.<br>
A megyei közgyûlés gazdasági bizottsága mint döntéshozó javasolta a közbeszerzési eljárás eredménytelenné nyilvánítását határozatában.<br>
A 2000. május 8-án tartott eredményhirdetésen az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján ajánlatkérõ eredménytelenné nyilvánította, mert kizárólag érvénytelen ajánlatok érkeztek.<br>
Kérelmezõ 2000. május 8-án nyújtott be jogorvoslati kérelmet, melyben sérelmezte, hogy a "C" változatú ajánlatát érvénytelennek nyilvánította ajánlatkérô, és ezáltal az egész eljárás eredménytelensége jogszabálysértô.<br>
Véleménye szerint ajánlatuk az ajánlati felhívásnak és a dokumentációban foglaltaknak megfelelt.<br>
Kérte a "C" típusú ajánlat érvénytelenséget, valamint eredménytelenséget megállapító döntés megsemmisítését, valamint a felmerült költség megfizetésére kötelezését ajánlatkérõnek.<br>
Ajánlatkérõ a jogorvoslati kérelem elutasítását kérte alaptalanságra hivatkozással.<br>
Álláspontja szerint kérelmezõ a felhívással ellentétben a daruköltséget nem külön adta meg az ideiglenes melléklétesítményeknél. Lakatosszerkezet vonatkozásában a tételes költségvetésben csak alumíniumszerkezetû ablak került meghatározásra, pontos típusmegjelölés nélkül, valamint a Dunaferrlux konvektor lemez nélküli radiátor került meghatározásra a dokumentációban, ennek ellenére az ajánlatban pedig Vogel-noot acéllemez kompakt radiátor szerepelt. Azt azonban elismerte, hogy e két utóbbi típus mûszaki követelmény tekintetében azonos, de a kórházi beruházásra figyelemmel az elõbbi magasabb mûszaki színvonalú.<br>
A garázsépület fûtési és használati melegvíz-ellátása tárgyában sem tett a felhívásnak megfelelõ ajánlatot kérelmezõ.<br>
Kérelmezõ jogorvoslati kérelme alapos.<br>
A Döntõbizottság a jogorvoslati eljárás során azt tette vizsgálata tárgyává, hogy a kérelmezõ "C" változatú ajánlata megfelelt-e mindenben az ajánlatkérõ felhívásában és dokumentációjában megfogalmazott követelményeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát ajánlatkérõnek úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Minderre figyelemmel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésére tekintettel az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Döntõbizottság tehát mindezen törvényi követelmények szem elõtt tartása mellett vizsgálata tárgyává tette, hogy a dokumentációban meghatározott mûszaki tartalomnak megfelelõen történt-e a "C" változatú ajánlat megtétele.<br>
A Döntõbizottság az ajánlat áttanulmányozása során megállapította, hogy a "C" típusú ajánlat a vitatott daruköltséget az ajánlatának "Szerkezetépítés" címszó 32-es tétele tartalmazza, mely szerint segédüzemben elõre gyártott vb. lamella elem gyártása részletrajz szerint, egyedi sablonban gyártva, terv szerinti anyagmennyiségekkel, elhelyezéssel, szállítással. Az ajánlatkérõ a tételes költségvetésben alumíniumszerkezetû ablakra kért ajánlatot oly módon, hogy a kiviteli tervben Jansen típusút jelölt meg, míg a konzultáción ezt módosította, és lehetõvé tett bármilyen más, így pl. Schüco típusú nyílászárót is. Ezen ajánlatkérõi kívánalomnak megfelelõen tette meg ajánlatát a kérelmezõ akkor, amikor konszignációs számra visszahivatkozva ajánlatának "Lakatosmunka" címszó alatt megtette ajánlatát. Az ajánlatkérõ kiviteli tervében és az ajánlati dokumentációjában Vogel-noot acéllemez kompakt radiátor szállítását írta elõ. Ajánlati dokumentációban ettõl eltérõen Dunaferrlux konvektor lemez nélküli radiátort kért az ajánlattevõ. Azonban a mennyiségi kiírásban a kívánalom módosításra nem került, és ott is Vogel-noot radiátor került megnevezésre. Maga ajánlatkérõ a tárgyaláson elismerte, hogy a két típusú radiátor között nincs mûszaki tartalomban eltérés, azok azonos színvonalúak.<br>
A Döntõbizottság álláspontja szerint az ajánlati dokumentáció és a tervdokumentáció közötti ellentmondás nem róható az ajánlattevõ terhére, a megajánlott radiátorok mûszaki tartalmában azonosnak tekinthetõk, így annak megajánlása megfelel az ajánlatkérõi mûszaki kívánalomnak.<br>
Az ajánlatkérõ Varilux kapcsolók szállítását írta elõ, ajánlattevõ azzal egyenértékû Kontralux kapcsolókat ajánlott. Maga ajánlatkérõ is elismerte, hogy dokumentációjában nem típusmegjelölést alkalmazott, hanem ahhoz hasonló, azzal egyenértékû kapcsolók szállítását kérte, így a két típusú kapcsoló a Döntõbizottság álláspontja szerint az ajánlatkérõi elõírásnak megfelelõ.<br>
A beépítendõ lift vonatkozásában kérelmezõ ajánlatának "Felvonó telepítése" címszavak alatt kiviteli tervben meghatározott paraméterekkel rendelkezõ, 1 db 1600 kg-os betegszállító felvonó telepítését vállalta, ezen túlmenõen más ajánlatkérõi kívánalom nem volt, így többlet mûszaki tartalmat nem kérhetett ajánlatkérõ.<br>
Ugyanígy az ajánlatkérõ felhívásának eleget tett kérelmezõ ajánlatában a garázsépületre vonatkozóan, hisz a gázbecsatlakozó vezeték kiépítésével kiegészítõ munkákkal kompletten tett ajánlatot ajánlatának 5. számú leírásában.<br>
Mindezekre tekintettel tévesen állapította meg a kérelmezõ ajánlatáról ajánlatkérõ, hogy az nem felelt meg az ajánlati dokumentációban foglalt feltételeknek, és ezért ezt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján nyilvánította érvénytelennek.<br>
Mindezekre figyelemmel tehát ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, amikor a "C" típusú változatú ajánlatát nézve úgy értékelte hogy az nem felel meg a 52. § (2) bekezdés d) pontja alapján az ajánlati felhívásban és dokumentációban foglaltaknak. Ezért az ajánlat érvénytelenségére vonatkozó döntést a Döntõbizottság megsemmisítette a Kbt. 88. § (1) bekezdés c) pontja alapján, a jogsértés megállapítása mellett, a Kbt. 88. § (1) bekezdés d) pontjára figyelemmel.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése alapján eredménytelen az eljárás, ha a b) pont értelmében kizárólag érvénytelen ajánlatok érkeztek.<br>
A fenti döntésre figyelemmel azonban ezen törvényhely feltételei nem állnak fenn, ezért a Döntõbizottság az eredménytelenségre vonatkozó ajánlatkérõi döntést is megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte a jogsértõt a jogorvoslati eljárással kapcsolatban felmerült költség viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 16.<br>
<br>
Dr. Deli Betty s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>