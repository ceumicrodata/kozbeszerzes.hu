<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4847)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.203/11/2000<br>
Tárgy: Vegyesipari Szolgáltató Szövetkezet jogorvoslati kérelme a Dél-alföldi Gázszolgáltató Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vegyesipari Szolgáltató Szövetkezet (5600 Békéscsaba, Szerdahelyi u. 2/A, továbbiakban: kérelmezõ) jogorvoslati kérelmét, melyet a Délalföldi Gázszolgáltató Rt. (6724 Szeged, Pulcz u. 44., képviseli: Beke Dezsõné dr. ügyvéd, 6724 Szeged, Pulcz u. 44., továbbiakban: ajánlatkérõ) "elosztóhálózati vezetékszakaszok felújítása" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg:<br>
Ajánlatkérõ a K. É. 2000. január 19-én megjelent 3. számában részvételi felhívást tett közzé tárgyalásos eljárás megindítására.<br>
A tárgyalásos eljárás jogalapját a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontjában jelölte meg.<br>
A beszerzés tárgyát és mennyiségét így határozta meg: elosztóhálózati vezetékszakaszok felújítása az ajánlatkérõ szolgáltatási területén.<br>
A teljesítés helyeként az alábbiak kerültek megjelölésre a felhívás 3. b) pontjában: ajánlatkérõ szolgáltatási területén lévõ települések Csongrád, Békés és Bács-Kiskun megyék területén, a DÉGÁZ Rt. kirendeltségeinek szolgáltatási területeire figyelemmel. A teljesítési helyek specifikációit a dokumentáció tartalmazta.<br>
Többváltozatú ajánlat tétele nem volt megengedett, részajánlatot azonban lehetett tenni az alábbiak szerint: az ajánlattevõ az egyes szolgáltatási területekre csak úgy tehet részajánlatot, hogy a teljesítés helye nem kisebb az adott kirendeltség szolgáltatási területénél.<br>
A felhívás 8. pontja a pénzügyi, gazdasági és mûszaki alkalmasság igazolására kért adatokat és tényeket, a 9. pont a részvételre jelentkezõk alkalmasságára és alkalmatlanságára vonatkozó szempontokat tartalmazta. Ajánlatkérõ az összességében legelõnyösebb ajánlatot kívánta kiválasztani.<br>
A részvételre jelentkezõknek ajánlatkérõ dokumentációt is rendelkezésre bocsátott, amely útmutatót, ajánlattevõi nyilatkozati, vállalkozói közremûködõi, a mûszaki felszereltségre, gépek felsorolására ûrlapokat és vállalkozási keretszerzõdést tartalmazott. A rész-ajánlattétel feltételeit, valamint a tíz kirendeltség címét, a kirendeltségvezetõ nevét a dokumentációban adta meg ajánlatkérõ.<br>
A részvételi jelentkezések 2000. február 14-i bontásakor kérelmezõvel együtt tizenhét cég nyújtotta be részvételi jelentkezését. Ajánlatkérõ a 2000. március 6-án tartott eredményhirdetésen az összes jelentkezõt alkalmasnak minõsítette a szerzõdés teljesítésére, és március 8-án kelt levelével ajánlattételre felkérte. Ajánlati felhívásában meghatározta a munkanemeket, a méreteket és mértékegységüket, amelyre egységárakat kellett az ajánlatban adni. Meghatározta az összességében legelõnyösebb ajánlat kiválasztásának részszempontjait a következõk szerint:<br>
Szempont	Súlyszám<br>
– Ajánlati ár a munkanemenkénti egységárakból képezve	51,25<br>
– Vállalt kötbérek mértéke	6,25<br>
– Referenciák (különös tekintettel a DÉGÁZ megbízásából végzett munkákra	12,5<br>
– MBU-besorolás	5<br>
– Kapacitás (személyi és gépi állomány mértéke)	10<br>
– Telephely távolsága a kirendeltségek központjától	15<br>
Az adható pontszámok alsó határa 0, felsõ határa 9.<br>
A 2000. március 29-i ajánlattételi és egyben bontási határidõre kérelmezõn kívül: a Csongrád és Környéke Vízgazdálkodási Társulat, Dél-dunántúli Építõ és Szolgáltató Kft., Dunaújvárosi Gázipari Kft., ÉGÁZ-ÉP Kft., ERFOREX Közmûépítõ és Üzemeltetõ Rt., F. P. V. Építõ és Szerelõ Bt., GAME GMK., Gázépszerker Kft., Gurzó Mihály, Magyar Vízügyi Kivitelezési Kft., Orosjász Kft., Sade Magyarország Kft., Szabó és Társa Kft., Szegedi Mély- és Magasépítõ Ipari Rt., Szignál Kft., V Kristály 95 Kft. ajánlattevõk nyújtották be ajánlatukat.<br>
Az ERFOREX Rt. ajánlata ismertetésekor kérelmezõ a bontási eljárás során kifogásolta, hogy az ERFOREX Rt. bejelentett békéscsabai telephelyén csak magánlakás van, az telephelynek nem alkalmas. Ajánlatkérõ kilátásba helyezte, hogy a bejelentett helyszíneket ellenõrizni fogja.<br>
Ajánlatkérõ az ajánlatok bontásakor ajánlattevõi kérdésekre adott válasza szerint telephelynek fogadja el a szerzõdés teljesítésére szolgáló – pl. bérelt – ingatlant is, amely ügyintézésre, eszközök, anyagok tárolására alkalmas; cégbírósági bejegyzés nem szükséges a telephely bejelentéséhez.<br>
Az ajánlatok bontása után megtartották az elsõ tárgyalást, majd ezt követõen 2000. április 3-án, a második tárgyaláson többek között kérelmezõ a kötbérre, az ERFOREX Rt. az egységárakra vonatkozó ajánlatát módosította; az ajánlattevõk írásban véglegesítették ajánlataikat.<br>
Ajánlatkérõ bírálóbizottsága az ajánlatokat értékelte, majd döntését a nyertes ajánlatokról 2000. május 12-én kihirdette; ezek szerint a nyertes ajánlattevõk:<br>
– GAME GMK. a Bajai és Orosházai Kirendeltség szolgáltatási területén,<br>
– ERFOREX Rt. Békéscsaba, Gyula és Mezõkovácsháza Kirendeltség szolgáltatási területén,<br>
– Szabó és Társa Kft. Kecskemét és Kiskunfélegyháza Kirendeltségek szolgáltatási területén,<br>
– Szegedi Mély- és Magasépítõ Ipari Rt. Szeged és Hódmezõvásárhely kirendeltség szolgáltatási területén,<br>
– SADE Magyarország Kft. Szentes Kirendeltség szolgáltatási területén.<br>
A nyerteseket követõ legkedvezõbb ajánlatot tevõk a következõk voltak:<br>
– Dél-dunántúli Építõ- és Szolgáltató Kft. Baja és Szentes Kirendeltség szolgáltatási területén,<br>
– SADE-Magyarország Kft. Szeged és Orosházai Kirendeltség szolgáltatási területén,<br>
– Vegyesipari Szolgáltató Szövetkezet (kérelmezõ) Békéscsaba, Gyula és Mezõkovácsháza Kirendeltség szolgáltatási területén,<br>
– ERFOREX Rt. Kecskemét és Kiskunfélegyháza Kirendeltség szolgáltatási területén,<br>
– Szabó és Társa Kft. Szeged és Hódmezõvásárhely Kirendeltség területén. Kérelmezõ a Döntõbizottsághoz 2000. május 29-én benyújtott jogorvoslati kérelmében sérelmezte, hogy a Békéscsaba, Gyula és Mezõkovácsháza Kirendeltségek szolgáltatási területén a nyertes ERFOREX Rt. a "telephely távolsága a kirendeltségek központjától" értékelési részszempontra több pontot kapott, mint kérelmezõ. Álláspontja szerint az ERFOREX Rt. vonatkozásában a békéscsabai telephely elfogadása és kedvezõbb pontozása jogtalan volt, mivel csak a cégbírósághoz bejelentett telephely fogadható el. Erre tekintettel az ERFOREX Rt. nem lehetett volna a nyertes.<br>
Kérte a nyertesre vonatkozó döntés megsemmisítését. 2000. június 1-jén benyújtott kiegészítõ kérelmében kérte ideiglenes intézkedésként a szerzõdéskötés megtiltását.<br>
Ajánlatkérõ érdemi észrevételében kérte a megalapozatlan kérelem elutasítását. Álláspontja szerint az ajánlattételi szakaszban ajánlattevõi kérdések nem merültek fel a telephely értelmezésére vonatkozóan sem. Az ajánlatok bontásakor kérelmezõ kérdésére adott válasza ellen sem volt kifogás.<br>
Az ERFOREX Rt.-nek az érintett kirendeltségek központjában megjelölt telephelyeit az ajánlatok bírálati szakaszában ellenõrizte, azok mint bérlemények teljesítették az eszközök, anyagok tárolására vonatkozó, a telephely iránti ajánlatkérõi elvárást.<br>
Egyéb érdekeltek érdemi észrevételt nem tettek.<br>
Kérelmezõ a 2000. június 20-án megtartott tárgyaláson elõadta, hogy ajánlatot a békéscsabai, gyulai és mezõkovácsházi kirendeltségek szolgáltatási területére tette meg.<br>
Ajánlatkérõ értékelését kizárólag a "telephely távolsága a kirendeltségek központjától" értékelési részszempont vonatkozásában sérelmezte, a további öt részszempontra adott pontszámokat nem vitatta.<br>
Ajánlatkérõ kérelmezõvel egybehangzóan nyilatkozta a tárgyaláson, hogy kérelmezõ az általa megjelölt három kirendeltség vonatkozásában tett ajánlatot. Bejelentette, hogy a nyertesként kihirdetett Erforex Rt.-vel a vállalkozási keretszerzõdést 2000. május 25-én megkötötték a békéscsabai, gyulai és mezõkovácsházi kirendeltségek szolgáltatási területe vonatkozásában.<br>
A Döntõbizottságnak abban a kérdésben kellett állást foglalnia, hogy ajánlatkérõ a "telephelyek távolsága a kirendeltségek központjától" értékelési részszempont vonatkozásában jogszerûen figyelembe vehette-e az Erforex Rt. ajánlatában megjelölt békéscsabai és gyulai telephelyeket.<br>
Telephelyre történõ hivatkozás elõször a dokumentáció 6. oldal 8. pontjában jelent meg, amelyben rögzítette ajánlatkérõ, hogy az ajánlattevõ mûszaki felszereltségét ellenõrizni fogja annak telephelyén, majd a bírálati részszempontok közül az egyikként határozta meg ajánlatkérõ annak távolságát a kirendeltség központjától.<br>
Ajánlatkérõ sem a részvételi felhívásban, sem a dokumentációban, sem az ajánlati felhívásban nem határozta meg a telephely fogalmát, illetve nem tett olyan kikötést, hogy csak az ajánlattevõk által csatolt cégkivonatban telephelyként megjelölt címet fogja elfogadni.<br>
Ajánlattevõk által kérdés a telephely fogalmával kapcsolatosan csak az ajánlatok bontásakor, azaz 2000. március 29-én merült fel.<br>
Kérelmezõ ekkor kifogásolta, hogy az Erforex Rt. által bejelentett címen csak magánlakás, iroda van, így az nem alkalmas telephelynek.<br>
Ajánlatkérõ közölte, hogy kétség esetén a helyszíneket ellenõrizni fogják.<br>
Ennek eleget téve ajánlatkérõ – 2000. április 21-i iratából megállapíthatóan – ellenõrizte az ERFOREX Rt. bérleti szerzõdéseiben foglaltakat, és a békéscsabai, valamint a gyulai bérleményeket a szerzõdés teljesítése szempontjából – az anyagok, eszközök tárolására – alkalmasnak fogadta el.<br>
Szintén a bontási jegyzõkönyvbõl megállapíthatóan a telephely vonatkozásában az alábbi kérdések merültek fel:<br>
– Mi a telephely jogi fogalma?<br>
– Cégbírósági bejegyzéssel kell igazolni a telephely(ek) meglétét, vagy elfogadja-e ajánlatkérõ a bérleti szerzõdést is?<br>
– Miért nem az alkalmasságot vizsgáló részvételi szakaszban történt meg az olyan szempontok vizsgálata, mint a referencia, a telephely távolsága, a kapacitás.<br>
Ezen kérdésekre ajánlatkérõ az alábbiakat válaszolta:<br>
– Az ajánlatkérõ levelében minden ajánlattevõvel közölte az értékelési szempontokat, közöttük a telephely távolságát is, 15-ös súlyszámmal. Eddig még nem kérdezte meg senki ennek értelmezését. "Egyébként telephely az, ami a szerzõdés teljesítésének elõsegítésére szolgál olyképpen, hogy ügyintézésre, eszközök, anyagok tárolására alkalmas területtel is rendelkezik.<br>
– A társasági törvény szerint cégbírósági bejegyzés nem szükséges a telephely bejelentéséhez. Ajánlatkérõ ezért elfogadja az egyéb dokumentumokkal (pl. bérleti szerzõdéssel) igazolt telephelyet. Ez viszont a pályáztatás idõszakában meglévõ állapotot kell hogy tükrözze. Vagyis a telephely létesítésére vonatkozó szándéknyilatkozat nem elég, mivel az ajánlatok összehasonlítását nem teszi lehetõvé."<br>
Ajánlattevõk az ajánlatkérõ által adott válaszokat elfogadták, újabb kérdéseket, észrevételeket nem tettek.<br>
A nyertes ERFOREX Rt. ajánlatában a vállalkozási keretszerzõdés szerint Békéscsaba, Gyula, Szeghalom, Kecskemét, Kiskunfélegyháza, Szabadszállás kirendeltségek szolgáltatási területet jelölte meg. Ajánlatához nyilatkozatot is csatolt, amelyben szolgáltatási területként Békéscsaba és Mezõkovácsháza kirendeltségeket – ehhez tartozóan Békéscsaba, Berzsenyi út 42. telephelyet – és Gyula kirendeltségi területén – erre vonatkozóan Gyula, Temesvár u. 22. telephelyet – jelölte meg. A telephelyekre vonatkozóan 2000. március 19-én kelt bérleti szerzõdéseket csatolt, amelyek rögzítik, hogy a bérlemény épületrészt és zárt szabad területet tartalmaz, továbbá, hogy a bérbevétel telephely mûködése céljából történt.<br>
Kérelmezõ a nyerteshez hasonlóan Békéscsabán jelölt meg telephelyet, amelyek távolsága a békéscsabai kirendeltségtõl számítottan 0 km. A gyulai kirendeltség kérelmezõ telephelyétõl 15 km-re, az ERFOREX Rt. telephelyétõl 0 km-re található. A Mezõkovácsházi Kirendeltség kérelmezõ telephelyétõl 47 km, az ERFOREX gyulai telephelyétõl 44 km távolságban fekszik.<br>
A Döntõbizottság megállapította, hogy ajánlatkérõ a telephely fogalmát nem a cégnyilvántartásról szóló 1997. évi CXLV. törvény 16. § (2) bekezdésében rögzítettek alapján állapította meg, és azt sem írta elõ, hogy csak az ajánlattevõ cégjegyzékében is szereplõ telephelyet fogad el, hanem a jelen beszerzés tárgyára vonatkozó szerzõdés teljesítésének elõsegítésére szolgáló telephely megjelölését kérte, természetesen az azt alátámasztó dokumentumokkal együtt.<br>
A Döntõbizottság álláspontja szerint "a telephely távolsága a kirendeltségek központjától" értékelési részszempont vonatkozásában is helyesen értékelte ajánlatkérõ az ajánlatokat részajánlatonként, külön-külön, a tíz kirendeltség központja szerint.<br>
Az ajánlattevõ telephelye és a kirendeltség központja közötti távolságra adható pontszámot a 0–9 ponthatárok között, arányossági képlettel számította ki ajánlatkérõ, amelynek eredményeként a békéscsabai kirendeltség részajánlatra kérelmezõ és az ERFOREX Rt. 9-9 pontot, a gyulai kirendeltség részajánlatra kérelmezõ 8,55, az ERFOREX Rt. 9 pontot, a mezõkovácsházi kirendeltség részajánlatra kérelmezõ 7,59, az ERFOREX Rt. 7,68 pontot kapott.<br>
Az ajánlatkérõ által ezen értékelési részszempontok vonatkozásában megállapított pontszámok helyesek voltak.<br>
A Döntõbizottság kizárólag a jogorvoslati kérelem keretei között vizsgálta az ajánlatkérõ érdemi döntését, a közbeszerzési eljárás során hozott egyéb döntések vizsgálatát mellõzte, különös tekintettel a kifejezett kérelemre.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a 88. § (1) bekezdés a) pontja alapján a megalapozatlan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 27.<br>
<br>
Dr. Kozmáné dr. Gocs Éva s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>