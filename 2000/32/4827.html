<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (4827)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.184/14/2000<br>
<br>
Tárgy: Mendikás Mérnöki Vállalkozás Kft. jogorvoslati kérelme a Hajdú Bihar Megyei Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mendikás Mérnöki Vállalkozás Kft. (3525 Miskolc, Kazinczy u. 28., a továbbiakban: kérelmezõ ) jogorvoslati kérelmét, amelyet az Útgazdálkodási és Koordinációs Igazgatóság (1024 Budapest, Fényes Elek u. 7–13.) megbízása alapján a Hajdú-Bihar Megyei Állami Közútkezelõ Kht. (4025 Debrecen, Barna u. 15., képviseli: dr. Horváth Éva ügyvéd, 4025 Debrecen, Barna u. 15., a továbbiakban: ajánlatkérõ) "a 4. számú fõút Hajdúszoboszló–Debrecen közötti négynyomúsítás elõzetes környezetvédelmi hatásvizsgálat (205,5–223,5 km között)" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ az Útgazdálkodási és Koordinációs Igazgatóság megbízása alapján részvételi felhívást tett közzé tárgyalásos eljárás lefolytatására a K. É. 12. számában, 2000. március 22-én, az alábbi beszerzési tárgyakra vonatkozóan: "a 4. számú fõút Hajdúszoboszló–Debrecen közötti négynyomúsítás elõzetes környezetvédelmi hatásvizsgálatára, a 471-es fõút Hajdúsámson tehermentesítõ (elkerülõ) elõzetes környezetvédelmi hatásvizsgálatára, a 4. számú fõút Debrecent elkerülõ szakasz és a Kishegyesi úti csomópont engedélyezési tervének elkészítésére, a 4. számú fõút Hajdúszoboszlót elkerülõ szakasz kiviteli tervére, és a 33. számú fõút Debrecen, Nyíl utcai szakasz korszerûsítési tervének készítése tárgyában.<br>
A részvételi felhívás 3. c) pontja szerint részajánlatot a közbeszerzési eljárásban lehetett tenni. A részajánlat tételének módját a részvételi felhívás 3. d) pontja határozta meg, mely szerint létesítményenként lehetett részajánlatot tenni.<br>
Ajánlatkérõ a tárgyalásos eljárás feltételeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontját határozta meg, mely szerint a tervezési dokumentáció készítése sokrétûsége miatt a feladat meghatározása nem lehetséges teljes egyértelmûséggel, ezért az ajánlatkérõ a tárgyalásos eljárást választja.<br>
A részvételi felhívás 4. pontja tartalmazta a teljesítés határidejét, a szerzõdés idõtartamát, amely a 4. számú fõút Hajdúszoboszló–Debrecen közötti négynyomúsítás elõzetes környezetvédelmi hatásvizsgálata tárgyában 2000. november 30. volt.<br>
Az ajánlatkérõ még az ajánlattételi idõszakban a beszerzés tárgyát olyképpen módosította, hogy a 471. számú fõút Hajdúsámson tehermentesítõ elkerülõ szakasz elõzetes környezetvédelmi hatásvizsgálatát törölte, arra ajánlatot az ajánlattevõktõl nem kért.<br>
Ajánlatkérõ dokumentációt is rendelkezésre bocsátott a közbeszerzési eljárásban az ajánlattevõknek, amely a tervezõi diszpozíciót tartalmazta. A tervezõi diszpozíció tartalmazta a feladat meghatározását, a tartalmi követelményeket, a beruházási adatszolgáltatást, az 1992-es forgalmi adatokat, az 1999-es aktualizált forgalmi adatokat, a Tónus Kft. 1993-ban készített engedélyezési tervét, kivonatot a kapcsolódó tervezés érintett szakaszaiból, valamint a 4. számú fõút Hajdúszoboszló–Debrecen közötti szakaszának a nyomvonal-kiépítési tervét.<br>
A 4. számú fõút Hajdúszoboszló–Debrecen közötti négynyomosítás környezetvédelmi hatásvizsgálata tárgyában kérelmezõn kívül ajánlatot nyújtott be az UVATERV Rt., a Közlekedéstudományi Intézet, a Tetthely Kft., RODEN Mérnöki Iroda Kft., valamint a Molnár Bt.<br>
A részvételi felhívásban elõírt részvételi jelentkezési határidõig benyújtott jelentkezéseket az ajánlatkérõ megvizsgálta pénzügyi, gazdasági és mûszaki alkalmasság szempontjából, majd a Molnár Bt. kivételével az érintett jelentkezõket ajánlattételre hívta fel.<br>
A közbeszerzési eljárásban 2000. április 27-én helyszíni konzultációt is tartott az ajánlatkérõ, ahol ajánlattevõk kérdéseket intézhettek a dokumentációval, illetve a felhívással összefüggésben. A környezetvédelmi hatásvizsgálattal kapcsolatban egy kérdés hangzott el a konzultáción, amely arra irányult, hogy az ajánlatkérõ részérõl milyen személyekkel kell egyeztetni. További kérdés a hatásvizsgálattal és a dokumentáció, a felhívás elõírásaival kapcsolatosan nem hangzott el.<br>
Részvételi felhívásban az ajánlatkérõ meghatározta az elsõ tárgyalás idõpontját is, a közbeszerzési eljárás tárgyalásos formájában további tárgyalásra nem került sor, hanem az elsõ tárgyalást követõen kellett az ajánlattevõknek lezárt borítékban utolsó árajánlataikat megtenniük. Az ajánlatkérõ által létrehozott szakértõi bizottság az utolsó árajánlat megtétele után elkészítette szakvéleményét az eljárás nyertesének kiválasztása körében, és javasolta, hogy az UVATERV Rt. ajánlatát hirdesse ki nyertesnek a döntéshozó személy, azaz a kht. ügyvezetõ igazgatója.<br>
Ajánlatkérõ eljárást lezáró döntése értelmében a Hajdúszoboszló–Debrecen közötti elõzetes környezetvédelmi hatásvizsgálat beszerzési tárgya keretében az eljárás nyertese az UVATERV Rt. lett bruttó 1 680 000 Ft összegû árajánlatával.<br>
Az eredményhirdetésrõl készült értesítést 2000. május 12-én küldte meg levél útján az érdekelt ajánlattevõknek az ajánlatkérõ.<br>
Kérelmezõ jogorvoslati kérelmét 2000. május 18-án nyújtotta be a Döntõbizottsághoz, amelyben kérte a Döntõbizottság ideiglenes intézkedését, a még meg nem kötött szerzõdés megtiltását, továbbá kérte, hogy a Döntõbizottság állapítsa meg a jogsértés megtörténtét, és semmisítse meg az ajánlatkérõ eljárást lezáró döntését.<br>
Kötelezze az ajánlatkérõt a Kbt. szabályainak megfelelõ eljárásra, és az eljárási díj, valamint a jogorvoslati költségek viselésére. Amennyiben a szerzõdés megkötése megtörtént, úgy bírság kiszabását indítványozza az ajánlatkérõvel szemben. Álláspontja szerint a lefolytatott tárgyalásos eljárásban ajánlatkérõ megsértette a Kbt. 24. § (1)–(2) bekezdésében elõírt verseny tisztasága, valamint az esélyegyenlõség követelményét azáltal, hogy a tervezõi diszpozícióban egy 1993–1994-ben elkészült korábbi környezetvédelmi hatástanulmány tényét elhallgatta, azt nem közölte, mint olyan információt, amely kihatással lehet a hatásvizsgálat ajánlati árára. Elõadta továbbá, hogy e hatástanulmány alapján az illetékes Környezetvédelmi Felügyelõség környezetvédelmi engedélyt is kiadott az ajánlatkérõnek, és ez az engedély még – tudomása szerint – jelenleg is hatályban van. Errõl 2000. május 3-án szerzett tudomást az illetékes Környezetvédelmi Felügyelõségtõl.<br>
Álláspontja szerint amennyiben ezen információval az ajánlat készítésének idõszakában rendelkezett volna, sokkal kedvezõbb ajánlati árat tudott volna a tárgyalásos eljárás során megajánlani. Ajánlati ára bruttó 4 345 000 Ft volt. Megítélése szerint a jóval alacsonyabb összegû ajánlatot tevõk tudomással bírhattak a korábbi hatásvizsgálat és engedély létérõl, illetve az sem kizárt, hogy azt valamelyikük készítette.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ 2000. május 26-án benyújtott érdemi ellenkérelmében a jogorvoslati kérelem alaptalanság miatti elutasítását kérte. Egyben értesítette a Döntõbizottságot arról, hogy a tervezõi szerzõdést még nem kötötte meg a nyertes ajánlattevõvel, és ennek a megkötését a Közbeszerzési Döntõbizottság döntéséig felfüggeszti.<br>
Ajánlatkérõ álláspontja szerint a tervezõi diszpozícióban megfogalmazták mindazon tartalmi követelményeket és beruházói adatszolgáltatásokat, amelyek a beszerzés tárgyával kapcsolatosan az elõzetes hatásvizsgálat elkészítéséhez felhasználhatók voltak. Elismerte, hogy 1994–1995-ben valóban készült környezetvédelmi hatásvizsgálat, és az 1996. március 12-i keltezéssel környezetvédelmi engedélyt is kapott, de azt alábbi okokból nem jelölték meg mint beruházói adatszolgáltatást.<br>
A környezetvédelmi engedélyt a 210+000–217+179 km közötti szakaszra kapta, a jelen beszerzés tárgya pedig a 205,5-223,5 km-szelvények közötti szakaszra vonatkozik,<br>
– a korábbi vizsgálathoz képest alapvetõen megváltoztak a peremfeltételek, így a nyomvonal eleje Hajdúszoboszló vége Debrecen belterületén halad, az út mentén újabb nagy volumenû kereskedelmi és ipari létesítmények jöttek létre, átalakultak a birtokviszonyok és következésképpen változott az agrártermelési struktúra, valamint az élõvilág összetétele és mozgása, megváltozott a forgalom összetétele és nagyságrendje, környezeti terhelési színvonala,<br>
– új jogszabályok vonatkoznak az azóta kijelölt, illetve kijelölés alatt álló felszín alatti vízbázis védelmére.<br>
Alapvetõ változást jelentett továbbá a 4. számú fõút Hajdúszoboszlót és Debrecent elkerülõ szakaszainak a 2000-ben induló építése és késõbbi üzemeltetése.<br>
Elõadta továbbá, hogy az 1996. március 12-én kiadott környezetvédelmi engedély érvényességi ideje lejárt, az engedély érvénytelen a beruházás 3 éven belüli megkezdésének elmaradása miatt. Álláspontja szerint az elõbb említett okok alapján, függetlenül attól, hogy készült-e korábban hatásvizsgálat, tudott-e róla az ajánlattevõ, vagy nem új peremfeltételekkel, teljesen új, mindenre kiterjedõ felderítés, vizsgálat és értékelés szükséges a terv jó színvonalú elkészítéséhez.<br>
Elõadta továbbá, hogy a megtartott konzultáción ilyen irányú kérdést egyetlen ajánlattevõ képviselõje sem tett fel, holott erre lehetõségük lett volna. Továbbá jelentõsen befolyásolja az új környezetvédelmi hatásvizsgálat elkészítését, hogy a megépítendõ út mellett mind a magyar állam, mind az ajánlatkérõ kezelésében, illetve tulajdonában olyan területek vannak, amelyeknek kisajátítása jelentõsen növelné a költségeket, ezért szükséges, hogy minél kevesebb idegen tulajdonban lévõ terület igénybevétele váljon szükségessé. A tervezõi feladat kiírásában a felkért ajánlatadók közül senki sem mûködött közre. Valamennyi meghívott ajánlattevõnek azonos információkat biztosított a tárgyalásos eljárás keretében az ajánlatkérõ.<br>
Az egyéb érdekelt ajánlattevõk benyújtott észrevételükben korrektnek tartották az ajánlatkérõ eljárását, és a tárgyalásos eljárás során álláspontjuk szerint a Kbt. elõírásait betartotta.<br>
A Döntõbizottság a beszerzett iratok alapján és a tárgyaláson elhangzottakra figyelemmel megállapította, hogy a jogorvoslati kérelem alaptalan.<br>
Ajánlatkérõ a tervezõi diszpozícióban, amely az ajánlattételnek a formai és tartalmi követelményeit tartalmazta, meghatározta: a környezetvédelmi hatástanulmánynak a 4. számú fõút mely szelvények közötti szakaszára vonatkozóan kell elkészülnie. Leírta a feladatokat, azok tartalmi követelményeit, a diszpozíció 4. pontjában a beruházói adatszolgáltatásokat közölte, mely az 1992-es forgalmi adatokból, az 1999-es aktualizált forgalmi adatokból, a Tónus Kft. 1993-ban készült engedélyezési tervébõl, valamint kivonat a kapcsolódó tervek érintett szakaszaiból álltak. Meghatározásra került az 5. pontban a tervezõ feladata, a 6. pontban az ajánlatkészítés és beadási idõpontja, 7. pontban az ajánlatok bontásának az idõpontja, 8. pontban pedig az értékelés és az eredményközlés módja.<br>
A 86/1993. (VI. 4.) Kormányrendelet értelmében az elõzetes, majd a végleges környezetvédelmi hatástanulmányt kellett elkészíteni 1994-, illetve 1995-ben. Ezt a hatástanulmányt akkor az UVATERV Rt. készítette el. Idõközben a 152/1995. (XII. 12.) Kormányrendelet hatályon kívül helyezte az 1986/1993. (VI. 4.) Kormányrendeletet, és az új kormányrendelet alapján azért vált szükségessé új környezetvédelmi hatástanulmány elkészítése, mivel a 4. számú fõút nyomvonalát a Túra Kft. tervei alapján megváltoztatták. A nyomvonal-változtatás azt jelentette, hogy a 4. számú fõút északról fogja elkerülni Debrecent, ezért szükséges volt az új nyomvonal áttervezése, illetve kiépítése. Mivel a nyomvonal áttervezésére, illetve irányának a megváltozására terv készült, ezért szükséges volt, hogy új hatástanulmányt is kell készíteni. Ennek elkészítését közbeszerzési eljárás keretében kell kérni az ajánlattevõktõl. Ugyancsak hozzájárult az új hatástanulmány-kéréshez az, hogy idõközben megváltoztak azok a környezeti tényezõk, amelyek a korábban, 1994-ben elkészült környezeti hatástanulmány alapját képezték. Változott az út két oldalán lévõ területek beépítettsége, a birtokviszonyok és az agrártermelési struktúra, az élõvilág összetétele és mozgása. Mivel a feladat nagysága nem változott, és mivel új peremfeltételekkel, teljesen új, mindenre kiterjedõ felderítés, felmérés, vizsgálat és értékelés szükséges a környezetvédelmi hatástanulmány tervszintû megvalósításához, ezért mindenképpen szükséges volt, hogy az ajánlattevõk a tárgyalásos eljárás keretében új hatástanulmányt készítsenek. Tehát az, hogy korábban készült egy hatástanulmány, nem befolyásolta a közbeszerzési eljárás menetében az ajánlatkérõ által megadott információk körét, az ajánlatadás módját, illetve az ajánlati árakat, amelyek esetlegesen kérelmezõ tervezõi árajánlatát kedvezõbbé tehették volna.<br>
A Döntõbizottság ugyancsak megállapította azt, hogy azok a feltételek és körülmények, amelyek korábban, az 1994-ben elkészült hatástanulmány alapját is képezték, olyan mértékben megváltoztak, hogy ezáltal mindenképpen szükségessé vált egy új környezeti hatástanulmány elkészítése az ajánlatkérõ részére.<br>
A Döntõbizottság azt is megállapította, hogy a Tiszántúli Környezetvédelmi Fõfelügyelõség által a korábbi hatástanulmányra figyelemmel 1996. március 12-én kelt Ht 30/22/1996. számú környezetvédelmi engedély érvényességének vagy érvénytelenségének a jelen beszerzési eljárásban nincs relevanciája, mivel az új környezetvédelmi hatástanulmány következtében az ajánlatkérõnek újból környezetvédelmi engedélyt kell az illetékes Környezetvédelmi Fõfelügyelõségtõl megkérnie. Az új környezeti hatástanulmány lehet alapja az új környezetvédelmi engedély kiadásának.<br>
A Döntõbizottság összességében tehát arra az álláspontra helyezkedett a fentiekre figyelemmel, hogy az ajánlatkérõ a tárgyalásos eljárás keretében a tervezõi diszpozícióban nem szerepeltette az 1994-ben elkészült korábbi környezetvédelmi hatástanulmányt, nem jelentett az ajánlattétel, illetve az ajánlattevõk szempontjából olyan joghátrányt, amely esetlegesen a Kbt. versenytisztaságának, esélyegyenlõségének az elvét sértette volna. Ugyancsak megállapította a Döntõbizottság, hogy valamennyi ajánlattevõ azonos információ birtokában volt az ajánlattételi idõszakban, az ajánlatkérõ egyetlen ajánlattevõ részére sem nyújtott bármilyen külön információt, vagy adatszolgáltatással kapcsolatosan kedvezményeket, és valamennyi ajánlattevõnek egységesen biztosította a rendelkezésére álló tervekbe való betekintést.<br>
Erre figyelemmel a Döntõbizottság nem látta megalapozottnak a kérelmezõ jogorvoslati kérelmét, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés h) pontja alapján mint alaptalant elutasította.<br>
A jogorvoslati eljárásban felmerült költségek viselésérõl a rendelkezõ rész szerint döntött, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 28.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>