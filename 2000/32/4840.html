<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (4840)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.169/35/2000<br>
Tárgy: Ivanov és Társa Kft. és a Körút Oktató és Szolgáltató Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Ivanov és Társa Gépjármûvezetõ Kft. (1062 Budapest, Lehel út 1., képviseli dr. Schmidt János ügyvéd, 1034 Budapest, Bécsi út 163., a továbbiakban: I. rendû kérelmezõ), a Körút Oktató és Szolgáltató Kft. (1211 Budapest, Bajáki F. u. 1–3., a továbbiakban II. rendû kérelmezõ) jogorvoslati kérelmét, amelyet a Honvédelmi Minisztérium Beszerzési Hivatala (1475 Budapest, Salgótarjáni út 18. Pf. 163, képviseli dr. Mezeiné dr. Nyitrai Beáta ügyvéd, 1054 Budapest, Steindl Imre út 9. fszt. 2., a továbbiakban ajánlatkérõ), "C, B+C, B+C1 kategóriákban hadkötelesek honvédelmi gépjármû-vezetôi szakelôképzésének végrehajtása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 13. számában, 2000. március 29-én tette közzé ajánlati felhívását, az egész ország területére vonatkozóan a "C, B+C, B+C1 kategóriákban hadkötelesek honvédelmi gépjármû-vezetôi szakelôképzésének végrehajtása" tárgyú közbeszerzési eljárás lefolytatására.<br>
Ajánlatkérõ az ajánlati felhívás 3. a) pontjában meghatározta a képzési helyek területi megoszlását a fõvárosra és a 19 megyére, területegységenként megadta az évente kiképzendõk létszámát 100–300 fõ között, összesen 3000 fõben.<br>
Ajánlatkérõ a létszám kategóriánkénti megoszlását a következõk szerint jelölte meg az ajánlati felhívásában.<br>
– C kategória beiskolázandó létszám 40%-a,<br>
– B+C kategória a beiskolázandó létszám 40%-a,<br>
– B+C1 kategória a beiskolázandó létszám 20%-a.<br>
Ajánlatkérõ az ajánlati felhívásában elõírta továbbá képzési körzetenként a minimális képzési helyszínek számát is. Az ajánlatban ezek befogadóképességét is meg kellett adni.<br>
Az ajánlati felhívás 3. d) pontja szerint részajánlatot képzési körzetekre, tehát a teljes megyére, Budapest fõvárosra, a beiskolázandó létszám egészére lehetett tenni.<br>
Ajánlatkérõ a teljesítés határidejét, azaz a szerzõdés idõtartamát 2002. december 15-ében jelölte meg az ajánlati felhívás 4. pontja szerint.<br>
Az ajánlati felhívás a pénzügyi ellenszolgáltatás teljesítésének feltételeként elõírta, hogy elõleget az ajánlatkérõ nem fizet. A szerzõdésben rögzített költségeket csak a vezetõi engedélyt megszerzett sorkötelesek létszáma szerint téríti meg. Ezért, mivel a sorkötelesek tandíjat nem fizetnek, az ajánlattevõnek olyan pénzügyi forrással kell rendelkeznie, amely a képzés költségeit biztosítja. Az ajánlati felhívás elõírta továbbá az ajánlattevô pénzügyi, gazdasági és mûszaki alkalmasságának igazolására kért adatokat és tényeket, valamint a felhívás 11. b) pontja a szerzõdés teljesítésére alkalmatlanná minõsítésének szempontját is meghatározta.<br>
Ajánlatkérõ az ajánlati felhívásban elõírta, hogy az elbírálás szempontjául a legalacsonyabb összegû ellenszolgáltatást részesíti elõnyben. Az ajánlati felhívás 16. pontja részletezte az érvénytelenségi okok között, annak 3. francia bekezdése utolsó mondatában, hogy nyilatkozatot kell tenni az ajánlatban arról is, hogy a jármûvezetõ-képzésben nincs az ajánlattevõ ellen folyamatban levõ eljárás.<br>
Ajánlatkérõ dokumentációt is bocsátott az ajánlattevõk rendelkezésére, melyben meghatározta az ajánlattétel tartalmi és formai követelményeit, továbbá a dokumentáció tartalmazott egy szerzõdéstervezetet, amely konkrétan és részletesen elõírta a szerzõdési feltételeket. A dokumentáció 4.1. pontja sorolta fel az ajánlattevõ által csatolandó nyilatkozatokat, így azok között a 4.1.5. pont írta elõ a jármûvezetõ-képzéssel kapcsolatos folyamatban levõ eljárásra vonatkozó nemleges tartalmú nyilatkozattételt is.<br>
Az ajánlati felhívás szerint az ajánlattételi és az ajánlatok bontási határideje 2000. május 9-én volt, ahol az I. és II. rendû kérelmezôn kívül a következô ajánlattevõk nyújtottak be ajánlatot:<br>
Sansz–90 Gépjármûvezetõ-képzõ Kkt., Volán Oktató és Szervezõ Gépjármûvezetõ Kft., B+T Autós Kft., Ritmo Kft., Viktória Autósiskola Kft., Kiskun-Next Szolgáltató Kft., Index Kft., Turbó Gépjármûvezetõ-képzõ Kft., V. Sebesség Kft., Dinamika Kft., Békés Megyei Defenzív Kft., Technikai Gépjármûvezetõ-képzõ Kft., Mobilitás Kft., Bilux Autósiskola, Autópest Kft., D-Mobil 96 Autósiskola Kft., Hajdú-Bihar Megyei Gépjármûvezetõ-képzõ Kft., Rutin B.-A.-Z Megyei Gépjármûvezetõ-képzõ Kft., Partner-T Kft., Didaktika Jármûvezetõ-képzõ Kft.<br>
Ajánlatkérõ az ajánlattételi határidõben az ajánlatokat felbontotta, azok alkalmassága és az érvényesség, illetve az érvénytelenség körében az ajánlatok értékelésének szakaszában kívánt dönteni. Ajánlatkérõ 2000. június 8-án az ajánlatok elbírálásának határidejét az 1999. évi LX. törvénnyel módosított, a közbeszerzésekrõl szól 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (2) bekezdése alapján 30 nappal meghosszabbította, ennek megfelelõen az eredményhirdetés új idõpontját legkésõbb 2000. július 10-ében határozta meg.<br>
I. és II. rendû kérelmezõ a Döntõbizottsághoz benyújtott jogorvoslati kérelmében elõadta, hogy az ajánlatok bontása idõpontjában szerzett tudomást arról, hogy a Kulturált Közlekedésért Alapítvány (Budapest XIII., Dagály u. 11/A) többségi tulajdonában álló ajánlattevõ kft.-k is benyújtottak ajánlatot. A Kulturált Közlekedésért Alapítvány alapító okirata szerint a 9 fõs kuratóriumból 4 fõt a Honvéd Vezérkar delegál, tehát ugyanaz a szervezet, aki a közbeszerzési eljárásban a megrendelõ, azaz az ajánlatkérõ és az ajánlattevõ ugyanazon szervezet tagja. Álláspontjuk szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2), (4) és (5) bekezdése sérül azáltal, hogy az ajánlatkérõ nevében eljáró gazdálkodó szervezetben a Honvéd Vezérkar által delegált kuratóriumi tagok, illetve a Kulturált Közlekedésért Alapítvány többségi tulajdonában álló ajánlattevõk vesznek részt a közbeszerzési eljárásban. Az egész közbeszerzési eljárásban álláspontjuk szerint nem biztosítható a pártatlan semleges eljárás lebonyolítása, illetve az esetleges döntés meghozatala. Kérelmezõk álláspontja szerint az alapítvány kuratóriuma, illetve az abban tagként részt vevõ vezetõ tisztségviselõk, illetve az ajánlattevõ kft. társaságok tulajdoni részesedéssel rendelkezõ alapítvány vonatkozásában összeférhetetlenség áll fenn a jelen közbeszerzési eljárásban.<br>
II. rendû kérelmezõ sérelmezte továbbá azt, hogy olyan ajánlattevõ is – így pl. az Autópest Kft. – tett ajánlatot a közbeszerzési eljárásban, aki ellen tudomása szerint a Ceglédi Városi Rendôrkapitányság nyomozati eljárást folytat a beszerzés tárgyával kapcsolatosan korábbi közbeszerzési eljárás lefolytatásából eredõ szerzõdéses kötelezettségének megsértése miatt.<br>
II. rendû kérelmezõ ugyancsak sérelmezte, hogy az Autópest Kft. több megyére vonatkozóan alvállalkozójával bevonva tett ajánlatot, holott ezt az ajánlati felhívás nem tette, illetve teszi lehetõvé. A kérelmezõk kérték a Döntõbizottságtól, hogy vizsgálja meg a közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontjában és az (5) bekezdésében foglaltak szerint, fennáll-e összeférhetetlenség az ajánlatkérõ eljárásában az alapítványi kuratóriumi tagok vonatkozásában is, és amennyiben ezt megállapítja, akkor kéri a Kbt. szabályainak megfelelõ eljárásra utasítani az ajánlatkérõt. Továbbá amennyiben az összeférhetetlenség megállapítható a Kbt. 31. § (5) bekezdése körében is, azokat a gépjármûvezetõ-társaságokat, kft.-ket, ahol az alapítvány többségi tulajdonnal rendelkezik, a Döntõbizottság, illetve az ajánlatkérõ zárja ki a közbeszerzési eljárás további menetébõl. Ugyancsak kérte annak megállapítását, hogy a Döntõbizottság kötelezze ajánlatkérõt arra, hogy a közbeszerzési eljárásban részt vevõ személyekre vonatkozóan is vizsgálja felül az összeférhetetlenséggel kapcsolatos Kbt.-elõírásokat, és amennyiben azok fennállnak, hozza meg megfelelõ döntését, illetve az összeférhetetlen személyek tekintetében a Kbt. szabályainak megfelelõ eljárásra való utasítására kötelezze ajánlatkérõt. Ideiglenes intézkedésként indítványozták a közbeszerzési eljárás felfüggesztését. A jogsértés idõpontját 2000. május 9. napjában jelölték meg, amikor is az ajánlatok bontásakor jutott a tudomásukra, hogy mely ajánlattevõk nyújtottak be egyrészt ajánlatot a közbeszerzési eljárásban, másrészt, hogy ezen ajánlattevõknél a Kulturált Közlekedésért Alapítvány a cégnyilvántartásból hitelt érdemlõen megállapíthatóan többségi tulajdonnal rendelkezik a kft.-k törzstõkéjében.<br>
A Döntõbizottság a jogorvoslati eljárásban ideiglenes intézkedést nem alkalmazott, mert álláspontja szerint annak törvényi feltételei nem álltak fenn. Ajánlatkérõ érdemi ellenkérelmében a jogorvoslati kérelmek alaptalanság miatti elutasítását kérte. Az elkésettségre vonatkozó kérelmétõl a tárgyaláson elállt. Egyrészt hivatkozott arra, hogy a Közbeszerzési Döntõbizottság hasonló tárgyú ügyben korábbi jogorvoslati eljárásban már érdemben döntött, megvizsgálta az ajánlati felhívás és a dokumentáció feltételeit, így ugyanabból a tényalapból származóan újabb eljárást kérelmezõk nem indíthatnak a Döntõbizottságnál. Kérte ezen általános jogelv alkalmazását a jogorvoslati eljárásban, másrészt alaptalanságra hivatkozott, amelynek körében elõadta, hogy az ajánlatkérõ az önálló jogi személységgel rendelkezõ Honvédelmi Minisztérium Beszerzési Hivatala, a Honvédelmi Minisztérium és a Honvéd Vezérkar közbeszerzési eljárásban ajánlatkérõi vagy egyéb érdekelt gazdálkodó szervezetként nem jelent meg. Ugyancsak elõadta, hogy a közbeszerzési eljárásban az értékelõbizottságból delegált 1 fõ az a Honvédelmi Fõcsoport Fõnökség tagja, aki nem tagja a kuratóriumnak. A többi delegált tag összeférhetetlenségi nyilatkozatot tett a közbeszerzési eljárásban.<br>
Az ajánlatkérõ a közbeszerzési eljárást önállóan bonyolítja le, az alapítvány mûködésével és az alapítvánnyal semmilyen kapcsolatban nem áll, és nem kíséri figyelemmel. Az alapítványt 1990-ben hozták létre, amikor a közbeszerzési törvény hatályba sem lépett. Az ajánlati felhívásban lehetõvé tette a közös ajánlat tételének a lehetõségét, illetve nem szûkítette le annak meghatározására, hogy kik lehetnek közös ajánlattevõk. Továbbá elõadta, hogy amennyiben valamely ajánlat megfelel az ajánlati felhívásban és a dokumentációban foglaltaknak, s a nyilatkozatok tekintetében is annak valóságtartalmát – minden esetben, nem csak a jelen közbeszerzési eljárásban – vizsgálta, és vizsgálni fogja a dokumentációban elõírt követelményekre kiterjedõen az ajánlatokat és a nyilatkozatokat.<br>
Az Autópest Kft. nemleges tartalmú nyilatkozatot tett a közbeszerzési eljárásban, egyébként is a dokumentáció 4.5.1. pontjára vonatkozó nyilatkozat nem egy esetleges büntetõeljárásra, hanem a Közlekedési Fõfelügyelet hatósági engedélyezési eljárása körében esetlegesen elkövetett és ott folyamatban levõ hatósági eljárásra figyelemmel kérte be az ajánlattevõk nyilatkozatát. Ez utóbbiak alátámasztására a Döntõbizottság rendelkezésre bocsátotta a Közlekedési Fõfelügyelet hivatalos nyilatkozatát, figyelemmel a 20/1992. (VII. 21.) KHT rendeletben foglalt közúti jármûvezetõk képzésérõl, vizsgáztatásáról, szakképzésérôl és annak hatósági eljárásáról szóló rendeletre.<br>
Az egyéb érdekeltek közül az Autópest Kft. érdemi észrevételében úgy nyilatkozott, hogy Tolna és Baranya megyében, mint közös ajánlattevõk a képzés pénzügyi finanszírozását biztosítja, tovább nincs tudomása a kft. ellen folyó nyomozati eljárásról. Kérte, hogy a Döntõbizottság bírság terhe mellett szólítsa fel II. rendû kérelmezõt a tudomása alapját képezõ bizonyítékok elõterjesztésére.<br>
Az V. Sebesség Kft. érdemi észrevételt tett I. és II. rendû kérelmezõnek a Kulturált Közlekedésért Alapítvány vonatkozó összeférhetetlenségi állítására. Álláspontja szerint az alapítvány 9 tagú kuratóriuma nem tulajdonosi jogokat gyakorló vagyonkezelõ szervezet, hanem az alapító okirat szerint a közlekedésre vonatkozó nevelési cél végrehajtását felügyelõ ellenõrzõ bizottság. Továbbá az alapítvány ajánlattevõ sem lehet a közbeszerzési eljárásban, mivel nem felel meg annak a hatósági engedélyezési eljárásnak mind a technikai, mind a személyi, mind a tárgyi feltételek vonatkozásában, melyet az ajánlatkérõ az ajánlati felhívásában, illetve a dokumentációban elõírt.<br>
A Békés Megyei Defenzív Kft. és Rutin B.-A.-Z Megyei Kft. észrevételében úgy nyilatkozott, hogy önálló jogi személyiséggel rendelkezõ társaságok ajánlattétel szempontjából jogilag függetlenek a többségi tulajdonostól. A közbeszerzési eljárás többi ajánlattevõje egyhangúan a kérelmek elutasítását kérték alkalmatlanság miatt.<br>
A Döntõbizottság a beszerzett iratok alapján és a tárgyaláson elhangzottakra tekintettel megállapította, hogy I. és II. rendû kérelmezõ jogorvoslati kérelme alaptalan.<br>
Az ajánlatkérõ nevében eljáró személlyel kapcsolatos szabályokat a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a tartalmazza. A 31. § (2) bekezdése szerint az eljárás elõkészítésében a felhívás, illetve a dokumentáció elõkészítése során, vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, amely a<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll,<br>
b) az érdekelt gazdálkodó szervezet vezetõ tisztségviselõje,<br>
c) az érdekelt gazdálkodó szervezetben tulajdonosi részesedéssel rendelkezik<br>
d) az a)–c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdése szerint nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodó szervezet, illetve az eljárásba bevonni kívánt szervezettel vagy személlyel a (2) bekezdés a)–d) pontja szerinti viszonyban álló érdekelt gazdálkodó szervezet írásban nyilatkozik, hogy az eljárásban nem vesz részt ajánlattevõként vagy alvállalkozóként. Ugyanezen törvényhely (5) bekezdése szerint, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A Döntõbizottságnak elsõdlegesen abban a kérdésben kellett állást foglalnia, hogy az ajánlatkérõ a közbeszerzési eljárásban – figyelemmel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontjára és (5) bekezdésére – a Kulturált Közlekedésért Alapítvány, illetve az alapítvány kuratóriumi tagsága által delegált személyek bármilyen módon részt vesznek-e közbeszerzési eljárásban az ajánlatkérõ oldalán, vagy az ajánlatkérõ által bevont egyéb érdekelt gazdálkodó szervezet státusában, illetve amennyiben nem, azon szervezetek által delegált személyek bármilyen módon tudják-e befolyásolni az ajánlatkérõ által létrehozott értékelõbizottság munkáját, illetve az értékelõbizottságon keresztül a döntéshozó személy érdemi döntését. Ugyancsak állást kellett foglalni abban, hogy amennyiben az ajánlatkérõ oldalán nem állapítható meg összeférhetetlenség, akkor a közbeszerzési eljárásban az ajánlatevõi, illetve az alvállalkozói oldalon az alapítvány bármilyen módon a tulajdonosi jogából eredõen összeférhetetlensége fennáll-e azon szervezeteknek, akik közbeszerzési eljárásban részt vesznek mint ajánlattevõk, vagy esetlegesen alvállalkozók.<br>
A K. É.-ben megjelent ajánlati felhívásban az ajánlatkérõként megjelölt szervezet a Honvédelmi Minisztérium Beszerzési Hivatala volt.<br>
A közbeszerzési eljárásban a rendelkezésre bocsátott dokumentáció 2. oldalán a megbízóként megjelölt szervezet a Honvéd Vezérkar Humán Fõcsoportfõnöksége van megjelölve. A dokumentációból, illetve annak részét képezô szerzôdéstervezetbôl is megállapítható, hogy az ajánlatkérô nevében eljáró szervezet, illetve szerzõdéskötõ szervezet a Honvédelmi Minisztérium Beszerzési Hivatala mint megrendelõ, illetve a Honvéd Vezérkar Humán Fõcsoportfõnöksége mint megbízó és költségviselõ is fel van tüntetve, mint a szerzõdés alanya. A közbeszerzési eljárás elõkészítésére és lefolytatására az ajánlatkérõ bizottságot jelölt ki, a bizottság elnökét, helyettesét és titkárát a Honvédelmi Minisztérium Beszerzési Hivatala Beszerzési Osztálya delegálta. A bizottsági tagokat a Honvédelmi Minisztérium Beszerzési Hivatala, a Honvéd Vezérkar Humán Fõcsoportfõnöksége, a Közlekedési Fõfelügyelet, a Magyar Honvédség PCGTSZF-ség szerve, a területileg illetékes megyei és fõvárosi hadkiegészítési és területvédelmi parancsnokságok delegálták.<br>
A közbeszerzési eljárásban a bizottság tagjai összeférhetetlenségi nyilatkozatot tettek, az eljárásban az eljárást lezáró döntést hozó személy pedig a Magyar Honvédelmi Minisztérium vezetõje.<br>
A Döntõbizottság által bekért iratok alapján a 9 fõs kuratóriumi tagok személyérõl megállapította, hogy abból 1 fõt a HVK Honvéd Fõcsoportfõnökség delegált, de a delegált személy nem azonos a jelen közbeszerzési eljárásban ugyanezen szervezeti egység által delegált személlyel, aki az értékelõbizottság tagja, sõt beosztása, illetve állománycsoportja sem azonos a kuratóriumi tag delegált szervének állománycsoportjával.<br>
A Döntõbizottság megállapította, hogy a Kulturált Közlekedésért Alapítvány mint jogi személy a közbeszerzési eljárás elõkészítésében, annak lefolytatásában, mint érdekelt gazdálkodó szervezet az ajánlatkérõ oldalán vagy az ajánlatkérõ nevében nem vett részt.<br>
Ugyancsak megállapításra került az, hogy az alapítvány kuratóriumi tagjai mint vezetõ tisztségviselõk, a közbeszerzési eljárásban az ajánlatkérõ nevében eljáró értékelõbizottsági tagok között nem szerepelt, az eljárást lezáró döntést meghozó személy nem kuratóriumi tag, az alapítvány mint önálló ajánlattevõ a közbeszerzési eljárásban, illetve bármely ajánlattevõ alvállalkozójaként nem lépett fel. Az alapítvány többségi tulajdoni részesedéssel rendelkezik az alábbi, ajánlatot tett ajánlattevõ társaságokban: Autópest Kft., V Sebesség Kft., Technika Kft., Bilux Kft., Partner Kft., Index Kft., Kiskun Kft., Békés Megyei Defenzív Kft., Dinamika Kft., Viktória Autósiskola Kft., Didaktika Kft., Hajdú Kft., Turbó Gépjármûvezetõ-képzõ Kft., T Mobil 96 Kft., Mobilitas Kft., Ritmo Kft. és Rutin Kft.<br>
Az alapítvány célja a hazai közúti közlekedés kultúrájának és biztonságának fejlesztése érdekében gépjármûvezetõ-képzés. Az alapítványi célok megvalósításának pártatlan felügyeletére jön létre a 9 tagú kuratórium. Az alapító okiratból az is megállapítható – annak mellékletébõl –, hogy az alapítvány több megyében korábban MHSZ tulajdonú társasági vagyon szétosztásából eredõen ingatlanokkal és ingóságokkal vesz részt az elõbb felsorolt kft.-k társasági formájában. Az alapítvány önmagában nem felel meg azon személyi, technikai, tárgyi követelményeknek, melyet az ajánlatkérõ az ajánlati felhívásban és a dokumentációban elõírt, önálló ajánlattevõként nem lépett föl, sõt az elõbb felsorolt ajánlattevõk, de más ajánlattevõk alvállalkozóként sem jelölték meg az ajánlatukban. Ezt meg sem tehették volna, mivel az alapítvány nem felel meg a gépjármûvezetõ-képzés vonatkozásában elõírásokat tartalmazó, többször módosított 20/1992. (VII. 21.) KHVM rendeletben foglalt jogszabályi követelményeknek.<br>
Összességében tehát a Döntõbizottság álláspontja szerint a Kulturált Közlekedésért Alapítvány a közbeszerzési eljárásban sem ajánlatkérõként, sem ajánlattevõként, sem alvállalkozóként, sem érdekelt gazdálkodó szervezetként nem lépett föl. Ha érdekelt gazdálkodó szervezetként nem lépett föl, akkor annak vezetõ tisztségviselõje nem befolyásolhatja bármilyen formában az ajánlatkérõ értékelési és döntési mechanizmusát a közbeszerzési eljárásban.<br>
A Döntõbizottság megállapította, hogy a Honvéd Vezérkar Humánpolitikai Fõcsoportfõnöksége által a közbeszerzési eljárás értékelõbizottságába delegált tag nem tagja az alapítvány kuratóriumának, semmilyen formában nem vesz részt az alapítvány mûködésében és munkájában. Erre figyelemmel a közbeszerzési eljárásban az eljárás megindulásakor nem állt fenn összeférhetetlenség sem az ajánlatkérõ, sem az ajánlattevõk oldalán, az jelenlegi szakaszában sem áll fenn, valamint az alapítvány ajánlattevõként, illetve alvállalkozóként sem tud fellépni a közbeszerzési eljárásban, mivel nem alkalmas a beszerzés tárgyának és mennyiségének a többször módosított 20/1992. (VII. 21.) KHVM rendeletben foglalt követelmények teljesítésére.<br>
Ebbõl adódóan a Döntõbizottság ajánlatkérõ terhére összeférhetetlenséget, illetve az ajánlatkérõ oldalán vagy az ajánlatkérõ eljárásában összeférhetetlenséget nem állapított meg, az eljárásban részt vevõ személyek vonatkozásában egyetlen kérelmezõ sem tudta bizonyítani a személyekkel kapcsolatban fennálló összeférhetetlenséget, illetve nem volt megállapítható, hogy bármely személy az alapítvánnyal, annak mûködésével összefüggésbe hozható lenne.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ában elõírt összeférhetetlenségi szabályokra vonatkozó követelményeket betartotta a közbeszerzési eljárásban, így a Döntõbizottság nem látott alapot arra, hogy a Kbt. szabályainak megfelelõ eljárásra e körben felhívja az ajánlatkérõt.<br>
A Döntõbizottság nem látta indokoltnak szankció alkalmazását az Autópest Kft. ellen azon nyilatkozatával összefüggésben, amely szerint folyamatban levõ eljárás ellene nincs.<br>
Ajánlatkérõ a dokumentáció 4.1.5. pontjában, illetve az ajánlati felhívás 16. pont harmadik francia bekezdésében megkért nyilatkozat tekintetében a Döntõbizottság megállapította – figyelemmel a Közlekedési Fõfelügyelet Felügyeleti Osztályának állásfoglalására –, hogy az e körbeni eljárás alatt a Közlekedési Fõfelügyeletnél folyamatban lévõ hatósági eljárást kell figyelembe venni, és erre kell valamennyi ajánlattevõnek nyilatkozatot tenni. Ezt az állásfoglalást a Közlekedési Fõfelügyelet a közúti jármûvezetõ-képzésrõl, vizsgáztatásról és szakképesítésrõl szóló, többször módosított 20/1992. (VII. 21.)KHVM rendelet értelmében adta ki. Ebben a körben tehát megállapítható, hogy nem merült föl olyan adat, tény, körülmény, amely az Autópest Kft. ellen a jogorvoslati eljárásban, illetve a közbeszerzési eljárás jelen szakaszában bármilyen, a közúti jármûvezetõ-képzéssel kapcsolatosan a Közlekedési Fõfelügyelet hatósági eljárására figyelemmel eljárást kezdeményezett volna a Közlekedési Fõfelügyelet.<br>
A Döntõbizottságnak tudomása van arról a tényrõl, hogy a Ceglédi Rendõrkapitányság az Autópest Kft. korábbi ügyvezetõje ellen nyomozati eljárást folytat, amely jelenleg vizsgálati szakaszban van. A rendõrkapitányság álláspontja szerint sem megalapozott az, hogy ez a késõbbiek során vádemeléssel fog felterjesztésre kerülni.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerint az ajánlatkérõ a felhívásban elõírhatja azt is, hogy az eljárásban nem lehet ajánlattevõ vagy alvállalkozó az sem, aki b) korábbi – öt évnél nem régebben lezárult – közbeszerzési eljárás alapján vállalt szerzõdéses kötelezettségének megszegését jogerõs államigazgatási, illetve bírósági határozat megállapította.<br>
Az Autópest Kft. ellen a jogorvoslati eljárás jelen szakaszában nem merült fel adat, tény arra vonatkozóan, hogy korábbi közbeszerzési eljárást lezáró szerzõdéses kötelezettségének megszegését jogerõs államigazgatási, illetve bírósági határozat megállapította volna. Tehát a közbeszerzési törvény minden esetben, még a hamis adatszolgáltatás esetében is jogerõs határozatot ír elõ, mint kötelezõ feltételt. A jogerõs határozat lehet hatósági, döntõbizottsági vagy versenyfelügyeleti, illetve bírósági határozat.<br>
A jelen beszerzési eljárásban az Autópest Kft. ellen a korábbi szerzõdéses kötelezettségének megszegése miatt jogerõs államigazgatási vagy bírósági határozat meglétérõl a kérelmezõk megfelelõ bizonyítékot nem tudtak szolgáltatni, a Döntõbizottság pedig hivatalból nem szerzett tudomást ezen körülmény, tény meglétérõl. A Ceglédi Rendõrkapitányság által megküldött hivatalos átirat adatai pedig nem elegendõek annak a ténynek az eldöntéséhez, hogy hamis adatszolgáltatást megvalósított volna a jelen jogorvoslati eljárásban az Autópest Kft., és nem elégséges azon tény megállapítására sem, hogy a korábbi beszerzés tárgyához szorosan kapcsolódó szerzõdéses kötelezettségének a kft. nem tett volna eleget, amelyet bármely hatóság vagy bíróság jogerõs határozatával vagy ítéletével megállapított volna. E körben is tehát a kérelmezõ kérelmét a Döntõbizottság alaptalannak találta.<br>
A Döntõbizottság megvizsgálta azt is, hogy az ajánlati felhívás lehetõvé teszi-e a közös ajánlattétel lehetõségét, és hogy több megye illetékességi területére ajánlatot benyújthat-e ugyanazon ajánlattevõ.<br>
Ajánlatkérõ az ajánlati felhívás 3. c) és 3. d) pontjaiban lehetõvé tette a részajánlatok benyújtását képzési körzetenként, a teljes megye, illetve Budapest fõváros beiskolázandó létszámának felvállalásával.<br>
Az Autópest Kft. élt az ajánlatkérõ által biztosított azon jogával, hogy részajánlatot tett a Pest megyei, valamint a B+C Autós Kft.-vel közös ajánlattevõként a Baranya és Tolna megyei gépjármûvezetõ-képzésre. Ajánlati nyilatkozatuk szerint a B+C Autós Kft. végzi az elméleti és gyakorlati képzést, az Autópest Kft. a képzés pénzügyi finanszírozását vállalta.<br>
A Döntõbizottság megállapította, hogy az ajánlati felhívás lehetõvé tette a részajánlat tételét képzési körzetenként, továbbá a közös ajánlattétel lehetõségét nem zárta ki, így a II. rendû kérelmezõnek e kérelmi része is alaptalan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a fenti jogi és ténybeli megállapításait és okfejtését figyelembe véve a jogorvoslati kérelmeket a Kbt. 88. § (1) bekezdés a) pontja szerint elutasította.<br>
A jogorvoslati eljárásban felmerült költségek viselésérõl a rendelkezõ rész szerint döntött, egyrészt figyelembe vette a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontját, mely szerint csak a jogsértõt lehet kötelezni az eljárási díj és a jogorvoslati eljárással kapcsolatban felmerült költségek viselésére.<br>
<br>
Budapest, 2000. június 15.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>