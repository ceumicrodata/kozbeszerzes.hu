<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4873)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.166/11/2000<br>
<br>
Tárgy: SCA Hygiene Products Kft. jogorvoslati kérelme a Semmelweis Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az SCA Hygiene Products Kft. (2760 Nagykáta, Perczel Mór u. 134., képviseli: dr. Ágoston Alexandra ügyvéd, 1026 Budapest, Küküllõ u. 1., továbbiakban: kérelmezõ) jogorvoslati kérelmét, amelyet a Semmelweis Kórház (3529 Miskolc, Csabai kapu 9–11., továbbiakban: ajánlatkérõ) "éves szükségletének beszerzése szállítási keretszerzõdésben a következõ anyagokból: röntgenfilm, kötszer, egyszer használatos anyagok, textiláru, szakmai anyagok" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratokból, illetve a felek nyilatkozataiból a következõ tényállást állapította meg:<br>
Ajánlatkérõ a K. É. 2000. március 1-jén megjelent 9. számában ajánlati felhívást tett közzé nyílt eljárás megindítására. A beszerzés tárgyát és mennyiségét az alábbiakban határozta meg: A Semmelweis Kórház éves szükségletének beszerzése szállítási keretszerzõdésben a következõ anyagokból: röntgenfilm, kötszer, egyszer használatos anyagok, (fecskendõ, nem szövött csomagolóanyagok, sebvarrótû, sebészeti varróanyag, guminadrág, TENA pelenka, Libress betét) textiláru, szakmai anyagok (ballon lélegeztetõ, csõ, gumi, vérellátó, összekötõ, vérvételi, Wassermann, mûanyag gyomorcsõ, kesztyû, cipõvédõ, mûtõssapka, arcmaszk, mûtõsköpeny, lepedõ, takaróhuzat, lázmérõ, szûrõpohár (vizeletes), szívótartály, szonda, vértároló palack, vizeletgyûjtõ zsák, szögletes sterilizáló doboz, veszélyes hulladékdoboz). A beszerzésre kerülõ termékek részletes listáját az ajánlati dokumentáció tartalmazta.<br>
Részajánlat és többváltozatú ajánlat tételét ajánlatkérõ megengedte. Az ajánlatok elbírálásának szempontja a legalacsonyabb összegû ellenszolgáltatás volt. Az ajánlati dokumentációban ajánlatkérõ a közbeszerzés tárgyára vonatkozó részletes mûszaki leírást adott. Ezen dokumentáció 27. oldalán került megjelölésre a jelen jogorvoslati eljárás tárgyát képezõ TENA nadrágpelenka az alábbiak szerint:<br>
<br>
4.1286 felnõtt guminadrág pelenka TENA "L"<br>
	 21 160 db 2000 db<br>
<br>
4.1287 felnõtt guminadrág pelenka TENA "M" <br>
	32 400 db 2000 db<br>
<br>
4.1288 felnõtt guminadrág pelenka TENA "S"<br>
	 1 440 db<br>
A dokumentáció 29. oldalán ajánlatkérõ az alábbiakat írta elõ. A közbeszerzésben beszerzésre kerülõ termékek megnevezése csak a beszerzendõ tárgy jellegének egyértelmû meghatározása érdekében történt, a helyett bármilyen alternatíva megajánlható, melynek mûszaki paraméterei azonosak vagy jobbak.<br>
Az ajánlattételi határidõre a fent részletezett tételek vonatkozásában kérelmezõ és a Hartmann-Rico Kft. nyújtott be ajánlatot.<br>
Ajánlatkérõ az ajánlatokat megvizsgálta, és 2000. május 4-i eredményhirdetésen a nadrágpelenka vonatkozásában a Hartmann-Rico Kft.-t hirdette ki nyertesnek.<br>
Ezen ajánlatkérõi döntés ellen terjesztett elõ jogorvoslati kérelmet 2000. május 11-én a kérelmezõ, amelyben kérte a Döntõbizottságtól, hogy semmisítse meg az ajánlatkérõnek a közbeszerzési eljárásban hozott döntését, állapítsa meg, hogy a Hartmann-Rico Kft. ajánlattétele, valamint az ajánlatkérõ döntéshozatala során megsértette a Kbt. szabályait, és kötelezze ajánlatkérõt a jogorvoslati eljárás során keletkezett költségek megfizetésére. Kérte továbbá kérelmezõ, hogy a Döntõbizottság ideiglenes intézkedésként függessze fel az eljárást, valamint tiltsa meg a még meg nem kötött szállítási szerzõdés megkötését.<br>
Kérelmét azzal indokolta, hogy a nyertes ajánlata nem felelt meg a dokumentációban meghatározott mûszaki feltételeknek. A nyertes által megajánlott Molicare nadrágpelenkák a Magyar Közlöny 34. számának 1812–1814. oldalán megjelent hivatalos tájékoztatás szerint a kiírásban szereplõ TENA nadrágpelenkákhoz képest egy kategóriával alacsonyabb osztályban szerepelnek, tekintettel arra, hogy folyadékbefogadó kapacitásuk alapvetõ eltérést mutat.<br>
Ajánlatkérõ érdemi észrevételében kérte a megalapozatlan kérelem elutasítását. Álláspontja szerint a Hartmann-Rico Kft. az ajánlati dokumentáció 29. oldalán írottak tudatában ajánlotta meg a kiírásban szereplõ TENA L, M, S vonatkozásában a Molicare S, M, L termékeit, amelyek a nyertes állítása szerint a kiírás mûszaki paramétereivel azonosak vagy jobbak.<br>
Az ajánlatkérési dokumentáció 6.5. pontja elõírja, hogy az ajánlatban szereplõ adatokért az ajánlattevõ felel, az abban foglaltakért helyt kell állnia. Az ajánlatkérõnek tehát a megajánlott termékek közül kellett választania, és nem kérdõjelezhette meg ajánlattevõ állítását. Amennyiben a szállítás során ajánlatkérõ részére nem megfelelõ minõségû termék kerül leszállításra a megkötött szerzõdés alapján, ajánlatkérõ azt megkifogásolja, és a szállítónak garancia során ki kell azt cserélnie.<br>
Ajánlatkérõ álláspontja szerint nem a kérelmezõ által jelzett TENA Plusz Sleep lett kiírva, csupán TENA minõségi szint lett megfogalmazva a dokumentációban. A Hartmann-Rico Kft. a kiírásnak megfelelõ mûszaki paraméterre tett ajánlatot.<br>
Egyéb érdekeltek közül a Hartmann-Rico Kft. érdemi észrevételében az alábbiakat rögzítette: álláspontja szerint ajánlatkérõ eljárása jogszabályszerû volt. Véleménye szerint az elbírálás alapját az ORKI minõsítõ határozata jelentette, ugyanis ezen engedély tartalmazza a termékek paramétereit. Álláspontja szerint a TENA, illetve a Molicare termékcsalád kapacitásértékei nem különböznek lényegesen egymástól, így azok egy kategóriába tartoznak. Ezen állítását megerõsíti az, hogy az ajánlattételi határidõben még a korábbi jogszabály volt érvényben, nem pedig a kérelmezõ által hivatkozott jogszabály, és ezen korábban hatályos rendelkezés szerint egy kategóriában szerepeltek az általa ajánlott Molicare és a kérelmezõ által ajánlott TENA nadrágpelenkák.<br>
Kérelmezõ a 2000. május 25-én megtartott tárgyaláson a jogorvoslati kérelmében foglaltakat kiegészítette a vonatkozásban, hogy a nadrágpelenkák vonatkozásában nem a folyadékbefogadó kapacitás az egyetlen mûszaki paraméter, bár kétségtelen, hogy ez a legfontosabb. Az általa megajánlott TENA nadrágpelenkák olyan superfilt fóliázással, illetve derékgumírozással rendelkeznek, amely egyedi jellegzetességet ad ezen termékek számára. A jogorvoslati kérelmében hivatkozott 48/2000 (IV. 13.) Kormányrendelet a Magyar Közlöny 34. számában jelent meg, és amelynek 1812–1814. oldalán található tájékoztatás szerint a kiírásban szereplõ TENA nadrágpelenkákhoz képest a nyertes által megajánlott Molicare nadrágpelenkák egy kategóriával alacsonyabb osztályban szerepelnek.<br>
Álláspontja szerint, bár ezen jogszabály valóban 2000. áprilisában jelent meg és 2000. április 16-i idõponttól hatályos, azonban az annak alapját képezõ adatokat még 1999 októberében kellett a gyártóknak a jogszabályt kibocsátó felé megadni, így az ezen jogszabályban foglalt paraméterek már a közbeszerzési eljárás megindításakor is ismertek voltak a gyártók, illetve forgalmazók, vagyis az ajánlattevõk számára.<br>
Ajánlatkérõ a kérelmezõ fenti jogszabályi hivatkozásával kapcsolatosan elõadta, hogy az a 2000. április 13-án megjelent 34. számú Magyar Közlönyben került közzétételre, így az abban szereplõ adatokat ajánlatkérõ nem vehette figyelembe, tekintettel arra, hogy az ajánlati felhívás a kormányrendelet hatálybalépését megelõzõen került kiírásra.<br>
Ajánlatkérõ szerint ezen 48/2000 (IV. 13.). számú Kormányrendelet, amelynek címe a "Társadalombiztosítási támogatással rendelhetõ gyógyászati segédeszközökrõl és a támogatás összegérõl" az õ vonatkozásában nem kötelezõen alkalmazandó, ezen jogszabály a társadalombiztosítási támogatással rendelhetõ és kiszolgálható gyógyászati segédeszközök körét, a támogatás mértékét határozza meg. Ezen jogszabály nem azt írja elõ, hogy az egyes kórházak – ezek között ajánlatkérõ is – kötelezõen milyen gyógyászati segédeszközöket szerezhet be.<br>
Ajánlatkérõ a tárgyaláson továbbá elõadta azt is, hogy a vizsgálat tárgya az ajánlattevõk által megajánlott nadrágpelenkák mûszaki paraméterei vonatkozásában (a kiírásban foglaltakhoz ragaszkodva, amely általános jelleggel felnõtt TENA nadrágpelenka S, M, L méretben történõ megjelölést tartalmazott) az volt, hogy a megajánlott termékek fogalomba hozhatók legyenek. Ennek alapfeltétele, hogy a termékek ORKI-engedéllyel rendelkezzenek. A vizsgálat szempontjából rendkívül fontos volt a használhatóság vonatkozásában az ajánlatkérõ felhasználási tapasztalata, amelyet a bírálóbizottságban részt vevõ ápolási igazgató által rögzített vélemény támasztott alá.<br>
A Döntõbizottságnak azon kérdésben kellett állást foglalnia, hogy a nyertes ajánlattevõ által megajánlott nadrágpelenka megfelelt-e az ajánlatkérõ mûszaki dokumentációjában foglalt feltételeknek.<br>
A Döntõbizottság megállapította, hogy kérelmezõ jogorvoslati kérelme az alábbiak szerint megalapozatlan:<br>
Ajánlatkérõ a mûszaki dokumentáció 27. oldalán megjelölt felnõtt guminadrág pelenka TENA S, M, L termékek vonatkozásában csak az alábbi kikötést tette: a közbeszerzésben a beszerzésre kerülõ termékek megnevezése csak a beszerzendõ tárgy jellegének egyértelmû meghatározása érdekében történt, ahelyett bármilyen alternatíva megajánlható, melynek mûszaki paraméterei azonosak vagy jobbak.<br>
Ezen idézett feltételen kívül ajánlatkérõ sem az ajánlati felhívásban, sem a dokumentációban más mûszaki paramétert, illetve mûszaki leírást nem adott meg. Továbbá nem adott meg pontos méretmegjelölést sem, csupán a szokásos S, M, L jelzésre utalt, amely nem egyértelmû méretmegjelölést jelent, hanem mérettartományt.<br>
Ajánlatkérõ ezen kívül nem hivatkozott kötelezõen alkalmazandó jogszabályokra sem, amely az ajánlattevõ által megajánlott nadrágpelenka kötelezõ mûszaki paramétereit meghatározta volna.<br>
A Döntõbizottság megállapította, hogy a nyertes Hartmann-Rico Kft. által megajánlott termékek rendelkeznek ORKI-engedéllyel, így azok forgalomba hozhatók. Ajánlatkérõ tudomással bírt arról, hogy a nyertes ajánlattevõ által megajánlott termékek ilyen ORKI-engedéllyel rendelkeznek, tekintettel arra, hogy a közöttük már korábban fennálló szerzõdéses jogviszony alapján ajánlatkérõ részére már leszállításra kerültek hasonló termékek. A kérelmezõ által hivatkozott 48/2000 (IV. 13.) Kormányrendelet, amely a társadalombiztosítási támogatással rendelhetõ gyógyászati segédeszközökrõl és a támogatás összegérõl rendelkezik, nem képezheti a mûszaki szempontból történõ összehasonlítás alapját, különös tekintettel arra, hogy ezen rendelet 2000. április 16-án lépett hatályba, azt követõen, hogy a jelen jogorvoslati eljárás tárgyát képezõ közbeszerzési eljárás megindításra került.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésének második mondata elõírja, ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Ajánlatkérõ a Kbt. ezen szabálya szerint eljárva az ajánlati dokumentáció 29. oldalán kifejezetten utalt arra, hogy a közbeszerzésben beszerzésre kerülõ termékek megnevezése csak a beszerzendõ tárgy jellegének egyértelmû meghatározása érdekében történt. Ahelyett bármilyen alternatíva megajánlható, melynek mûszaki paraméterei azonosak vagy jobbak.<br>
A nyertes ajánlattevõ által megajánlott Molicare nadrágpelenkák rendelkeznek ORKI-engedéllyel, ezáltal forgalomba hozhatók. Az Országos Kórház- és Orvostechnikai Intézet a 14/1990. (IV. 17.) SZEM-rendelet alapján végzi el a termék egészségügyi alkalmassági vizsgálatát, illetve ellátja a termék és a gyártási feltételek rendszeres ellenõrzését is. Az ORKI a tanúsítványt akkor állítja ki, ha a termék<br>
a) megfelel a rá vonatkozó szabványban vagy más dokumentációban foglalt követelményeknek, és kielégíti az élet-, testi épség és vagyonbiztonságra vonatkozó követelményeket;<br>
b) megfelel az egyéb jogszabályokban elõírt (pl.: villamossági, rádiózavarási, munkavédelmi stb.) minõsítõ vizsgálatoknak;<br>
c) megfelel az orvos-szakmai vizsgálat(ok) alapján az egészségügyi alkalmazás céljainak (egészségügyi követelmények);<br>
d) gyártója rendelkezik azokkal a feltételekkel, amelyekkel a termék gyártása egyenletes, jó minõségben biztosítható.<br>
A Hartmann-Rico Kft. az általa megajánlott nadrágpelenkák vonatkozásában rendelkezik az 1999. június 15-én kiállított "Minõsítõ határozattal", amelynek alapját a 426/99. számú vizsgálati jegyzõkönyv képezi. Ezen ORKI-határozat szerint a termék egészségügyi felhasználás céljára alkalmas. Érvényessége 2004. június 14-ig áll fenn.<br>
Tekintettel arra, hogy a kérelmezõ által megajánlott termékek is rendelkeznek a forgalmazáshoz szükséges jogosítványokkal, így a két termék között a mûszaki paraméterek vonatkozásában eltérés nem állapítható meg. Ezt alátámasztja ajánlatkérõ azon hivatkozása is, miszerint az elbíráláskor nagymértékben támaszkodtak a kórház eddigi felhasználási tapasztalataira.<br>
A fentiek alapján megállapítható, hogy a nyertes Hartmann-Rico Kft. által megajánlott Molicare nadrágpelenkák abban az értelemben, ahogyan ajánlatkérõ megfogalmazta a számára szükséges termékparamétereket, illetve azok mérettartományát, megfelelnek a TENA termékek valamely hasonló kategóriába tartozó változatának.<br>
A Döntõbizottság álláspontja szerint a kérelmezõ által kifejtettek, miszerint a nyertes ajánlata a mûszaki kiírásnak nem felelt meg, csak akkor lett volna megalapozott, ha ajánlatkérõ az ajánlati felhívásában és a dokumentációban a beszerzendõ termékek paramétereit a folyadék-befogadóképesség vonatkozásában ml-ben, illetve a méret vonatkozásában tól-ig mérethatárok alapján adta volna meg.<br>
Az ajánlatok elbírálásának szempontjaként ajánlatkérõ a legalacsonyabb összegû ellenszolgáltatást jelölte meg.<br>
Tekintettel arra, hogy a kérelmezõ és a nyertes által megajánlott termékek mûszaki paraméterei között különbség nem tehetõ, így az elbírálás szempontját tekintve valóban a nyertes ajánlata a kedvezõbb.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 23.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>