<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4844)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.187/7/2000<br>
<br>
Tárgy: a Magyar Egészségügyi Mosodák Kft. jogorvoslati kérelme a Vas Megyei Markusovszky Kórház közbeszerzési eljárása ellen<br>
A Közbeszerzési Döntõbizottság (továbbiakban: Döntõbizottság) a Közbeszerezések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kimlei Zsuzsanna ügyvéd (1064 Budapest, Rózsa u. 64.) által képviselt Egészségügyi Mosodák Kft. (1102 Budapest, Szent László tér 20., továbbiakban: kérelmezõ) jogorvoslati kérelmét, melyet dr. Fejesné dr. Márton Zsuzsanna ügyvéd (9700 Szombathely, Vajdahunyad tér 2.) által képviselt Vas Megyei Markusovszky Kórház (9700 Szombathely, Markusovszky u. 3., továbbiakban: ajánlatkérõ) a kórház központi mosodájában a kórház teljes textíliaellátásának biztosítása tárgyú közbeszerzési eljárása ellen indított, a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a K. É. 2000. január 26-án megjelent 4. számában, a rendelkezõ részben megjelölt beszerzés tárgyában. A tárgyalásos eljárási forma alkalmazásának jogcímeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontját jelölte meg, utalva arra, hogy a tárgyban korábban lefolytatott nyílt eljárás eredménytelen volt. Ajánlatkérõ az ajánlati felhívás 15. pontjában közölte, hogy az eredményhirdetés az utolsó tárgyalási idõpontot követõ naptól számított 15. napon lesz.<br>
A jelentkezési határidõre, február 1-jére a kérelmezõ és a Vasi Patyolat Kft. nyújtott be jelentkezést. Ajánlatkérõ mindkét jelentkezõt alkalmasnak minõsítette a szerzõdés teljesítésére.<br>
Az ajánlattételi határidõre, április 6-ra a két cég benyújtotta az ajánlatát. Ajánlatkérõ két ízben, április 18-án és április 26-án tárgyalt ajánlattevõkkel a szolgáltatás végzésének részletkérdéseirõl, a megajánlott árra vonatkozóan azonban a tárgyalások során ajánlatkérõ nem tért ki.<br>
Ajánlatkérõ nem bírálta el érdemben az ajánlatokat, hanem a május 10-én tartott eredményhirdetésen az eljárást eredménytelennek nyilvánította azzal az indokkal, hogy az eljárás megkezdésekor még nem látható pénzügyi kondícióromlás következett be gazdálkodásában.<br>
Kérelmezõ május 18-án jogorvoslati kérelmet nyújtott be a Döntõbizottsághoz. Sérelmezte az eljárás eredménytelenné nyilvánítását, véleménye szerint a beszerzés tárgya szerinti tevékenységet ajánlatkérõnek mindenképpen el kell végeztetnie, ezért nem hivatkozhat anyagi fedezet hiányára. Kérte a jogsértés megállapítását, ajánlatkérõ eljárást lezáró döntésének megsemmisítését, és ajánlatkérõ felhívását a törvény szabályainak megfelelõ eljárásra, azaz a közbeszerzési eljárás folytatására.<br>
Ugyanerre az álláspontra helyezkedett a Vasi Patyolat Kft. is a május 25-i észrevételében, és ebbõl azt a következtetést vonta le, hogy az ajánlatkérõ nem valós tényekre hivatkozva nyilvánította eredménytelennek az eljárást. Érvelése szerint egy vállalkozó olcsóbban tudná mûködtetni a mosodát, mint az ajánlatkérõ.<br>
Ajánlatkérõ a május 26-án kelt észrevételében kérte a jogorvoslati kérelem elutasítását. Elõadta, hogy a kórház megromlott gazdasági helyzete miatt önkormányzati csõdbiztost kellett kijelölni, a csõdbiztos által készített reorganizációs terv szerint egy évnél hosszabb idõszak szükséges a kórház anyagi helyzetének stabilizálásához. Az egy éven belül azonban fennáll a csõd veszélye, ami maga után vonná a közbeszerzési eljárásban megkötendô szerzôdés alapján járó ellenszolgáltatás kifizetésének meghiúsulását. A kórház egyébként is nehéz anyagi helyzetét tovább rontotta a kórházak finanszírozási rendszerét illetõen 2000. évtõl hatályba lépett jogszabályi rendelkezés is, miszerint az Országos Egészségbiztosítási Pénztár 2000. évre elõleget nem fizet. A jogorvoslati eljárásban június 7-én tartott tárgyaláson ajánlatkérõ nevében a kijelölt önkormányzati csõdbiztos úgy nyilatkozott, hogy az eljárás megindításakor még volt esély a beszerzés tárgya szerinti feladat finanszírozására, állítása igazolására becsatolta az 1999. november 11-tõl 2000. március 31-ig terjedõ idõtartamra vonatkozóan általa készített "Beszámoló a válságkezelésrõl" megnevezésû dokumentumot.<br>
Közölte, hogy nem írhatja alá a közbeszerzési eljárást lezáró szerzõdést annak tudatában, hogy a szolgáltatásért járó ellenszolgáltatás megfizetése kétséges, mert ezáltal bûncselekményt követne el.<br>
A Döntõbizottság a felek által írásban és a tárgyaláson szóban elõadottak, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja szerint eredménytelen az eljárás, ha "az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdés] eredménytelenné nyilvánítja". E törvényi rendelkezésben hivatkozott 55. § (4) bekezdés értelmében ajánlatkérõ csak akkor hivatkozhat a szerzõdés teljesítésére való képtelenné válására, ha ez a helyzet általa elõre nem látható és elháríthatatlan ok következtében állt elõ.<br>
A Döntõbizottságnak ennélfogva a jogorvoslati kérelem elbírálása során azt kellett vizsgálnia, hogy egyrészrõl ajánlatkérõ a felhívás közzétételére irányuló intézkedése megtételekor rendelkezett-e a beszerzéshez szükséges fedezettel, másrészrõl a szerzõdés teljesítésére (az ellenszolgáltatás megfizetésére) való képtelenné válásának oka elõre látható és egyben elháríthatatlan volt-e részérõl.<br>
A Beszámoló a válságkezelésrôl dokumentum az önkormányzat pénzügyi, valamint egészségügyi és szociális bizottsága által jóváhagyott pénzügyi terv adatai alapján készült. A jóváhagyott pénzügyi terv részét képezõ 2000. évi fedezeti terv adatai szerint ajánlatkérõ gazdálkodása 2000. év májusától pozitív irányú, és bár változó mértékben (május: 14 382 E Ft, június 55 954 E Ft, augusztus 12.000 E Ft stb.), de fedezetet biztosító eredményt mutat. Ajánlatkérõ az ajánlati felhívás közzétételére a megrendelést 2000. január 13-án adta fel a K. É. szerkesztõbizottsága részére. A kötelezõ egészségbiztosítás ellátásáról szóló 1997. évi LXXXIII. törvény végrehajtása körében megjelent jogszabály-módosítások [21/2000. (III. 3.) Korm. r., 13/2000. (V. 12.) Eüm. r.] miatt megváltozott támogatási rendszer hatásaképpen azonban romlott ajánlatkérõ gazdálkodása. Ezt némileg kompenzálandó, március 7-én kelt levelében – élve a törvény 35. § (4) bekezdésében biztosított lehetõséggel – kérelemmel fordult a Vas Megyei Egészségbiztosítási Pénztárhoz egyszeri kamatmentes mûködési célú finanszírozási elõleg folyósítása iránt.<br>
Az elõleg folyósításának reményében ajánlatkérõ április hónapban még lefolytatta a tárgyalásokat az ajánlattevõkkel, de a kölcsönt az eredményhirdetés idõpontjáig, ill. még a mai napig sem kapta meg. További – immár a közbeszerzési eljárás szempontjából visszafordíthatatlan – csökkenéshez vezetett ajánlatkérõ költségvetésében az az intézkedés, mely által a Homogén Betegségcsoport OEP által történõ finanszírozás alapját képezõ súlyszám negatív irányban módosult. Ajánlatkérõ költségvetésének 4%-os finanszírozási csökkenése azt eredményezte, hogy a tárgyévi, még nem kötött szerzõdéseket felül kellett vizsgálnia. A kialakult helyzetben ajánlatkérõ számára nem volt más lehetõség, mint a finanszírozhatatlanná vált közbeszerzési eljárás eredménytelenné nyilvánítása.<br>
Ajánlatkérõ részérôl nem volt sem elõre látható, sem elhárítható a szerzõdés teljesítésére képtelenné válását elõidézõ jogszabály-módosítás, így a közbeszerzési eljárás eredménytelenné nyilvánításának törvényi feltételei fennálltak.<br>
A Döntõbizottság megállapította, hogy ajánlatkérõ nem követett el jogsértést, ezért a jogorvoslati kérelmet megalapozatlanság címén elutasította.<br>
A Döntõbizottság nem vizsgálta a kérelmezõ és a Vasi Patyolat Kft. azon érvelésének helytállóságát, miszerint a beszerzés tárgyát képezõ szolgáltatás olcsóbban megoldható vállalkozók bevonása útján, mert ez ajánlatkérõ gazdálkodási kompentenciájába tartozó kérdés.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 14.<br>
<br>
Dr. Csitkei Mária s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>