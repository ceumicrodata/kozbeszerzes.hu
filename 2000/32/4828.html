<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4828)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.133/14/2000<br>
<br>
Tárgy: Észak-Magyarországi Vízgazdálkodási Társulatok Egyesülése Kft. és a Creal-Team Környezetvédelmi Kereskedelmi és Szolgáltató Kft. jogorvoslati kérelme Poroszló Község Önkormányzata közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Észak-Magyarországi Vízgazdálkodási Társulatok Egyesülése Kft. (3502 Miskolc, Pf. 333, a továbbiakban: I. rendû kérelmezõ), a Creal-Team Környezetvédelmi Kereskedelmi és Szolgáltató Kft. (1028 Budapest, Szegfû u. 8/A, képviseli Czifra Károly ügyvéd, 5000 Szolnok, Dózsa Gy. út 2. I/2., a továbbiakban: II. rendû kérelmezõ) jogorvoslati kérelmére indult eljárásban, amelyet Poroszló Község Önkormányzata (3388 Poroszló, Fô út 6., továbbiakban ajánlatkérõ), "Poroszló község gravitációs szennyvízcsatorna-hálózata, átemelõk, kül- és belterületi nyomóvezetékek építésének bonyolítói és mûszaki ellenôri feladatainak ellátása" tárgyú közbeszerzési eljárása ellen nyújtott be, az I. rendû kérelmezõ kérelme körében helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#47">Kbt.) 47. §</a> (2) bekezdésére tekintettel az 51. § (1) bekezdését, valamint az 52. § (1) bekezdését.<br>
A II. rendû kérelmezõ kérelme körében ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és a 31. § (1) és (3) bekezdését. Ezt meghaladóan II. rendû kérelmezõ jogorvoslati kérelmét elutasítja.<br>
A Döntõbizottság a megállapított jogsértésekre figyelemmel megsemmisíti ajánlatkérõnek az I. rendû kérelmezõre vonatkozó, az ajánlatok bontásakor hozott döntését, és a közbeszerzési eljárást lezáró döntését is teljes körûen megsemmisíti.<br>
A Döntôbizottság felhívja az ajánlatkérõt a Kbt. szabályainak megfelelõ eljárásra, azaz I. rendû kérelmezõ ajánlatát a közbeszerzési eljárásba vonja be, azt bontsa fel és bírálja el.<br>
A Döntõbizottság kötelezi ajánlatkérõt, hogy I. és II. rendû kérelmezõnek 30-30 000 Ft (azaz harminc-harmincezer forint) igazgatási szolgáltatási díjat fizessen meg a határozat kézhezvételétõl számított 15 napon belül.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 11. számában 2000. március 16-án tette közzé ajánlati felhívását nyílt eljárás lefolytatására Poroszló község területén gravitációs szennyvízcsatorna-hálózat, átemelõk, kül- és belterületi nyomóvezetékek építésének lebonyolítói és mûszaki ellenõri feladatainak ellátására. Az elvégzendõ bonyolítói és mûszaki ellenõri feladatokat a dokumentáció tartalmazta.<br>
Az ajánlati felhívás 5. pontja a dokumentáció rendelkezésre bocsátásának helyét, határidejét és árát tartalmazta, a 16. "Egyéb információk" a) pontja pedig elõírta a következõket: az ajánlat benyújtásának feltétele az ajánlatkérési dokumentáció átvétele, a dokumentáció másra nem ruházható át és nem publikálható.<br>
A felhívás 6. a) pontja a következõket tartalmazta: az ajánlattételi határidõ, mely azonos az ajánlatok felbontásának idõpontjával: az ajánlati felhívás közzététele napját követõ elsõ naptól számított 41. nap 13.00 óra. Amennyiben a határidõ nem munkanapra esik, akkor az azt követõ elsõ munkanap 13.00 óra. Az ajánlati felhívás szerint rész- és többváltozatú ajánlatot a közbeszerzési eljárásban nem lehetett tenni.<br>
Az ajánlati felhívás 13. pontjában az összességében legelõnyösebb ajánlat elbírálására vonatkozó részszempontok az alábbi módon kerültek meghatározásra:<br>
	súlyszám<br>
– vállalási ár	6,<br>
– garanciális és szavatossági idõtartamra vállalt közremûködési tevékenység, illetve ellenõrzési módszerek	5,<br>
– az ajánlat mûszaki tartalma, és kidolgozottsága, többletvállalások	4<br>
Az egyes részszempontok alsó és felsõ ponthatára 1–100 pontig.<br>
Ajánlatkérõ a szerzõdéskötés idõpontját a felhívás 15. b) pontjában az eredményhirdetést követõ 8. napban határozta meg. A beszerzés tárgyával kapcsolatos adatokat a dokumentáció tartalmazta. A dokumentációt kérelmezõkön kívül megvásárolta még a Darvas és Sipos Mélyépítõ Szolgáltató Kft. mint a Tiszató Konzorcium képviselõje, a Fõber Rt., a Keviterv Aqua Kft., a Közúti Beruházó Kft.<br>
Ajánlatkérõ 2000. április 25-én kelt levéllel értesítette az ajánlattevõket arról, hogy meghívja õket 2000. április 26-án 14.00 órára, a községháza tanácstermében tartandó szennyvízberuházás bonyolítói  és mûszaki ellenõri pályázatok bontására. Az ajánlatok bontásáról közjegyzõ készített jegyzõkönyvet. E szerint a bontásra 14.00 órakor került sor. Ajánlatot tettek a felhívásban megjelölt határidõig Darvas és Sipos Mélyépítõ Szolgáltató Kft., mint a Tiszató Konzorcium képviselõje, a Fõber Rt., a Keviterv Aqua Kft., a Közúti Beruházó Kft. és kérelmezõk.<br>
A jegyzõkönyv rögzíti, hogy az I. rendû kérelmezõ határidõ után, 2000. április 26-án 13.20 órakor nyújtotta be ajánlatát. A bontóbizottság az ajánlatot már ekkor, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja alapján érvénytelenné nyilvánította. A többi ajánlatot felbontották, a szükséges adatokat ismertették. Ajánlattevõi kérdésre a jelenlevõket tájékoztatták, hogy a dokumentációt a Darvas és Sipos Kft. vette meg, az ajánlatot a Tiszató Konzorcium adta be, melynek tagja még az Éviber Kft. is. Az ajánlatok értékelését az önkormányzat képviselõ-testülete végezte, amely 2000. április 28-i nyilvános ülésén a Darvas és Sipos Kft.-t, mint a Tiszató Konzorcium ügyvezetõ tagját nevezte meg az eljárás nyertesének, a második helyezett a II. rendû kérelmezõ lett.<br>
I. rendû kérelmezõ jogorvoslati kérelmét 2000. május 4-én nyújtotta be a Döntõbizottsághoz, amelyben kérte ajánlatkérõ felhívását a Kbt. szabályainak megfelelõ eljárásra, a jogsértés megállapítását, és a jogorvoslati eljárással kapcsolatban felmerült költségek viselésére való kötelezését. Álláspontja szerint az ajánlatkérõ megsértette saját ajánlati felhívásának az ajánlattételi és a bontási határidõre vonatkozó elõírását azáltal, hogy a bontási határidõt megváltoztatta a felhívástól eltérõen, faxlevél útján, 14.00 órára. Mivel ajánlatát 13.20 órakor adta le, ezért az ajánlatkérõ érvénytelenné nyilvánította azt. Ajánlatkérõ ajánlati felhívásában egyértelmûen közölte az ajánlattevõkkel, hogy az ajánlattételi határidõ azonos az ajánlatok felbontásának az idõpontjával. Álláspontja szerint az ajánlatkérõ az utóbb küldött pontatlan fogalmazású értesítésével megsértette a Kbt. vonatkozó rendelkezését, ezért ideiglenes intézkedésként indítványozta a közbeszerzési eljárás felfüggesztését, és amennyiben a közbeszerzés tisztasága így is biztosítható, ajánlatkérõ felszólítását, hogy az eljárásba a kérelmezõt vonja be. A jogsértés idõpontját az ajánlatok bontása idõpontjára tette.<br>
II. rendû kérelmezõ 2000. május 5-én nyújtotta be jogorvoslati kérelmét a Döntõbizottsághoz, amelyben kérte a Döntõbizottságtól az ajánlatkérõ felszólítását a Kbt. szabályainak megfelelõ eljárásra, a jogsértés megállapítását, az ajánlatkérô eljárást lezáró döntésének a megsemmisítését és a jogorvoslati eljárásban felmerült költségeinek megtérítését. Ideiglenes intézkedésként indítványozta a közbeszerzési eljárás felfüggesztését és a szerzõdés megkötésének megtiltását. Álláspontja szerint ajánlatkérõ megsértette saját ajánlati felhívását azáltal, hogy a Tiszató Konzorcium elnevezésû ajánlattevõ nem vásárolta meg a dokumentációt, így érvényesen ajánlatot sem nyújthatott volna be a közbeszerzési eljárásban. Az ajánlatok bontásakor vagy azt követõen, az eredményhirdetésen az ajánlatkérõnek a konzorcium ajánlatát érvénytelenné kellett volna nyilvánítania, illetve a konzorcium nevében eljáró Darvas és Sipos Kft.-t is ki kellett volna zárni a további eljárásból. Kérte a Kbt. 52. § (1) és (2) bekezdés b) pontja megsértésének a megállapítását. Elõadta továbbá, hogy az ajánlatkérõ pontozásos rendszere és metodikája nem felel meg az ajánlati felhívásban elõírtaknak, mivel ajánlatkérõ nem az ajánlati felhívásban meghatározott részszempontok tartalmi elemei szerint értékelte az ajánlatokat, ezért sérült a Kbt. 55. § (6) bekezdése is. Az egyes részszempontokra adott pontok meghatározása nem az ajánlatoknak megfelelõen történt, és került meghatározásra. Nem lehet nyomon követni ajánlatkérõnek a pontozásos rendszerét és metodikáját. Nem ismert az a tény, hogy az ajánlatkérõ az egyes részszempontoknál az egyes ajánlattevõk tekintetében hány pontot adott. Az értékelés számszakilag követhetetlen és téves is. A jogsértõ cselekmény elkövetésének idõpontjáról és a tudomásszerzés idõpontjáról 2000. május 4-én kézhez vett értékelésbõl szerzett tudomást, illetve az április 26-án megtartott bontás során jutott a tudomására. <br>
A Döntõbizottság a jogorvoslati eljárásban a kérelmeket 2000. május 5-én egyesítette.<br>
A Döntõbizottság a jogorvoslati eljárásban 2000. május 8-án kelt D.133/7/2000. sz. határozatában a szerzõdés megkötését megtiltotta. Ajánlatkérõ érdemi ellenkérelmében mind a két jogorvoslati kérelem alaptalanság miatti elutasítását kérte. Elõadta, hogy az ajánlattétel határidõt nem módosította, az továbbra is a felhívásnak megfelelõen 2000. április 26-án 13.00 órakor járt le. Az ajánlatok bontását illetõen került sor az ajánlattevõk értesítésére, ennek oka pedig az volt, hogy 13.00 órakor a képviselõ-testület nem tudott összeülni, 14.00 órára kellett a bontást kitûzni.<br>
Elõadta továbbá, hogy az I. rendû kérelmezõ ajánlata késõbbi idõpontban történõ leadásának tényleges oka az volt, hogy a Borsod-Abaúj-Zemplén Megyei APEH-nél ezen a napon rendezte tartozását az igazolás kiadása érdekében, és ennek ügyintézése elhúzódott.<br>
A Tiszató Konzorcium ajánlatával kapcsolatosan elõadta, hogy a konzorcium nem önálló jogi személy, hanem két ajánlattevõ közös ajánlatát kell érteni rajta, mégpedig a Darvas és Sipos Kft., valamint az Éviber Kft.-ét. Az ajánlat tartalmazta azt a megállapodást, amelyben a közös ajánlattevõk felhatalmazták a Darvas és Sipos Kft.-t, hogy a közbeszerzési eljárásban a konzorcium nevében eljárjon és képviselje azt, így a konzorcium részére a Darvas és Sipos Kft. vásárolta meg a dokumentációt.<br>
Ajánlatkérõ eljárást lezáró döntését a felhívásban szereplõ részszempontok alapján hozta meg. Az önkormányzat képviselõ-testülete értékelte az ajánlatokat, illetve õ volt a döntéshozó testület is. A pontozásos metodika alapja pedig az volt, hogy valamennyi (összesen 12) képviselõ-testületi tag 1–100 ponthatáron belül pontozta az ajánlatokat, majd ezeket a pontszámokat összesítették, a továbbiakban ezt a pontszámot szorozták meg a súlyszámmal. Ez a mûvelet eredményezte azt, hogy a nyertes ajánlattevõnek az eljárásról szóló összegzésben megjelent értékelõtáblázat szerint 11 599 pontja volt. A dokumentációban részletesen leírta, hogy mit vár el a beszerzés tárgyával kapcsolatos feladatok teljesítése érdekében az ajánlattevõktõl, és a pontozásbeli különbségek abból adódnak, hogy milyen többletvállalások jelentek meg a dokumentációban megfogalmazott elõírásokhoz képest az ajánlattevõk ajánlataiban. Egyébként valamennyi benyújtott ajánlat érvényes volt és megfelelt a felhívás és a dokumentáció feltételeinek.<br>
Az egyéb érdekelt Darvas és Sipos Kft. észrevételében közölte, hogy az ajánlatkérõ a konzorcium mint ajánlattevõvel kapcsolatos eljárása szabályos volt. Az ajánlat részét képezõ megállapodásból megállapítható, hogy a konzorcium nevében a Darvas és Sipos Kft. megfelelõ felhatalmazással rendelkezett, hogy eljárjon, és kiváltsa ennek megfelelõen a dokumentációt az ajánlatkérõtõl, és hogy ajánlatot nyújtson be, ezt meg lehet állapítani, hogy mindkét ajánlattevõ konzorciumi tag becsatolta mindazon igazolásokat, dokumentumokat, amely az ajánlattevõk alkalmassága megítélésére alkalmas.<br>
A Döntõbizottság a beszerzett iratok alapján és a tárgyaláson elhangzottakból megállapította, hogy I. rendû kérelmezõ jogorvoslati kérelme alapos, míg II. rendû kérelmezõ jogorvoslati kérelme részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a kimondja, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése az ajánlatok felbontását az alábbiakban szabályozza: az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
A <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése szerint az ajánlatkérõ az ajánlattételi határidõt – indokolt esetben – egy alkalommal meghosszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Ajánlatkérõ az ajánlati felhívásában az ajánlattételi határidõt az ajánlati felhívás közzététele napját követõ elsõ naptól számított 41. nap 13.00 órában határozta meg. Ez naptár szerint 2000. április 26. 13.00 óra volt. Ajánlatkérõ hirdetményi úton az ajánlattételi határidõt nem módosította a K. É.-ben. Egy nappal az ajánlattételi határidõ lejárta elõtt fax útján közölte az ajánlattevõkkel, hogy az ajánlatok bontását 14.00 órakor fogja elvégezni. Ekkor sor is került az ajánlatok bontására. Az I. rendû kérelmezõ fenti módon 2000. április 26-án 14.00 órában megjelölt határidõt tekintette ajánlattételi határidõnek, annak lejárta elõtt benyújtotta ajánlatát.<br>
A már idézett törvényhelyek egyértelmûen rögzítik, hogy az ajánlattételi határidõ és az ajánlatok bontásának az idõpontja egybeesik, a két idõpontot nem lehet különválasztani. Az ajánlatok bontásának idõpontját a Kbt. szabályai szerint egyáltalán nem lehet módosítani, csak az ajánlattételi határidõt lehet meghosszabbítani, azt is hirdetmény útján, amit a K. É.-ben kell megjelentetni az eredeti ajánlattételi határidõ lejárta elõtt. Ajánlatkérõ a Kbt. 25. § kogens rendelkezése ellenére az ajánlatok bontási idõpontját és az ajánlattételi határidõt különválasztotta. Ez a magatartása vezetett ahhoz a döntéséhez, hogy az I. rendû kérelmezõ ajánlatát érvénytelenné nyilvánította, mivel az ajánlatát 13.20 órakor adta át az ajánlatkérõ képviselõjének.<br>
A Döntõbizottság álláspontja szerint – a felhívott jogszabályhelyekre is figyelemmel – ajánlatkérõ jogszabálysértõ döntést hozott I. rendû kérelmezõ ajánlata érvénytelensége körében, és megsértette a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdésére tekintettel az 51. § (1) bekezdését, továbbá azáltal, hogy az I. rendû kérelmezõ ajánlatát érvénytelennek nyilvánította az ajánlatok bontása idõpontjában, megsértette a Kbt. 52. § (1) bekezdését is.<br>
Ajánlatkérõ a törvény szabályainak megfelelõen járt el viszont akkor, amikor az általa elkésettség miatt érvénytelennek tekintett ajánlatot bontatlanul megõrizte. Ily módon az ajánlat érvénytelenségére vonatkozó döntés megsemmisítése mellett a Döntõbizottság felhívhatja ajánlatkérõt a törvény szerinti eljárásra, amellyel hibás döntését korrigálhatja. A határozat rendelkezõ részében elõírtaknak megfelelõen a Döntõbizottság a Kbt. szabályainak megfelelõ eljárás körében utasítja ajánlatkérõt arra, hogy az ajánlatot szabályszerûen bontsa fel, bírálja el, azaz állapítsa meg, hogy az ajánlattevõ megfelelõen igazolta-e alkalmasságát, ajánlata érvényes-e, majd e vizsgálatok eredményétõl függõen az érdemi értékelésbe vonja be.<br>
A II. rendû kérelmezõ jogorvoslati kérelme az alábbiakat tekintve megalapozott.<br>
A II. rendû kérelmezõ kérelmére a Döntõbizottság megvizsgálta ajánlatkérõ értékelési és pontozási módszerét, és az alábbi megállapításokat tette: Ajánlatkérõ az 1. részszempont, a vállalási ár vonatkozásában lineáris, az ajánlati árakra tekintettel kialakított pontszámítási módszert alkalmazott, amely biztosította az objektív összehasonlítást. E szempontból a kérelmezõ kapta az árra a maximális pontszámot, azaz 100 pontot, azonban 20 pont csökkenést alkalmazott ajánlatkérõ az ajánlat szerzõdéstervezetének IV. pontjában elõírt feltétel miatt, mely szerint a versenytárgyalási dokumentációk értékesítésébõl származó bevétel a megbízottat illeti meg.<br>
E döntését ajánlatkérõ arra alapította, hogy a lefolytatandó közbeszerzési eljárásban ô maga biztosítja az ajánlattevôk számára a szükséges dokumentációt, tehát annak bekerülési költsége is õt terheli, melynek átengedése a lebonyolító részére lényegében a szerzõdéses vállalási árat növelõ tényezõ, ennek értékét figyelembe véve módosítja tehát a vállalási árra adott pontszámot.<br>
A Döntõbizottság álláspontja szerint ajánlatkérõ értékelése e részszempont tekintetében nem kifogásolható, figyelemmel a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésében elõírtakra, mely szerint az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást. Ajánlatkérõ az ajánlati felhívás 2. részszempontjaként a garanciális és szavatossági idõtartamra vállalt közremûködési tevékenységet, illetve ellenõrzési módszereket jelölte meg. Ajánlatkérõ nyilatkozata szerint e szempontból azt vizsgálta, hogy a dokumentációban meghatározott feladatokat vállalták-e az ajánlattevõk, ajánlottak-e ezen túlmenõen kedvezõbb elemeket pl. az ajánlatkérõ pénzügyi lehetõségeit növelõ konstrukciót.<br>
Vizsgálta továbbá az ajánlatkérõ az ellenõrzési módszer tekintetében az ajánlattevõk referenciáit, azok számát és teljesítési színvonalát is. Az értékelõ jegyzõkönyvbõl megállapítható, hogy átlagként kapott pontszám mögött a képviselõk szélsõséges pontozása áll, ugyanarra az ajánlati elemre minimális és maximális pontszámot is adtak, bevallottan szubjektív megítélés alapján. A Döntõbizottság álláspontja szerint a részszempontoknak a felhívásban meghatározott tartalma szerint kellett volna értékelni az ajánlatokat, azaz a felhívási dokumentáció – részletes versenytárgyalási kiírás – 3. és 4. pontjait alapul véve az ajánlatok objektív összehasonlításánál. Ajánlatkérõnek döntenie kellett volna arról, hogy e szempontból melyik ajánlat a legkedvezõbb, ezt a pontszám adásának is tükröznie kellett volna. A részszempont értékelésénél nem lehet tekintettel lenni egyéb szempontokra, pl. a referenciákra. A referenciát az alkalmasság körében kell értékelni. A többletvállalásokra sem lehetett tekintettel, mert ezt az ajánlati felhívás 13. pontja szerint a 3. részszempontba építette be az ajánlatkérõ. Az ajánlatok összehasonlítását megelõzõen pedig tényszerûen meg kell állapítania az ajánlatok részszempont szerinti tartalmi elemeit, amelyet a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti, az eljárásról szóló összegzés 2. pontjában is fel kell tüntetnie.<br>
A Döntõbizottság álláspontja szerint a 2. részszempont tartalmi elemeinél az ajánlatkérõ olyan szempontokat is vizsgált az ajánlatok értékelésekor, amelyeket nem értékelhetett volna, illetve nem e részszempontnál vehetett volna figyelembe, ezért értékelése e részszempontnál jogsértõ.<br>
Az ajánlati felhívás 13. pontja szerint a 3. részszempont "az ajánlat mûszaki tartalma és kidolgozottsága, többletvállalások" volt.<br>
Ajánlatkérõ nyilatkozata szerint itt is a referenciákra tekintettel vizsgálta az ajánlatokat, illetõleg értékelte, ha az ajánlattevõnek saját szakemberei képesek a feladat teljes körû teljesítésére, azaz hátrányként jelentkezett, ha külsõ szakembereket, cégeket vonnak be a teljesítésbe.<br>
A Döntõbizottság megállapította, hogy ajánlatkérõ pontozása e szempontnál is szélsõséges és szubjektív volt. Az átlagpontszámok nem tükrözték, hogy e szempontból legjobb ajánlatnak melyiket és milyen tartalmi eleme alapján kell tekinteni. Ajánlatkérõ a felhívás szerinti részszempontokra tekintettel azokat a mûszaki tartalmi elemeket hasonlíthatta volna össze, melyeket az ajánlattevõk kidolgoztak, és itt értékelni kellett volna a többletvállalásokat is. Az összehasonlítás érdekében meg kellett volna határozni az ajánlatok tartalmi elmeit, és azokat az összegzésben is fel kellett volna tüntetni.<br>
A Döntõbizottság álláspontja szerint a fentiekben kifejtettekre tekintettel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, amely elõírja, hogy az ajánlatkérõ az ajánlatokat a felhívásban meghatározott értékelési szempontok alapján bírálja el. Ha az összességében legjobb ajánlatot kívánja választani, akkor az ajánlatoknak az elbírálási részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat ajánlatonként összeadja. Az értékelési folyamatban az 59. § (2)–(3) bekezdésében foglaltakat is érvényesíteni kell. Az az ajánlat az összességében a legelõnyösebb, melynek az összpontszáma a legnagyobb, vagy amelyet az egyenértékû azonos összpontszámú ajánlatok közül a Kbt. 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Ajánlatkérõ azzal sértette meg a Kbt. e törvényhelyét, hogy az általa megadott részszempontok tartalmi elemeinek nem megfelelõen értékelte az ajánlatokat, pontozásos metodikája szélsõséges és szubjektív volt, nem tükrözte az ajánlatokban bennlévõ tartalmi elemeket, illetve az ajánlati felhívásban és a dokumentációban meghatározott elvárásait.<br>
Az egyes tartalmi elemeken belül olyan szempontokat vizsgált és értékelt, amelyek egyáltalán nem tartoztak a tartalmi elemhez, illetve, amelyet a dokumentációban követelményként nem állított fel.<br>
A Döntõbizottság az ajánlatok értékelésével kapcsolatosan az értékelõbizottság, illetve a döntéshozó testület munkájával összefüggésben megállapította, hogy ajánlatkérõ nem biztosította a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdésében és a (3) bekezdésében elõírt követelményeket. A közbeszerzési eljárás irataiból megállapítható, hogy az ajánlatokat felbontó bizottság, az ajánlatokat értékelõ bizottság, és a döntéshozó testület egyazon testület volt, azaz az önkormányzat képviselõ-testülete. Ajánlatkérõ által is elismerten részérõl a beszerzés tárgyával kapcsolatos megfelelõ szakértelem nem volt biztosítva az ajánlatok értékelésekor. Ajánlatkérõnek szüksége lett volna egy olyan bizottságra, amely számára az ajánlatok elbírálásáról meghozandó döntést megfelelõen elõkészíti. Ennek hiánya vezetett arra, hogy a testület tagjai szubjektív, az ajánlatok részszempontok szerint tartalmi elmeivel összefüggésbe nem hozható egyéni pontszámokat adtak az értékelés során. Ezért ajánlatkérõ megsértette a Kbt. 31. § (1) bekezdését, mely szerint a közbeszerzési eljárásban az ajánlati felhívás, a részvételi felhívás, a dokumentáció elõkészítése, valamint az ajánlatok értékelése során az ajánlatkérõ nevében eljáró, illetõleg az eljárásba bevont személyeknek megfelelõ szakértelemmel kell rendelkezniük, továbbá ugyanezen törvényhely (3) bekezdését is, mely szerint az ajánlatkérõ az ajánlatok elbírálására legalább háromtagú bizottságot hoz létre, amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését.<br>
A II. rendû kérelmezõ kérelme a továbbiakat tekintve megalapozatlan.<br>
A Döntõbizottság megvizsgálta a nyertes ajánlattevõ Tiszató Konzorcium, illetve az annak nevében eljáró Darvas és Sipos Kft. közbeszerzési eljárásban való részvételének jogszabályi lehetõségét, és e körben az alábbiakat állapította meg:<br>
Az ajánlatkérõ az ajánlati felhívásban nem zárta ki azt, hogy közös ajánlattevõk induljanak a közbeszerzési eljárásban és közös ajánlatot tegyenek: A Tiszató Konzorciumot két ajánlattevõ, a Darvas és Sipos Kft., valamint az Éviber Kft. alkották, akik közös ajánlattevõk voltak.<br>
A konzorcium ajánlatából tartalmilag megállapítható, hogy a nevében eljáró Darvas és Sipos Kft. megfelelõ felhatalmazással rendelkezett, hogy a konzorciumot képviselje a közbeszerzési eljárásban, mert a közös vállalkozási társasági egyezmény 4.1. pontja tartalmazta a képviselet ellátásának alapvetõ feltételét, illetve terjedelmét.<br>
A Darvas és Sipos Kft. tehát jogosult volt a konzorcium nevében a dokumentáció kiváltására, a közösen benyújtott ajánlat tartalmából egyértelmûen megállapítható, hogy azt a konzorcium tette. A konzorcium két tagja igazolta a pénzügyi, gazdasági és mûszaki alkalmassága körében mindazon adatokat, amelyeket az ajánlatkérõ az ajánlati felhívásban elõírt.<br>
Az ajánlatból az is megállapítható, hogy a közös vállalkozási társasági egyezmény megkötésének idõpontja 2000. március 20. volt, amely megelõzte az ajánlattételi határidõ idõpontját. Így ebbõl következõleg a közös ajánlatból, annak tartalmából egyértelmûen megállapítható volt, hogy a közbeszerzési eljárásban közös ajánlattételre került sor, illetve a konzorcium lépett föl mint ajánlattevõ.<br>
Döntõbizottság erre figyelemmel II. rendû kérelmezõ kérelmének e körben tett megállapításait alaptalannak találta, és kérelmét e részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a – fentiekre figyelemmel – a Kbt. 88. § (1) bekezdés a), b), c), d) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 8.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>