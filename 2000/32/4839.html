<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4839)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.168/12/2000<br>
<br>
Tárgy: a Sodexho Magyarország Kft. és a Junior Vendéglátó Rt. jogorvoslati kérelme a Budavári Önkormányzat Polgármesteri Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sodexho Magyarország Kft. (1115 Budapest, Etele út 68., a továbbiakban: I. r. kérelmezõ) és a Junior Vendéglátó Rt. (1095 Budapest, Mester u. 29–31., a továbbiakban: II. r. kérelmezõ) jogorvoslati kérelmének, amelyet a Budavári Önkormányzat Polgármesteri Hivatala (1014 Budapest, Kapisztrán tér 1., képviseli: dr. Vízváry Vendel ügyvéd, 1087 Budapest, Kerepesi út 3., a továbbiakban: ajánlatkérõ) nevében és megbízásából eljárt a FÕBER Rt. (1075 Budapest, Rumbach S. u. 14., képviseli: dr. Hajnal László ügyvéd, 1075 Budapest, Rumbach S. u. 14., a továbbiakban: megbízott) "a Budavári Önkormányzat által fenntartott 15 oktatási intézményben a gyermekétkeztetés biztosítása szállítással együtt" tárgyú közbeszerzési eljárása ellen nyújtott be, I. r. kérelmezõ kérelmének helyt ad, II. r. kérelmezõ kérelmének részben helyt ad.<br>
A Döntõbizottság megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, az 55. § (6) bekezdését, és ezekre figyelemmel az 59. § (1) bekezdés elsõ fordulatát. Ezért megsemmisíti ajánlatkérõ 2000. május 11-én nyilvánosan kihirdetett teljes eljárást lezáró döntését, ezt meghaladóan a kérelmet elutasítja.<br>
A Döntõbizottság kötelezi ajánlatkérõt, hogy az I. és II. r. kérelmezõ részére a határozat kézhezvételétõl számított 15 napon belül 30 000-30 000 Ft, azaz harmincezer-harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 7. számában, 2000. február 16-án tette közzé ajánlati felhívását nyílt eljárás lefolytatására, melynek tárgya a Budavári Önkormányzat illetékességi területén és általa fenntartott 15 oktatási intézményben a gyermekétkeztetés biztosítása volt, szállítással együtt, figyelemmel a dokumentációban foglalt követelményekre.<br>
A közbeszerzési eljárás lebonyolításában megbízási szerzõdés alapján a FÕBER Rt. is közremûködött. Ajánlatkérõ a teljesítés helyét Budapest I. kerület közigazgatási határán belül jelölte meg. Az ajánlati felhívás nem tette lehetõvé sem részajánlat-, sem többváltozatú ajánlattétel lehetõségét.<br>
A teljesítés határidejét az ajánlati felhívás 4. pontja következõképpen szabályozta: 2000. május 1-jétõl 2003. december 31-ig 12 intézmény esetén, és 2000. szeptember 1-jétõl 2003. december 31-ig 3 intézmény esetén.<br>
A megbízott dokumentációt bocsátott rendelkezésre a közbeszerzési eljárásban az ajánlattevõk részére. A dokumentáció öt fejezete tartalmazta az ajánlati felhívást, az ajánlatadás módját, a feladat mûszaki ismertetését, az ajánlattételi elõírásokat és formanyomtatványokat, amelyek A, B, C, D, E jelû formanyomtatványból álltak, továbbá külön fejezet tartalmazta a szolgáltatási szerzõdéstervezetet.<br>
Ajánlatkérõ meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, továbbá a felhívás 11. b) pontja a szerzõdés teljesítésére alkalmatlanná minõsítés szempontját, mely a következõ volt: legalább egy hasonló tárgyú és nagyságrendû leellenõrizhetõ referencia hiánya.<br>
Ajánlatkérõ az összességében legelõnyösebb ajánlat szempontja szerint kívánta az ajánlatokat elbírálni. A részszempontok a következõk voltak:<br>
	súlyszám:<br>
– mûszaki ajánlat tartalma	40<br>
– ajánlati ár	35<br>
– a teljesítés biztonsága	25<br>
Mindhárom tartami elemre vonatkozóan a ponthatár 1–100 pontig terjedt.<br>
Ajánlatkérõ a dokumentációnak a "Feladat mûszaki ismertetése" címû III. fejezetében határozta meg, hogy a szállítandó ételek táp- és élelmiszeranyag mennyiségét a 24/1991. (II. 9.) sz. Kormányrendelet alapján kell biztosítani, valamint oktatási intézménycsoportonként (óvoda, általános iskola, nyári napközis tábor, gimnázium) részletezte, hogy melyik intézményfajtában hányszori étkezést, összesen hány adagban kell szállítani.<br>
E fejezet 3. pontja tartalmazta az intézmények megnevezését és címét.<br>
A dokumentáció IV. fejezetében írta elõ ajánlatkérõ az ajánlattétel formai és tartalmi követelményeit, valamint formanyomtatványokat adott a nyilatkozatok megtételéhez: az elmúlt 3 év referenciáinak bemutatásához, az ajánlati biztosíték, bankgarancia nyilatkozatához. A dokumentáció része volt a szerzõdéstervezet, amelyet aláírva az ajánlathoz kellett csatolni.<br>
I. és II. rendû kérelmezõ, valamint az Elamen Rt. még az ajánlattételi idõszakban a felhívással, illetve a dokumentációval összefüggésben kérdéseket intézett az ajánlatkérõhöz, illetve annak megbízottjához. Ajánlatkérõ, illetve megbízottja 2000. március 16-án kelt, valamennyi ajánlattevõnek megküldött válaszában többek között az alábbiakat jelezte:<br>
Az akkreditált minõségbiztosítás hiánya nem kizáró ok, de megléte esetén az egyenlõ pontszámot elért ajánlattevõk közül elõnyben részesíti a tanúsítvánnyal rendelkezõt.<br>
– az ajánlat mûszaki tartalmi követelményként térjen ki, hogy saját konyhában kívánják az ételeket elõállítani, vagy béreltben, <br>
– hol van a konyha, vagyis honnan és hogyan szállítják,<br>
– milyen eszközökkel történik a szállítás, az ételek melegen tartása stb.<br>
Az ajánlati árat intézménytípusonként részletezve, a tízórai, az ebéd és az uzsonna, összesítve a norma (adag/Ft) és a bruttó eladási árat (adag/Ft) értékeit kellett megadni.<br>
Az ajánlattételi és bontási határidõre, 2000. március 28-án I. és II. r. kérelmezõn kívül a Süllõs és Süllõs Bt., valamint az Elamen Rt. nyújtott be ajánlatot. Ajánlatkérõ 30 nappal meghosszabbította és 2000. május 11-ére módosította az eredményhirdetési határidõt. A nyilvános eredményhirdetésen ajánlatkérõ a Süllõs és Süllõs Bt. ajánlatát fogadta el nyertes ajánlatnak. Az ezt követõ legelõnyösebbnek II. r. kérelmezõ ajánlatát hirdette ki.<br>
I. r. kérelmezõ ajánlata a pontszámok alapján negyedik lett.<br>
I. és II. r. kérelmezõ 2000. május 12-én nyújtotta be jogorvoslati kérelmét a Döntõbizottsághoz, amelyben kérték, hogy a Döntõbizottság a jogsértés megállapítása mellett semmisítse meg ajánlatkérõ eljárást lezáró döntését. Továbbá ideiglenes intézkedésként tiltsa meg a szerzõdés megkötését. Kötelezze az ajánlatkérõt a jogorvoslati eljárásban felmerült költségeik megtérítésére.<br>
II. r. kérelmezõ jogorvoslati kérelmét 2000. május 16-án kiegészítette, és kérte a Döntõbizottságot, hogy a kiegészítésre tekintettel is vonja vizsgálat alá a nyertes ajánlattevõ ajánlatának az érvényességét, illetve érvénytelenségét, mivel álláspontja szerint olyan tárgyú és nagyságrendû referenciával nem rendelkezik, mint amit az ajánlatkérõ az ajánlati felhívásban elõírt. Továbbá kiegészítésben utalt arra, hogy a nyertes ajánlattevõ által az ajánlatában megjelölt referenciák nemcsak a Süllõs és Süllõs Bt. referenciáit, hanem a Pensio 17 Kft. referenciáit is, mint önálló személyiségû szolgáltató cég referenciáit is szerepeltette a nyertes ajánlattevõ.<br>
Ezen túlmenõen I. és II. r. kérelmezõ álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mikor is az ajánlatok elbírálásakor a mûszaki tartalom és a teljesítés biztonsága tartalmi elemek körében olyan tényeket, értékelési szempontokat, körülményeket is vizsgált, amelyeket korábban sem az ajánlati felhívásban, sem a dokumentációban nem közölt, illetve nem határozott meg az ajánlattevõknek. Továbbá sérelmezték az ajánlatkérõ pontozásos metodikáját is. A minõségbiztosítási rendszer bevezetése vonatkozásában II. r. kérelmezõ sérelmezte azt, hogy mivel õ a közbeszerzési eljárás folyamán idõközben megszerezte az ISO 9002 minõségbiztosítási tanúsítványt, és errõl értesítette is az ajánlatkérõt, ennek ellenére az ajánlatkérõ nem kellõ mértékben vette ezt figyelembe az ajánlatok értékelésénél. Ugyancsak elõadta II. r. kérelmezõ, hogy az ajánlati ára lényegesen kedvezõbb volt a nyertes ajánlati áránál, és erre figyelemmel is álláspontja szerint az ajánlatkérõ nem az összességében legelõnyösebb ajánlatot hirdette ki nyertesnek a közbeszerzési eljárásban. II. r. kérelmezõ álláspontja szerint az ajánlatok elbírálása során ajánlatkérõ olyan körülmények, tények hiányára hivatkozott, amelyek a pályázati kiírásnak nem voltak részei. A teljesítés biztonsága részajánlat tartalmi elemei körében pedig a referenciákat vizsgálta, illetve a differenciálásnak az alapvetõ alapja a referenciákat igazoló levelek voltak.<br>
A Döntõbizottság a D.168/2000. és a D.170/2000. ügyiratszámú jogorvoslati kérelmeket egyesítette, és a D.168/2000. számú jogorvoslati eljárásban bírálta el.<br>
A Döntõbizottság a jogorvoslati kérelmek alapján ideiglenes intézkedésként a szerzõdéskötést megtiltotta a 2000. május 24-én kelt, D.168/7/2000. számú határozatában.<br>
Ajánlatkérõ, illetve megbízottja 2000. május 23-án és 2000. május 25-én benyújtott írásbeli ellenkérelmükben a jogorvoslati kérelmek alaptalanság miatti elutasítását kérték. A megbízott érdemi ellenkérelmében elõadta, hogy az ajánlatkérõvel 1999. november 11-én megbízási szerzõdést kötött a Ptk. 474. §, 483. §-ban foglaltak szerint, és megbízotti minõségben látta el az üggyel kapcsolatos feladatokat. A megbízási szerzõdés 5.2. pontja tartalmazta a közbeszerzési eljárás lefolytatásához szükséges mûszaki adatokat, valamint a megkívánt mûszaki teljesítés megfogalmazását, amely szerint ô az ajánlatkérô instrukciója alapján járt el mind a dokumentáció összeállításakor, mind az eljárás lefolytatásában. Az ajánlatkérõ által létrehozott testület hozta meg az eljárást lezáró döntést. Ugyanez a testület bírálta el az ajánlatokat. Tevékenysége az ajánlati felhívás, illetve a dokumentáció összeállítására korlátozódott, de ez mind az ajánlatkérõ megbízó utasításai szerint történt.<br>
2000. május 4-én az ajánlatkérõ által jóváhagyott értékelési szempontrendszer alapján õ bontotta ki az ajánlatok mûszaki tartalmát mûszaki-technikai felszereltségre, adagmennyiségre és étlap-összeállításra. Ugyancsak szétbontásra került az áraknál a bruttó eladási ár és a nyersanyagárak értékelése. Elõadta továbbá, hogy 2000. május 9-én az általuk készült szakmai döntés-elõkészítõ javaslatot az értékelõbizottság felülbírálta, és korábbinál szélesebb értékelési ponthatárokat határozott meg, amely szerint végül is a Süllõs és Süllõs Bt.-t jelölték a pályázat gyõztesének.<br>
Ajánlatkérõ a benyújtott érdemi észrevételében elõadta, hogy mind az õ részérõl, mind pedig megbízottja részérõl a közbeszerzési törvény elõírásai maradéktalanul betartásra kerültek. A szempontrendszer kidolgozásánál, illetve a tartalmi elemek meghatározásánál elsôsorban a jó minôségû, zavartalan szolgáltatás szempontjait vették figyelembe a közétkeztetés biztosítása körében.<br>
Elõadták továbbá, hogy a közbeszerzési eljárás során 5 fõs testület vizsgálta meg az ajánlatokat. Testületi döntés született az ajánlatok értékelésérõl és a nyertes ajánlattevõ, valamint a második helyezett ajánlattevõ személyének a kiválasztásáról.<br>
A Döntõbizottság a beszerzett iratok alapján és a tárgyaláson elhangzottakat figyelembe véve megállapította, hogy a jogorvoslati kérelmek az alábbiak szerint alaposak.<br>
A Döntõbizottság megvizsgálta a jogorvoslati eljárás keretében, hogy a benyújtott ajánlatok megfelelnek-e az ajánlati felhívás, a dokumentáció, illetve a dokumentáció kiegészítése körében a konzultáción elôírt ajánlatkérõi követelményeknek. Az ajánlatok vizsgálatát követõen megállapította, hogy a nyertes ajánlattevõ kivételével valamennyi ajánlattevõ ajánlata megfelelt az ajánlati felhívás, a dokumentáció és a konzultáción történt módosítási követelményeknek.<br>
Ajánlatkérõ az ajánlati felhívás 11. a) pontja szerint a pénzügyi, gazdasági alkalmasság igazolását a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése a), b) és c) pontja szerint írta elõ. A nyertes ajánlata nem tartalmazta az elõzõ 3 évi teljes forgalomról és az ugyanezen idõszakban közbeszerzés tárgyának forgalmáról szóló, a Kbt. 44. § (1) bekezdés c) pontja szerinti nyilatkozatot. Az ajánlati dokumentáció IV. fejezetének 6. pontja írta elõ az ajánlat kötelezõ tartalmát, amelyek között a 4.1. alpont szerint az ajánlathoz csatolni kellett a C jelû formanyomtatvány tartalmának megfelelõen az elmúlt 3 év hasonló munkáinak ismertetését. A nyomtatvány szerinti táblázatban a referenciákat a következõ adatok szerint kellett bemutatni:<br>
– a megbízó vagy megrendelõ neve,<br>
– a munka neve, helye és jellege,<br>
– a szerzõdés értéke és idõpontja,<br>
– a referenciát adó személy neve és telefonszáma,<br>
Az elõírt C jelû táblázat a nyertes ajánlatában 102. és 103. oldalon található:<br>
– megrendelõként a táblázat tartalmazza 6 óvoda, 6 általános iskola és 1 gimnázium felsorolását, ezen kívül 3 munkahelyi intézményt, a munka jellege szerinti közétkeztetést, a szerzõdés évszámát, valamint a referenciát adó személyek nevét és telefonszámát.<br>
A Döntõbizottság megállapította, hogy a referenciák felsorolásából hiányzik a szerzõdés értéke.<br>
A Döntõbizottság álláspontja szerint az elõzõ 3 évnek a közbeszerzés tárgyára vonatkozó forgalmáról, annak értékérõl a nyertes ajánlata az elõírt adatokat nem tartalmazta, ezért az nem felelt meg az ajánlati felhívás, illetve a dokumentációban foglalt – korábban jelzett – elõírt követelményeknek. Ezen adatok hiányában nem teljesült ajánlatkérõ azon elvárása sem, hogy megállapíthassa az ajánlatból, hogy ajánlattevõ legalább egy hasonló tárgyú és nagyságrendû referenciával rendelkezik-e.<br>
Ajánlatkérõ 8 óvoda részére háromszori étkezéshez napi 595 adag, 5 általános iskolában háromszori étkezéshez napi 520 adag, kétszeri étkezéshez napi 200 adag, egyszeri étkezéshez napi 260 adag, a 3 gimnáziumban háromszori étkezéshez napi 50 adag, kétszeri étkezéshez napi 80 adag, egyszeri étkezéshez 900 adag szállítását igényelte.<br>
A Döntõbizottság megállapította, hogy a nyertes ajánlatában felsorolt referenciák – a 6 óvoda, a 6 általános iskola, 1 gimnázium – sem az ételadagokat, sem a szerzõdés értékét nem tartalmazták. A jelen beszerzés értékére az ajánlat 22. oldalán található ajánlati nyilatkozata szerint bruttó 601 646 990 Ft összegû ajánlatot tett. Az ajánlat 40. oldalán levõ nyilatkozata szerint iskolai, óvodai és felnõtt ebédet napi 7800 adagban készítenek, de ennek megoszlását – hogy ebbõl hány adag az óvodai, az iskolai és a felnõtt – szintén nem tartalmazta az ajánlata.<br>
Az ajánlat felsorolt tartalmi hiányaiból adódóan a Döntõbizottság megállapította, hogy a nyertes ajánlata a felsorolt hiányokra tekintettel nem felelt meg az ajánlati felhívás és a dokumentáció elõírt követelményeinek, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen volt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ajánlatkérõ azzal a magatartásával, hogy az ajánlatok értékelése idõszakában, illetve legkésõbb a nyilvános eredményhirdetéskor nem állapította meg a nyertes ajánlattevõ ajánlata érvénytelenségét, egyrészt megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, másrészt azáltal, hogy a nyertes ajánlat tartalmi érvénytelenségben szenvedett, nem tartalmazta azokat a nyilatkozatokat, illetve nem megfelelõen tartalmazta azokat az adatokat, amelyeket az ajánlatkérõ az ajánlati felhívásban, illetve a dokumentációban elõírt, nem állapította meg az ajánlatkérõ az ajánlat érvénytelenségét, megsértette a Kbt. 52. § (2) bekezdés d) pontját.<br>
A Döntõbizottság ezt követõen vizsgálta, hogy az ajánlatkérõ által az ajánlati felhívásban, illetve a dokumentáció kiegészítése körében elõírt bírálati követelmények részszempontok tartalmi elemeinek megfelelõen értékelte-e az ajánlatokat.<br>
A Döntõbizottság ebbõl a szempontból azt vizsgálta, hogy az ajánlatkérõ értékelése megfelel-e az ajánlati felhívásban, illetve a dokumentációban elõírt részszempontok tartalmi követelményeinek, és hogy a pontozásos metodikája objektívnek tekinthetõ-e.<br>
Az elsõ bírálati szempont a mûszaki ajánlat tartalma volt az ajánlati felhívás 13. pontja szerint. Az ajánlatkérõ a dokumentáció III. fejezetében a feladat mûszaki ismertetése 1. pontjában azt írta elõ, hogy az ételek táp- és élelemanyag-mennyiségét a 24/1991. (II. 9.) sz. Kormányrendeletben elõírtak szerint kell biztosítani.<br>
A Döntõbizottság megállapította, hogy a hivatkozott rendelet már nincsen hatályban, azt hatályon kívül helyezte a 126/1995. (X. 18.) sz. Kormányrendelet. A jelen beszerzés tárgyát képezõ gyermek- és diákétkeztetésre vonatkozó hatályos jogszabályok a 80/1999. (XII. 28.) sz. GM–EüM–FVM együttes rendelet, amely hatályba lépett 2000. március 27 én, valamint az 1/2000. (I. 7.) SZCSM rendelet, hatályba lépett 2000. január 22-én.<br>
Ajánlatkérõ az ajánlattételi szakaszban az ajánlattevõk kérdésére azt írta elõ, hogy az ajánlatnak tartalmaznia kell a következõ adatokat:<br>
– saját konyhában kívánják az ételeket elõállítani, vagy béreltben,<br>
– hol van a konyha, vagyis honnan és hogyan szállítják,<br>
– milyen eszközökkel történik a szállítás, az ételek melegen tartása stb.<br>
Ajánlatkérõ által létrehozott 5 fõs értékelõbizottság értékelte az ajánlatokat, meghatározta az ajánlattevõk sorrendjét, pontozta az ajánlatokat, és az eljárást lezáró döntést is ugyanezen testületi szerv hozta meg.<br>
Az ajánlatkérõ az ajánlat mûszaki tartalmát az ajánlatok értékelésekor mûszaki, technikai felszereltségre, adagok mennyiségére és étlap-összeállítás alszempontokra bontotta tovább, és az adható maximális 100 pontot az elõbbiek sorrendjében 25, 35 és 40 pontban határozta meg.<br>
A Döntõbizottság megállapította, hogy a mûszaki ajánlat tartalma, mint elsõ részszempont tartalmi elemei közül a mûszaki, technikai felszereltséget az ajánlatkérõ vizsgálhatta, mivel ezt követelményként az ajánlati felhívásban, illetve a dokumentációban elõírta. Az adagok mennyisége és étlap összeállítása, mint részszempont tartalmi elemet azonban sem a dokumentációban, sem a felhívásban nem jelölte meg a közbeszerzési eljárásban, errõl az ajánlattevõknek tudomásuk nem volt, így két olyan szempontot is figyelembe vett az elsõ bírálati szempontnál, amelyet nem jelölt meg követelményként és értékelési szempontként a felhívásában, illetve a dokumentációjában. Az adagok mennyiségét és étlap összeállítását ajánlatkérõ nem kérte, azt utólag észlelte az ajánlatokban, és összesen a maximálisan 100 adható pontszámból 75 pontban határozták meg ezek értékét.<br>
I. r. kérelmezõ ajánlata étlapokat, adagmennyiségeket nem tartalmazott, ennek ellenére az étlapok szempontra az adható 40 pontból 20-at, illetve az adagmennyiségre adható 35-bõl 20 pontot kapott, amelyet az ajánlatkérõ úgy határozott meg, hogy az étlap, illetve az adagmennyiség hiánya esetén az adható maximális pontok 50%-át adja.<br>
A második bírálati szempont az ajánlati ár volt, amelynél ajánlatkérõ intézménytípusonként külön-külön értékelte a nyersanyagnorma és a bruttó eladási árakat. Intézménytípusok az óvodai ellátás, az általános iskolai ellátás és a gimnáziumi ellátás volt. Értékelését a nyersanyagnormaárakra úgy végezte el, hogy a magasabb normaár több pontot kapott, abból a megfontolásból kiindulva, hogy a magasabb ár értékesebb nyersanyagból elõállított ételeket jelent. Az adható pontokat 20 Ft/adag esetén 1 pont értékûnek számította. A bruttó eladási árak közötti különbségeket 30 Ft/adag egyenlõ 1 pont értékkel számította. Ajánlatkérõ utóbb tehát e bírálati részszempontra is olyan követelményt állított fel, és ennek megfelelõen értékelte, illetve vette figyelembe az ajánlatokat, amelyet korábban a dokumentációban vagy az ajánlati felhívásban követelményként nem határozott meg.<br>
A harmadik részszempont a teljesítés biztonsága volt. E körben a referenciákat, a szakemberek végzettségét és a szolgáltatási felelõsségbiztosítás alszempontokat értékelte. A szakemberek végzettsége 25 pontot, a szolgáltatási felelõsségbiztosítás 15 pontot, és a referenciák 60 pontot jelentettek értékelésében.<br>
A Döntõbizottság megállapította, hogy a teljesítés biztonsága mint részszempont tartalmi elemei körében az ajánlatkérõ olyan alszempontú vizsgálatot is végzett az ajánlatok értékelésekor, így pl. a felelõsségbiztosítás megléte, a referenciák vizsgálata, amelyet egyrészt nem közölt az ajánlattevõkkel, másrészt az ajánlati felhívásában és a dokumentációjában nem ismertetett, mint olyan értékelési követelményt, amelyre figyelemmel vizsgálni fogja az ajánlatokat. A Döntõbizottság megállapította, hogy felelõsségbiztosítás megléte vagy annak a nyertes ajánlattevõtõl való megkötési elõírása nem volt követelmény. A felelõsségbiztosítás alszempontra ajánlatkérõ 9–15 pontig különféle pontokat adott az ajánlatokra. Azon ajánlattevõk ajánlatát is pontozta, amelyek ajánlata nem tartalmazott felelõsségbiztosítási kötvényt. Így pl. nem tartalmazta II. r. kérelmezõ ajánlata és a nyertes ajánlata sem, ettõl függetlenül ezen ajánlattevõket is pontozta e szempontból.<br>
A referenciákat ugyanakkor nem vizsgálhatta volna, mivel a referenciákat egyrészt már az alkalmasság értékelésekor vizsgálnia kellett, másrészt ez alapján sem tudhatta összehasonlítani az ajánlatokat, mivel volt olyan ajánlattevõ, aki megfelelõ vagy a beszerzés tárgyával hasonló nagyságrendû referenciával nem rendelkezett, illetve, hogy rendelkezett-e ilyen referenciával, az az ajánlatából nem volt megállapítható.<br>
A teljesítés biztonsága részszemponton belül a szakemberek végzettsége mint alszempont, megalapozott követelmény volt, amelyet a Döntõbizottság álláspontja szerint az ajánlatkérõ vizsgálhatott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elsõ fordulata szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata elõírja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A Döntõbizottság megállapította ajánlatkérõ értékelésébõl, hogy az elõírt jogszabályi követelményt nem tartotta be. Olyan részszempontokat, tartalmi elemeket is vizsgált az ajánlatok értékelésekor, amelyet az ajánlati felhívás és a dokumentáció korábban nem tartalmazott.<br>
A Döntõbizottság álláspontja szerint erre figyelemmel az ajánlatkérõnek mind a pontozásos értékelése, mind pedig a tartalmi szempontok szerinti értékelése nem volt megalapozott és objektív. A Döntõbizottság figyelembe vette azt a tényt is, hogy a nyertes ajánlata a fentiekre figyelemmel érvénytelen volt, így nem voltak meg a törvényi feltételei, hogy a Döntõbizottság összehasonlítsa az érvényes és az érvénytelen ajánlatokat. Az ajánlatkérõ értékelésének objektivitása viszont azon tények szempontjából is megkérdõjelezhetõ, amelyek az ajánlatok eltérõ mûszaki tartalmi elemeibõl tevõdtek össze. Így pl. nem minden ajánlat tartalmazott felelõsségbiztosítást, amelyet az ajánlatkérõ az utolsó bírálati szempont egyik alszempontjaként értékelt. Továbbá volt olyan ajánlat, amely étlap-összeállítást nem tartalmazott, de ajánlatkérõ az elsõ bírálati szempontnál az étlapokat is figyelembe véve értékelte az ajánlatokat. Továbbá az adagok mennyisége területén az ajánlattevõk nem voltak azon információk birtokában, hogy az ajánlatkérõ olyan követelmény szerint értékelni fogja az ajánlatokat, hogy az ételadagok mennyisége és a hozzá rendelt bruttó eladási ár milyen arányban áll egymással. Az ajánlati ár összehasonlítását a fentiekre figyelemmel a Döntõbizottság nem végezte el.<br>
Ezért a Döntõbizottság megállapította, hogy az ajánlatkérõ az ajánlatok értékelésekor egyrészt megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, erre figyelemmel a Kbt. 59. § (1) bekezdése is sérült, mely maga után vonta, hogy az ajánlatkérõ teljes eljárást lezáró döntése ilyen formán nem volt megalapozott és jogszabálysértõ volt.<br>
A Döntõbizottság a II. r. kérelmezõ következõkben részletezett kérelmi részeit az alábbiak szerint nem tartotta megalapozottnak: a Döntõbizottság azon kérelmezõi felvetést, mely szerint a nyertes ajánlattevõ a Pensio 17 Kft. referenciáját is felsorolta az ajánlatában, a Döntõbizottság nem tartotta alaposnak. Az ajánlat részét tartalmazó referencialevelekbõl egyértelmûen megállapítható, hogy az érintett intézményekben a közétkeztetési szolgáltatást a Süllõs és Süllõs Bt. végzi, és erre egyértelmû nyilatkozatot tettek az intézményvezetõk.<br>
A Döntõbizottság megállapította, hogy II. r. kérelmezõ az ajánlat benyújtásakor az ISO 9002 minõségbiztosítási tanúsítvánnyal még nem rendelkezett, ezért ennek az ajánlatok értékelése (bírálata) idõszaka alatti megszerzését az ajánlatkérõ nem vehette figyelembe. Erre figyelemmel a Döntõbizottság II. r. kérelmezônek a minôségtanúsításra vonatkozó álláspontját nem tartotta megalapozottnak a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) és 50. § (1) bekezdése alapján.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a Kbt. 88. § (1) bekezdés c), d) és h) pontja szerinti jogkövetkezményt alkalmazta az ajánlatkérõvel szemben. Az ajánlatkérõ a jogorvoslati eljárásban már az ideiglenes intézkedés meghozatalát megelõzõen bejelentette, hogy a jogorvoslati eljárás érdemi lezárásáig szerzõdést nem kíván kötni a nyertes ajánlattevõvel. Erre is figyelemmel alkalmazta a Döntõbizottság a fentebb felsorolt intézkedéseket.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 22.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>