<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4848)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.144/15/2000.<br>
<br>
Tárgy: T-Bau Rt. jogorvoslati kérelme a Tolna Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a T-Bau Építõipari Rt. (7100 Szekszárd, Tinódi u. 8., képviseli dr. Szegesdi Judit ügyvéd, 7100 Szekszárd, Tinódi u. 9., a továbbiakban: kérelmezõ) jogorvoslati kérelmét, amelyet a Tolna Megyei Önkormányzat (7100 Szekszárd, Mártírok tere 11–13., a továbbiakban: ajánlatkérõ) "Szekszárd, Ady E. Középiskola, Szakképzõ Iskola és Kollégium rekonstrukciója és bõvítése tantermekkel" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. február 23-án megjelent 8. számában részvételi felhívást tett közzé elõminõsítési eljárás megindítására.<br>
A beszerzés tárgyát az alábbiak szerint jelölte meg: Szekszárd, Ady Endre Középiskola, Szakképzõ Iskola és Kollégium rekonstrukciója és bõvítése tantermekkel.<br>
Az intézményi rekonstrukciós bõvítés a Széchenyi utcában az A és B épületet, valamint a 14. sz. épületet, az Auguszt Imre utcában az otthonépületet, a tanmûhelyt, a konyhaéttermet, és a bõvítésként készülõ új szakképzõ iskolát foglalja magába.<br>
Ajánlatkérõ részvételi felhívásának 9. pontjában meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket. A mûszaki alkalmasság vonatkozásában az alábbiakat kérte ajánlatkérõ:<br>
– Az elõzõ 5 év legjelentõsebb építési beruházásainak ismertetése (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
– Saját szakembereinek (szervezeti egységeknek), illetve vezetõknek a megnevezése, képzettségük ismertetése.<br>
– Minõségbiztosítási tanúsítvány csatolása.<br>
A 10. a) pontban meghatározásra kerültek a részvételre jelentkezõk alkalmassága elbírálásának szempontjai is, illetve a b) pontban a részvételre jelentkezõknek a szerzõdés teljesítésére alkalmatlanná minõsítésének szempontjai is. Ezek az alábbiak voltak:<br>
– Az 1997. és 1998. évi mérleg, illetve eredménykimutatás szerinti nettó árbevétele nem éri el az 50 M Ft-ot.<br>
– A részvételre jelentkezõ pénzügyi és gazdasági helyzete nem megfelelõ: a beruházáshoz szükséges hitelképességét bank nem igazolja.<br>
– Fõvállalkozási tevékenységben legalább 2 fõ felsõfokú végzettségû szakemberrel nem rendelkezik.<br>
– Minõségbiztosítási tanúsítvánnyal nem rendelkezik.<br>
Ajánlatkérõ a részvételi szakban dokumentációt nem készített.<br>
A részvételi jelentkezések beadási határideje 2000. március 20. volt, amely idõpontig 14 jelentkezés érkezett ajánlatkérõhöz, amelyek az alábbi voltak: Maszer Rt., Strabag Rt., Középület-építõ Rt., Mirold Rt., Genép Rt., BAU System Kft., Dunaépszer Rt., Csõszer Rt., Délépítõ Rt., Wiedeman Rt., Kész Kft., Fürman Kft., Timpanon Kft. és a kérelmezõ.<br>
A részvételi jelentkezések bontását követõen ajánlatkérõ megbízottja, az Óbuda-Újlak Beruházás Szervezõ és Fõvállalkozó Rt. megvizsgálta a beadott jelentkezések tartalmát, és hiánypótlásra adott lehetõséget a Mirold Rt. és Fürman Rt. részére.<br>
A hiánypótlások beérkezését követõen került sor a részvételre jelentkezõk pénzügyi, gazdasági és mûszaki alkalmasságának értékelésére.<br>
Az értékelés szerint a szerzõdés teljesítésére mûszaki szempontból alkalmatlannak minõsítette ajánlatkérõ a Mirold Rt.-t, illetve a kérelmezõt. A Mirold Rt. alkalmatlanná minõsítésének oka az auditált minõségbiztosítási rendszer hiánya, illetve a cégkivonat tanúsága szerint a tevékenységi körök alapján a jelen kivitelezéshez szükséges jogosítvány hiánya volt.<br>
Kérelmezõ alkalmatlanná minõsítésének okaként ajánlatkérõ az alábbiakat jelölte meg: a minõségbiztosítási tanúsítvány meglétére vonatkozó követelmények alapján a kérelmezõ mûszaki szempontból alkalmatlannak minõsül.<br>
Ezen ajánlatkérõi döntés ellen nyújtott be kérelmezõ 2000. május 4-én jogorvoslati kérelmet, amelyben kérte, hogy a Döntõbizottság semmisítse meg ajánlatkérõnek a részvételi szakaszt lezáró döntését, állapítsa meg a jogsértést, illetve kötelezze ajánlatkérõt új döntés meghozatalára és a költségek viselésére. Kérelmének indoklásaképpen az alábbiakat adta elõ:<br>
Ajánlatkérõ a kiírástól eltérõ szempontok alapján választotta ki az alkalmasnak minõsített jelentkezõk csoportját. Álláspontja szerint a részvételi felhívás 10. b) pontja tartalmazta azokat a bírálati szempontokat, melyek alapján a pályázót alkalmatlanná lehetett minõsíteni, ezek között azonban olyan, hogy mûszaki szempontból alkalmatlan, nem szerepel.<br>
A részvételi felhívás 10. b) pontjában foglaltaknak eleget tettek, tekintettel arra, hogy pályázatukhoz csatolták a cégük vezetõit bemutató leírást, ebbõl megállapítható volt, hogy kettõnél több felsõfokú végzettségû szakemberük van, illetve becsatolták a részvénytársaságuk rendelkezésére álló minõségbiztosítási tanúsítványt is. Nem lehet kizárási jogcím az, hogy nem rendelkeznek ISO 9000-es minõségi biztosítási rendszerrel, tekintettel arra, hogy az nem is volt pályázati feltétel. Az ISO 9000-es rendszeren kívül léteznek más érvényes jogszabály alapján mûködõ minõségbiztosítási rendszerek is. Amennyiben ajánlatkérõ ezeket figyelmen kívül hagyja, úgy a versenysemlegesség elve sérül.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását.<br>
Álláspontja szerint a részvételi felhívás 9. pontja (összhangban a Kbt. vonatkozó szabályaival) tartalmazta a jelentkezõk pénzügyi, gazdasági és mûszaki alkalmasságának igazolására kért adatok és tények felsorolását. Azok értékelését követõen tett azon megállapítás, hogy kérelmezõ mûszakilag alkalmatlan a szerzõdés teljesítésére, nem jelenti a kiírástól eltérõ értékelést. Ajánlatkérõ a részvételi felhívásban egyértelmûen meghatározta, hogy a mûszaki alkalmasság igazolására csatolni kell a Kbt. 44. § (2) bekezdés g) pontja szerinti minõségbiztosítási tanúsítványt. Ennek hiányát ajánlatkérõ alkalmatlansági feltételként írta elõ.<br>
Kérelmezõ a betonfeldolgozásra és betonacél szerelésére vonatkozó ÉMI-tanúsítványt csatolt be, mely tevékenység nem fedi le a jelen közbeszerzés tárgyát képezõ beruházás összes munkafolyamatát, hanem annak csak egy kis szeletét. Megítélésük szerint a kérelmezõ által becsatolt ÉMI-tanúsítvány egy termék minõségét tanúsítja, és így a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja szerinti követelményt elégíti ki.<br>
Ajánlatkérõ valóban nem írta elõ és nem is követeli meg ISO 9000 minõségbiztosítási rendszer meglétének igazolását, azt viszont elõírta, hogy a becsatolt tanúsítvány a pályázó cég minõségbiztosítási rendszerének meglétét, alkalmasságát, alkalmazását igazolja.<br>
A 2000. június 1-jén megtartott tárgyaláson kérelmezõ annyiban egészítette ki jogorvoslati kérelmét, hogy sérelmezte azt is, hogy ajánlatkérõ nem biztosított részére hiánypótlási lehetõséget, miután észlelte, hogy a kérelmezõ által benyújtott ÉMI-tanúsítvány nem felel meg a részvételi felhívás 10. b) pontja 4. francia bekezdésében foglalt feltételnek.<br>
Kérelmezõ elõadta, hogy álláspontja szerint az általa becsatolt ÉMI-tanúsítvány egyértelmûen megfelel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének g) pontjában rögzítetteknek, különös tekintettel arra, hogy ezen tanúsítvány a DOM Építõipari Vállalat csoporthoz tartozó cégek részére került kiállításra, amely cégek között megtalálhatók egyéb építõipari tevékenységet, illetve kivitelezõ tevékenységet (pl. villanyszerelést, állványozást) végzõ cégek is.<br>
Ajánlatkérõ a kérelmezõ által sérelmezett hiánypótlási lehetõség kapcsán elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése, a 44. és 46. §-ok szerinti igazolás vagy nyilatkozat utólagos csatolására, illetve formai hiányosságok pótlására biztosít hiánypótlási lehetõséget. Nem megfelelõ igazolás becsatolása esetén ajánlatkérõnek nincs arra módja, hogy újabb és szélesebb körû igazolás csatolására adjon hiánypótlási lehetõséget ajánlattevõnek.<br>
A Döntõbizottságnak abban a kérdésben kellett állást foglalnia, hogy ajánlatkérõ döntése, miszerint kérelmezõt mûszaki szempontból alkalmatlannak találta, megalapozott volt-e, illetve, hogy a kérelmezõ által benyújtott ÉMI-tanúsítvány megfelel-e a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjában foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával.<br>
Ajánlatkérõ a részvételi felhívásának 9. pontjában a mûszaki alkalmasság kritériumaként írta elõ minõségbiztosítási tanúsítvány csatolását, illetve a 10. b) pontban a szerzõdés teljesítésére alkalmatlanná minõsítés szempontjai között megjelölte, hogy alkalmatlan azon részvételre jelentkezõ, aki minõségbiztosítási tanúsítvánnyal nem rendelkezik. A Kbt. idézett szakaszának, illetve a részvételi felhívás 9. és 10. b) pontja 4. francia bekezdésének összevetésébõl megállapítható, hogy ajánlatkérõ a 44. § (2) bekezdés g) pontja szerinti minõségbiztosítási rendszerre vonatkozó tanúsítvány hiányát jelölte meg, mint mûszaki alkalmatlanság, illetve mint a szerzõdés teljesítésére alkalmatlanná minõsítés egyik szempontját. Ezen minõségbiztosítási tanúsítvány azt hivatott bizonyítani, hogy valamely szervezet felkészült bizonyos tevékenységek meghatározott feltételek szerinti végzésére.<br>
Kérelmezõ jelentkezéséhez az Építésügyi Minõség-ellenõrzõ Intézet Pécsi Minõség-ellenõrzõ Állomása által 1994. december 15-én T-894 számon kiadott tanúsítványt csatolta, amely igazolja, hogy az ÉMI által lefolytatott ellenõrzések alapján a DOM Építõipari Vállalatcsoporthoz tartozó T-Bau Építõipari Részvénytársaság Építési Üzemág Magasépítési Építésvezetõség alkalmas beton bedolgozásának végzésére és betonacél szerkezet szerelésére nukleáris létesítmények építés-kivitelezése során az MSZ–04-802-2/1190. és az MSZ–04-803-5/1989. ágazati szabványok szerint. Az alkalmazási terület a tanúsítvány szerint az ország területén kivitelezett, illetve kivitelezésre kerülõ nukleáris létesítményekre terjed ki, amelyeknek tárgya "síkalapozások készítése, betonacél-szerelés, betonbedolgozás, helyszíni felmenõ beton- és vasbeton szerkezetek készítése, betonacél-szerelés és betonbedolgozás".<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal.<br>
Megvizsgálva a kérelmezõ által becsatolt és a fentiekben részletezett ÉMI-tanúsítványt, az a Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja szerinti minõségtanúsító intézménytõl származó tanúsítványnak minõsíthetõ, amely valamely termék vonatkozásában kiadott tanúsítvány.<br>
A Döntõbizottság ezen álláspontját támasztja alá az Építésügyi Minõségellenõrzõ Rt.-nek a MIG–52/2000. számú 2000. június 5-én kelt levelében adott nyilatkozata, miszerint az ÉMI Rt. mint tanúsító szervezet nem akkreditált sem a magyar, sem más nemzeti akkreditáló minõségbiztosítási rendszerben. Az ÉMI akkreditációja laboratóriumi vizsgálatokra (NFEN 45 001) és terméktanúsítása (NFEN 45 011) vonatkozik.<br>
A fenti ÉMI nyilatkozat alapján egyértelmûen megállapítható, hogy az ÉMI kérelmezõ részére kiadott tanúsítványában terméktanúsításra vonatkozó igazolást adott ki.<br>
Ajánlatkérõ részvételi felhívásnak 9. és 10. b) pontjában viszont a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerint az ajánlattevõ minõségbiztosítási rendszere tanúsításának igazolását kérte.<br>
A Döntõbizottság ajánlatkérõ álláspontjával megegyezõen megállapította, hogy kérelmezõ nem az ajánlati felhívásnak megfelelõ minõségbiztosítási tanúsítványt csatolta, így helytálló ajánlatkérõ azon megállapítása, miszerint a szerzõdés teljesítésére a kérelmezõt – mûszaki szempontból – alkalmatlannak minõsítette.<br>
A kérelmezõnek a hiánypótlási lehetõség biztosítására vonatkozó kérelmét sem találta megalapozottnak a Döntõbizottság.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A Kbt. idézett rendelkezése alapján ajánlatkérõ hiánypótlásként jogszerûen csak a 44. és 46. §-ok szerinti igazolás vagy nyilatkozat utólagos pótlására biztosíthat lehetõséget. A részvételi jelentkezések érdemi vizsgálata során ajánlatkérõ nem biztosíthat lehetõséget hiánypótlásra olyan már becsatolt tanúsítvány vonatkozásában, amely tartalmilag nem megfelelõ, jelen esetben az nem az ajánlatkérõ által mûszaki alkalmassági feltételként megjelöltek igazolására szolgál.<br>
Jelen esetben helytálló ajánlatkérõ hivatkozása, miszerint kérelmezõnek nem adhatott lehetõséget másik tanúsítvány becsatolására, hiszen a részvételi jelentkezések bontásakor megállapíthatóan kérelmezõ eleget tett a részvételi felhívás 9. és 10. pontjaiban meghatározott nyilatkozatok és igazolások becsatolására vonatkozó elõírásoknak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. június 19.<br>
<br>
<br>
Dr. Kozmáné dr. Gocs Éva s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>