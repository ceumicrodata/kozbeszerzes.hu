<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4849)
</b></h2><FONT size=3><i><u></i></u><br>
1024 Budapest, Margit kr 85.<br>
Ikt. sz.: D.171/10/2000<br>
<br>
Tárgy: a Gergely Air Kft. jogorvoslati kérelme a Magyar Turizmus Rt. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerezések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Sári Péter ügyvéd (1136 Budapest, Pannónia u. 5.) által képviselt Gergely Air Kft. (2481 Velence, Ország u. 220., továbbiakban: kérelmezõ) jogorvoslati kérelmét, melyet dr. Tasnádi Gábor ügyvéd (1111 Budapest, Kende u. 38.) által képviselt Magyar Turizmus Rt. (1024 Budapest, Margit krt. 85., továbbiakban: ajánlatkérõ) Velence tavi csípõszúnyogok ellen 2000. év nyári védekezés tárgyú közbeszerzési eljárása ellen indított, a Döntõbizottság elutasítja.<br>
Megállapítja, hogy ajánlatkérõ nem követett el jogsértést.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés tárgyában a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja szerinti jogcímre hivatkozva hirdetmény közzététele nélküli tárgyalásos eljárás lefolytatására felhívást küldött 7 ajánlattevõ részére. A felhívás 3. a) pontjában részletezve közölte a beszerzés tárgyát, miszerint az a következõ munkafázisokból áll:<br>
– a csípõszúnyogok elleni védekezés kivitelezésére a szükséges hatósági engedélyek beszerzése,<br>
– légi vegyszeres csípõszúnyogirtás a dokumentáció szerint,<br>
– légi biológiai szúnyoglárvairtás a dokumentáció szerint,<br>
– szakértõi irányítás,<br>
– hatásvizsgálat.<br>
Ajánlatkérõ ezen munka elvégzésére részajánlatot is elfogadott.<br>
Az ajánlatok elbírálására az összességében legelõnyösebb ajánlat elbírálási szempontot választotta, a bírálati részszempontok a következõk:<br>
– A szolgáltatás színvonala: az egyes kezelések alkalmával, egyazon idõn belül több helyszínen egyszerre elvégzett irtás, többéves szúnyogirtási gyakorlattal rendelkezõ gázmester alkalmazása	súlyszám: 30<br>
– Garanciavállalás: a szúnyogirtás igazolt hatékonysága minimum 66%, a hatékonyabbá tétel érdekében az irtást az adott idõszakra vonatkozó csillagászati naplemente elõtt 2 és fél órával korábban megkezdi és naplementéig befejezõdõen végzi	súlyszám: 30<br>
– Vállalási ár, amely a komplex irtás elvégzésére vonatkozik, és ezen belül meghatározza az egyes kezelések fajlagos költségét	súlyszám: 30<br>
– Fizetési határidõ, fizetési mód	súlyszám: 10<br>
A felhívásra a szúnyogirtásra vonatkozóan kérelmezõ, a Corax Környezetvédelmi Kft. és a Fejér Megyei Növény-egészségügyi és Talajvédelmi Állomás, míg a hatásvizsgálatra a Bábolna Környezetbiológiai Központ Kft. nyújtottak be ajánlatot.<br>
Ajánlatkérõ a tárgyaláson elõször a hatásvizsgálatra, majd ezt követõen a szúnyogirtásra vonatkozó ajánlatokkal kapcsolatos tárgyalásokat folytatta le. A tárgyalás befejeztével elkészítette az összegzés az eljárásról dokumentumot és kihirdette az eljárás eredményét: az eljárás nyertese a szúnyogirtásra a Fejér Megyei Növény-egészségügyi és Talajvédelmi Állomás, a hatásvizsgálatra a Bábolna Környezetbiológiai Központ Kft.<br>
Kérelmezõ május 15-én jogorvoslati kérelmet terjesztett elõ a Döntõbizottsághoz. Egyrészrõl sérelmezte, hogy ajánlatkérõ a szúnyogirtásra vonatkozóan nem az õ, álláspontja szerinti legkedvezõbb ajánlatát hirdette ki nyertesnek. Másrészrõl kifogásokat terjesztett elõ ajánlatkérõ eljárása ellen a következõk miatt:<br>
– A Fejér Megyei Növény-egészségügyi és Talajvédelmi Állomás és a Corax Környezetvédelmi Kft. az eljárásban azonos személyi összetételû szakemberháttérrel indult, és a munkát alvállalkozókkal kívánják elvégeztetni, mivel nem rendelkeznek a repülés és a légi védekezés feltételeivel. A jogorvoslati eljárásban május 26-án tartott tárgyaláson e címen elõadott kifogását azzal indokolta, hogy nem tartja tisztességes versenynek az azonos szakmai háttérrel való indulást. A tárgyaláson kérelmét kiegészítve utalt még a tisztességtelen piaci magatartás tilalmáról szóló törvény 11. § (2) bekezdésének ajánlatkérõ és a szóban forgó két ajánlattevõ általi megsértésére is, mert a beszerzés tárgya szerinti piacot egy zárt társasággá tették, "nem engednek maguk közé senkit."<br>
– A bírálóbizottság összetétele nem volt megfelelõ, az csak biológusokból állt, repülési szakember nem vett részt az ajánlatok bírálatában. Kifogás tárgyává tette az értékelést is, miután az öt tagból álló bírálóbizottságnak csak négy tagja vett részt a szavazásban.<br>
A tárgyaláson kérte a jogsértés megállapítását és ajánlatkérõ kötelezését az igazgatási szolgáltatási díj, valamint költségei megtérítésére.<br>
Ajánlatkérõ a május 22-én kelt észrevételében kérte a jogorvoslati kérelem elutasítását. Elõadta, hogy a kérelmezõ által megajánlott legalacsonyabb ár ellenére nem a kérelmezõ ajánlata volt az összességében legelõnyösebb, mert az irtás szakmai színvonala, a fizetési határidõ és a garanciavállalás tekintetében alul maradt a nyertes ajánlatokhoz képest. Kérelmezõ kifogásaival szemben közölte:<br>
– Nincs jelentõsége annak, hogy két vagy több ajánlattevõ ugyanazon szakemberekkel kívánja elvégezni a feladatot.<br>
– Az ötfõs bírálóbizottság személyi összetétele szabályos volt, és bár az egyik tagja nem értett egyet a többség véleményével, a döntés – 4:1-es – szavazás eredménye.<br>
A Corax Kft. a május 18-án kelt észrevételében közölte, hogy kérelmezõ nem rendelkezik az ajánlatában megjelölt referenciákkal, kérte a kérelmezõ eltiltását a közbeszerzési eljárásban való részvételtõl valótlan adatszolgáltatás miatt.<br>
A Bábolna Környezetbiológiai Központ Kft. május 24-én kelt beadványa érdemi észrevételt nem tartalmazott.<br>
A Döntõbizottság a felek írásos és a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban és dokumentációban meghatározott feltételek alapján, a felhívásban közölt elbírálási szempont alapján a legkedvezõbb ajánlatot tette.<br>
Ajánlatkérõ az összességében legelõnyösebb ajánlat elbírálási szempontot választotta, a nyertes és a kérelmezõ ajánlatát a bírálati részszempontok tükrében vizsgálva a Döntõbizottság megállapította, hogy ajánlatkérõ a szúnyogirtásra vonatkozóan a kedvezõbb ajánlatot hirdette ki nyertesnek.<br>
Az elsõ bírálati részszempont, a szolgáltatás színvonala tekintetében ajánlatkérõ jogosan díjazta a nyertes 3 db repülõgéppel egyszerre történõ szórási megoldását, mint a kérelmezõ 5 db helikopterrel való légi szúnyogirtását, mert a nyertes által ajánlott megoldás nagyobb szórási kapacitást jelent. A szolgáltatás magasabb színvonalát biztosítja a nyertes részérõl alkalmazandó gázmester jelentõs gyakorlati ideje is.<br>
A második bírálati részszempont, a garanciavállalás tekintetében is helytállóan részesítette elõnyben – ha csak kis különbséggel is – ajánlatkérõ a nyertes ajánlatát, amikor is figyelembe vette, hogy a nyertes a naplemente idõpontjához közelebbi kezdést vállalt, mint a kérelmezõ, ezáltal hatékonyabb irtást garantálva ajánlatkérõ részére.<br>
A harmadik bírálati részszempont az ajánlati ár. Kérelmezõ kedvezõbb árat ajánlott meg, mint a nyertes, ebbõl a szempontból a kérelmezõ ajánlata volt a jobb.<br>
A negyedik bírálati részszempont keretében ajánlatkérõ a nyertes késõbbi, augusztus 1-jei számlabenyújtását minõsítette – helytállóan – kedvezõbbnek a kérelmezõ korábbi, július 15-i számla benyújtásánál.<br>
Összességében tehát a nyertes ajánlata volt a kedvezõbb, így a jogorvoslati kérelem e vonatkozásban megalapozatlan.<br>
A kérelmezõ további kifogásai is megalapozatlanok.<br>
Kérelmezõ vitatta az ajánlatkérõi döntés módjának jogszerûségét is, a bírálóbizottság összetételére és a döntésben részt vevõ bizottsági tagok számára hivatkozva.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése a bírálóbizottsággal kapcsolatos jogalkotói elvárásokat a következõk szerint írja elõ: "Az ajánlatkérõ az ajánlatok elbírálására legalább háromtagú bizottságot hoz létre, amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését." Ebbõl a rendelkezésbõl csak az következik, hogy a bizottság tagjainak létszáma min. három fõ kell hogy legyen, a bizottság szakmai összetételére, a szavazás rendjére nézve nem tartalmaz kikötést. Ajánlatkérõ a bizottság szakmai összetételének meghatározásánál a beszerzés tárgya szerinti – biológiai – szakértelemre helyezte a hangsúlyt, nem a beszerzés megvalósításának módjára, a repüléstechnikára. Ajánlatkérõ a döntés meghozatalának módja tekintetében nem követett el jogsértést, ezért a Döntõbizottság a kérelmezõ jogorvoslati kérelmét e tekintetben megalapozatlanság címén elutasította.<br>
A Kbt. nem tiltja, hogy egy azonos közbeszerzési eljárásban több ajánlattevõ azonos szakmai háttérrel – alvállalkozóval, alkalmazottal stb. – induljon, ajánlatkérõnek tehát nem kellett figyelembe vennie az ajánlatok értékelésekor a kérelmezõ által e körben kifogásolt körülményt. A Döntõbizottság nem vizsgálta, hogy a Fejér Megyei Növény-egészségügyi és Talajvédelmi Állomás és a Corax Környezetvédelmi Kft. eljárása ütközik-e a tisztességtelen piaci magatartás tilalmáról szóló törvény szabályaival, csak a Kbt. rendelkezéseinek megsértése esetén alkalmazhat jogkövetkezményt. Így a Döntõbizottság kérelmezõ ezen kifogását hatáskör hiányában elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és (2) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. június 5.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>