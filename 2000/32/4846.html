<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4846)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.176/12/2000<br>
<br>
Tárgy: a HAJTA-FOOD Kft. jogorvoslati kérelme az MH Budapesti Katonai Szakképzõ Iskola és Kollégium közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Vancsura Anita ügyvéd (1054 Budapest, Steindl I. u. 9.) által képviselt HAJTA-FOOD Húsipari és Sütõipari Termékeket Elõállító és Forgalmazó Kft. (2115 Vácszentlászló, Fõ út 13., továbbiakban: kérelmezõ) kérelmét – melyet az MH Budapesti Szakképzõ Iskola és Kollégium (1091 Budapest, Üllõi út 133–135., továbbiakban: ajánlatkérõ) különbözõ húsipari termékek szállítása tárgyú közbeszerzési eljárása ellen indított – a Döntõbizottság elutasítja.<br>
Az eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. február 2-án megjelent 5. számában, különbözõ húsipari termékek – marhahús 5000 kg, sertéshús 16 000 kg, hentesáru 20 000 kg – beszerzésére. A beszerzési igényét nem határozta meg árucikkenként.<br>
A részajánlat és többváltozatú ajánlat tételét kizárta.<br>
Az ajánlatok elbírálására ajánlatkérõ a legalacsonyabb összegû ellenszolgáltatás elbírálási szempontot választotta.<br>
Az ajánlattevõk pénzügyi, gazdasági és mûszaki alkalmassága igazolására elõírta:<br>
– a számlavezetõ pénzintézet nyilatkozatának,<br>
– az 1998. évi cégformára elõírt gazdasági beszámolónak,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdése szerinti hatósági igazolásoknak és ajánlattevõi nyilatkozatoknak,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c) és e) pontjának hatálya alá nem tartozásra vonatkozó ajánlattevõi nyilatkozatnak,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára vonatkozó hatósági igazolásoknak,<br>
– az ajánlattevõ cég cégbírósági bejegyzésérõl szóló okiratnak<br>
a csatolását. E pontban ajánlatkérõ elõírta még a megelõzõ három év referenciáinak ismertetését és annak bizonyítását, hogy ajánlattevõ a tevékenységét elismert – bármely nemzeti rendszerben akkreditált – minõségtanúsító intézménytõl származó tanúsítvány alapján végzi. Ezen igazolásokon és nyilatkozatokon kívül ajánlatkérõ sem a felhívásban, sem a dokumentációban nem írta elõ más adatok, tények igazolására szolgáló dokumentum csatolását.<br>
Az ajánlattételi határidõre, március 14-ére 10 ajánlat érkezett ajánlatkérõhöz: a kérelmezõ, a Pápai Hús Rt., a Pick Szeged Szalámigyártó és Húsüzem Rt., a Halmschlager Trade Rt., a Budapesti Hús és Nagykereskedelmi Közös Vállalat, a Zalahús Rt., a Rózsavölgyi Kft., az Adroner Kereskedelmi és Szolgáltató Kft., a Gyulai Húskombinát Rt. és a Budapesti Húspiac Kft. ajánlata. Az ajánlatok bontásáról március 20-án elkészített jegyzõkönyvben ajánlatkérõ rögzítette, hogy "a kiértékelés az általa leggyakrabban megrendelt termékszegmens (kb. 15-20 termék) alapján történik átlagár, illetve besorolási mátrix alapján".<br>
Ajánlatkérõ az ajánlatok vizsgálata során magyarázatot kért kérelmezõtõl a kirívóan alacsony ajánlati árra nézve. Kérelmezõ az április 11-i válaszlevelében közölte, hogy miután a felhívás szerint az ajánlatok elbírálási szempontjaként a legalacsonyabb összegû ellenszolgáltatás szerepel, törekedett arra, hogy kedvezõ árakat tudjon biztosítani. Ennek érdekében új húsüzemekkel vette fel a kapcsolatot, és biztosította kedvezõ ajánlati árának szerzõdéses hátterét.<br>
Május 2-án kelt levelével ajánlatkérõ értesítette kérelmezõt, hogy az eljárásból kizárta, mivel:<br>
<br>
1. magyarázatában a felajánlott termék árát nem indokolta,<br>
<br>
2. a forgalmazott termékek származási helye teljes mértékben ismeretlen,<br>
<br>
3. magyarázatában nem nevezte meg a termékek gyártóját, illetve a teljesítésben még érintettek nevét,<br>
<br>
4. nem bizonyította, hogy a forgalmazott termékek minõségbiztosító tanúsítvánnyal rendelkezõ helyekrõl származnak.<br>
Kizárásra került még az eljárásból a Halmschlager Trade Rt. is, miután a hiányok pótlását nem megfelelõen teljesítette.<br>
Ajánlatkérõ megvizsgálta a fennmaradó 8 ajánlatot, az ajánlatok kiértékelésérõl április 25-én jegyzõkönyvet készített. A jegyzõkönyv mellékletében rögzítette, hogy az értékelés során az ajánlattevõk által felajánlott termékféleségek közül mely termékféleségek árát, milyen módon hasonlította össze. Miután az ajánlatok nem tartalmaztak egyösszegû árajánlatot, ajánlatkérõ maga határozta meg azokat a következõ módon:<br>
Az ajánlatokban megadott marhahús- és sertéshús-féleségekbõl az általa kiválasztott termék árát beszorozta az igényelt mennyiséggel (5000 kg, illetve 16 000 kg), ehhez hozzáadta az általa az egyes ajánlattevõk által a 10 fajta árucikket jóval meghaladó számú termékcikkre adott választékból kiválasztott 10 fajta hentesáru átlagárának és az igényelt mennyiségnek (20 000 kg) a szorzatát.<br>
A május 11-én tartott eredményhirdetésen a Pápa Hús Rt.-nek a fenti módon 19 171 000 Ft-ban kialakított árat tartalmazó ajánlatát hirdette ki nyertesnek.<br>
Kérelmezõ május 16-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ õt kizárta a közbeszerzési eljárásból, álláspontja szerint a kizárás indokai nem helytállók.<br>
Az elsõ kizárási okot illetõen elõadta, hogy a válasza a Kbt. vonatkozó rendelkezése alapulvétele mellett kielégítõ volt, egyébként is joga van ajánlattevõnek, hogy akár veszteséggel is szállítson, a további kizárási okra nézve pedig arra hivatkozott, hogy nem írta elõ ajánlatkérõ a kizárást közlõ levélben igényelt adatok közlését.<br>
Kérte a jogsértés megállapítását, a kizárást kimondó ajánlatkérõi döntés megsemmisítését, ajánlatkérõvel szemben bírság kiszabását és ajánlatkérõ kötelezését a költségei megtérítésére.<br>
Ajánlatkérõ a május 22-én kelt észrevételében kérte a jogorvoslati kérelem elutasítását, döntése indokait fenntartotta.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott, mert a kizárási indokok egy része helytálló.<br>
Az elsõ kizárási indok helytállóságára vonatkozóan a Kbt. vonatkozó, 57. §-ából kell kiindulni, miszerint: "(l) Az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása végett.<br>
(2) Ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie."<br>
A törvény nem írja elõ, hogy a magyarázatnak milyen mélységben kell indokolni a kirívóan alacsony ellenszolgáltatást, a két bekezdés összevetésébõl az következik, hogy a magyarázattal szembeni törvényi elvárás mindösszesen az, hogy az ajánlat kérdéses tartalmi elemét kell abban egyértelmûvé tenni. Kérelmezõ a válaszlevelében adott magyarázatban nem tette egyértelmûvé, hogy az általa megajánlott alacsony áron jó minõségben tud szállítani, mert az ajánlatában egyedüli beszállítóként a Surjánhús Kft.-t jelölte meg, ehhez képest a magyarázatban ismeretlen beszállítókkal való kapcsolatfelvételre utalt. Így ajánlatkérõ bizonytalanságban maradt a szállítandó termékek árát illetõen, ugyanis az ár alapvetõen a minõség függvénye. Az elsõ kizárási indoka helytálló.<br>
A második kizárási indokot illetõen a Döntõbizottság rámutat arra, hogy ajánlatkérõ csak azon adatok, tények igazolását kérheti számon az ajánlattevõtõl, melyekre nézve az ajánlati felhívás, illetve a dokumentáció elõírást tartalmazott. Ajánlatkérõ sem az ajánlati felhívásban, sem a dokumentációban nem kötötte ki az ajánlat érvényességi feltételeként a forgalmazott termékek származási helyének ismertetését; ezért ezen adat hiánya nem adott jogalapot a kérelmezõ kizárására.<br>
A harmadik kizárási indok sem helytálló, mert ajánlatkérõ a magyarázatot kérõ, március 31-én kelt levélben nem kérte – az 57. § fent idézett rendelkezései értelmében nem is kérhette – a teljesítésben közremûködõk (pl. gyártók) nevének megjelölését. Ajánlatkérõ a teljesítésben közremûködõk adatait csak az ajánlati felhívás 11. a) pont negyedik bekezdésében elõírt szempontból ismerhette meg, nevezetesen a tekintetben, hogy a teljesítésbe 10%-ot meghaladóan bevonni kívánt alvállalkozó(k) ellen nem indult-e csõd-, illetve felszámolási eljárás, van-e köztartozásuk, nem lettek-e korában eltiltva a közbeszerzési eljárásban való részvételtõl [l.: <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) pont]. A felhívás 11. a) pontjában elõírt igazolásokat, nyilatkozatokat pedig kérelmezõ ajánlatához csatolta, a felhívás alapján az alvállalkozókkal kapcsolatos további adat szolgáltatására nem volt köteles, tehát ajánlatkérõ által közölt harmadik kizárási indok sem helytálló.<br>
A negyedik kizárási indok helytálló volt. Ajánlatkérõ a felhívás 11. a) pont utolsó "–" bekezdésében az ajánlat érvényességi feltételeként elõírta annak bizonyítását, hogy a szállító a tevékenységét bármely nemzeti rendszerben akkreditált minõségtanúsító intézménytõl származó tanúsítvány alapján végzi. Kérelmezõ az ajánlatában nyilatkozott, hogy szállítója – a Surjánhús Kft. – HACCP minõségtanúsító rendszer követelményei alapján végzi a tevékenységét, kérelmezõ pedig "megkezdte az ágazatra 2001. január 1-jétõl kötelezõ HACCP-tanúsítvány megszerzéséhez szükséges felkészülést". A nyilatkozattal kérelmezõ nem bizonyította, hogy akár õ, akár szállítója rendelkezne bármely nemzeti rendszerben akkreditált minõségtanúsító intézménytõl származó tanúsítvánnyal, mert csak szállítójára nézve bizonyította, hogy a HACCP rendszer alapján végzi a tevékenységét, saját magára nézve közölte, hogy még csak a jövõben fogja megszerezni a HACCP-tanúsítványt.<br>
A Döntõbizottság megállapítja, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésére tekintettel az 53. § (2) bekezdés alapján ajánlatkérõ az elsõ és negyedik kizárási indok alapján helytállóan zárta ki kérelmezõt a közbeszerzési eljárásból, így a jogorvoslati kérelem nem megalapozott.<br>
A Döntõbizottság a közbeszerzési eljárásban keletkezett dokumentumok vizsgálata során észlelte, hogy ajánlatkérõ a húsárufajtákat illetõen általánosságban fogalmazta meg a beszerzés tárgyát, és nem adta meg a fajtánkénti mennyiséget, s miután az így megfogalmazott ajánlatkérésre egymással összehasonlíthatatlan ajánlatok érkeztek, az ajánlatok bontásakor közölte, hogy általa leggyakrabban használt 15-20 féle árucikket veszi alapul az összehasonlításkor. Észlelte a Döntõbizottság azt is, hogy a hentesáru-beszerzés tárgyának konkrét megadása hiányában az ajánlattevõk nem tudtak egyösszegû árajánlatot tenni, ezért az ajánlatkérõ lényegében saját maga kalkulálta ki az egyes ajánlati árakat.<br>
A Döntõbizottság rámutat arra, hogy ajánlatkérõ eljárása nem volt helytálló. Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése értelmében az ajánlati felhívásban konkrétan meg kell határozni, hogy a hentesáru beszerzési tárgyon belül milyen árucikkeket kíván beszerezni (pl. az összehasonlítás tárgyát képezõket), mert az ajánlattevõk csak ezáltal tudnak egymással összehasonlítható ajánlatot tenni. Az ajánlatkérõ által alkalmazott összehasonlítási mód szubjektív értékeléshez vezet, ha ajánlatkérõ azon árucikkek árát hasonlítja össze, amelyek árai az általa preferálni kívánt ajánlattevõnél alacsonyabbak.<br>
A Döntõbizottság ellenõrizte az ajánlatkérõ értékelését, és megállapította, hogy a Pápai Hús Rt. ajánlata volt a legelõnyösebb bármelyik tíz árucikkre eszközölt összehasonlítás esetén. A Döntõbizottság ezért eltekintett a jogsértés megállapításától, egyrészrõl erre irányuló jogorvoslati kérelem, másrészrõl jogsérelem hiánya miatt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 15.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>