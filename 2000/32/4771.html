<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (4771)
</b></h2><FONT size=3><i><u></i></u><br>
<br>
2.K.41752/1999/3.<br>
<br>
A Magyar Köztársaság nevében!<br>
A Fõvárosi Bíróság a dr. Ollé György (6722 Szeged, Guttenberg u. 3. sz.) ügyvéd által képviselt Almus Pater Taneszköz Rt. (6726 Szeged, Petrozsényi u. 14. sz.) felperesnek, a dr. Bíró László jogtanácsos által képviselt Közbeszerzések Tanácsa (1024 Budapest, Margit krt. 85. sz.) alperes ellen, közbeszerzés iránti perben – amely perbe az alperes pernyertességének elõmozdítása érdekében a dr. Vajk Kálmán (1111 Budapest, Bukarest u. 9. fszt. 1. sz.) ügyvéd által képviselt Orako Kereskedelmi és Szolgáltató Kft. (1222 Budapest, Gábor u. 130. sz.) beavatkozott – meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy 15 nap alatt fizessen meg az alperesnek és az alperesi beavatkozónak egyenként 5-5000 (ötezer) Ft perköltséget, és az állam javára külön felhívásra térítsen meg 10 000 (tízezer) Ft feljegyzett kereseti illetéket.<br>
Az ítélet ellen a kézbesítésétõl számított 8 nap alatt fellebbezésnek van helye, amelyet a Legfelsõbb Bírósághoz címezve ennél a bíróságnál kell 4 példányban benyújtani. A fellebbezési határidõ letelte elõtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256/A § (1) bekezdés a)–d) pontjaiban felsorolt rendelkezések ellen irányul, tárgyalás tartása kérhetõ.<br>
<br>
INDOKOLÁS<br>
<br>
A Belügyminisztérium Országos Közbeszerzési Fõigazgatósága (a továbbiakban: BMOKF) 1998. október 21-én tette közzé az irodabútorok szállítására és a kapcsolódó szolgáltatások teljesítésére irányuló felhívását. Az eljárás nyertese alperesi beavatkozó lett.<br>
Azon 1999. március 9-i keretszerzõdésrõl, melyet alperesi beavatkozóval kötött a BMOKF, az 1999. márciusi tájékoztatójában adott hírt.<br>
Ugyanezen tájékoztató 1999 augusztusi számában került sor a keretszerzõdés módosításának közlésére, melynek harmadik számú melléklete (az országos elosztóhálózatot tartalmazó címjegyzékben) változatlanul feltüntette a felperes nevét.<br>
Állítva, hogy a jogsértésrõl 1999. szeptember 9-én szerzett tudomást, felperes 1999. szeptember 23-án terjesztett elõ jogorvoslati kérelmet.<br>
Elõadta, az országos címjegyzékben történõ feltüntetése jogszerûtlen volt, hiszen alperesi beavatkozóval nem áll szerzõdéses kapcsolatban. Így a hamis adatszolgáltatás a verseny tisztasága mellett súlyosan sérti különös méltánylást érdemlõ érdekeit, valamint a jó hírnévhez való jogát. Ezért kérte a jogsértés megállapítását, az alperesi beavatkozó közbeszerzési eljárásban való részvételtõl történõ eltiltását és bírság kiszabását. Igényt tartott továbbá költségeire.<br>
Alperes az 1999. november hó 1. napján kelt D.218/12/1999. számú határozatában a jogorvoslati kérelmet elutasította, és egyben megállapította, hogy a felek költségeiket maguk viselik.<br>
Döntését azzal indokolta, hogy a felperes kérelme elkésett. A sérelem ugyanis már az 1999. március 9-i közléssel bekövetkezett, ezért a felperes az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerinti 60 napos jogvesztõ határidõn túl nyújtotta be kérelmét.<br>
Érveléséhez alperes hozzátûzte azt is, hogy a keretszerzõdés módosítása nem érintette a kifogásolt címjegyzékben szereplõ adatokat, ekként a jogvesztõ határidõ 1999. május hó 8. napján lejártnak minõsül.<br>
A felperes keresetében kérte, hogy a bíróság alperes határozatát megváltoztatva állapítsa meg alperesi beavatkozó jogsértését, egyben vele szemben rendelje el a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d), e) és f) pontjai szerinti jogkövetkezményeket. A felperes perköltségeire igényt tartott.<br>
Állította, a sérelem a szerzõdés módosításával és annak közzétételével valósult meg. Jogszerûtlen feltüntetésérõl akkor szerzett tudomást, amikor az elsõ megrendelõ mint elosztóhelyet kereste fel. Ehhez viszonyítva pedig jogorvoslatát 15 napon belül, a 60 napos jogvesztõ határidõ lejárta elõtt terjesztette elõ.<br>
A felperes hangsúlyozta, alperesi beavatkozó versenytársa, ezért a verseny tisztaságának sérelmét nem lehetett volna figyelmen kívül hagyni.<br>
Az alperes ellenkérelmében – fenntartva a határozatában elfoglalt jogi álláspontját – a felperesi kereset elutasítását kérte, perköltségeire igényt tartott. Elõadta, annak vizsgálata nem tartozik a hatáskörébe, hogy a felperes idõben milyen okból nem szerzett tudomást vélelmezett sérelmérõl.<br>
Az alperesi beavatkozó ugyancsak a felperesi kereset elutasítását kérte, perköltségei megállapítása mellett.<br>
Jelezte egyben azt is, hogy álláspontja szerint alperes döntése nem minõsül érdeminek.<br>
A felperes kifogásával szemben hangsúlyozta továbbá, hogy a felperest gyártójával kötött megállapodása alapján tüntette fel az országos címjegyzékben.<br>
A felperes keresete nem volt megalapozott.<br>
Az alperesi beavatkozó felvetésére tekintettel a bíróság elsõként azt a kérdést vizsgálta meg, hogy az alperes perbeli határozata érdeminek tekinthetõ-e.<br>
A Kbt. perbeli idõben hatályos rendelkezései e körben egyértelmû eligazítást nem adnak.<br>
Abból azonban, hogy a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése csupán a Kbt. 79. § (3) bekezdését és a 79. § (6) bekezdését említve szólt a kérelem érdemi vizsgálat nélküli elutasításáról, és a Kbt. 79. § (5) bekezdése szerinti elkésettséget nem nevesítette, a bíróság arra következtetett, a jogalkotó – késõbbi módosítással már kifejezett – szándéka az elkésettség miatti elutasítás érdemi döntéskénti értékelésére irányult.<br>
Ezért a bíróság alperes döntését a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésében megjelölt ügy érdemében hozott határozatnak tekintette, és érdemben vizsgálta annak jogszerûségét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése úgy rendelkezik, hogy az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ.<br>
E rendelkezés egyértelmûen leszögezi, hogy e határidõk elmulasztása jogvesztéssel jár.<br>
A felperes jogorvoslati kérelmében jelzett sérelme akkor valósult meg, amikor feltüntetése az 1999. március 9-én megjelent címjegyzékben megtörtént.<br>
Ezen esemény bekövetkezése idejétõl a már idézett jogszabályi rendelkezés 60 napos igényérvényesítési határidõt szabott meg.<br>
Miután pedig ezen idõtartamhoz a jogvesztés következményét fûzte, a rendelkezés szerint 60 napon túl maga az igényérvényesítési jog enyészik el. E tény így kizárja, hogy bármely utóbb bekövetkezett körülmény – pl. perbeli ismételt közreadás – lehetõvé tegye a már elveszett jog újraéledését.<br>
Ekként alperes helyesen állapította meg, hogy a 60 napos határidõ 1999. május 9-én lejárt, amelynek következtében a felperes 1999. szeptember 23-án benyújtott jogorvoslati kérelme elkésett.<br>
Mindezen indokolás alapján a bíróság a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése szerint eljárva megállapította, hogy alperes határozata jogszerû, ezért a felperes keresetét elutasította.<br>
A felperes pervesztes lett, ezért a Pp. 78. § (1) bekezdése alapján köteles az alperes és az alperesi beavatkozó jogi képviseletével felmerült perköltségeinek megfizetésére. Ezek összegét a bíróság a 12/1991. (IX. 29.) IM számú rendelet 1. § (1) bekezdés d) pontja alkalmazásával határozta meg.<br>
Ugyancsak pervesztességére tekintettel a Pp. 78. § (1) bekezdése, valamint 6/1986. (VI. 26.) IM számú rendelet 13. § (2) bekezdése alapján köteles továbbá felperes a per tárgyi illetékfeljegyzési joga folytán feljegyzett kereseti illeték megtérítésére.<br>
<br>
Budapest, 2000. április 19. <br>
<br>
Dr. Öcsödi Ágnes s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>