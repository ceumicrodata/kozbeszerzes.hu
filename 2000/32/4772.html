<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (4772)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.225/10/2000<br>
<br>
Tárgy: a Révai Nyomda Kft. jogorvoslati kérelme a Magyar Rádió Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kristóf Tibor ügyvéd (1139 Budapest, Váci út 85.) által képviselt Révai Nyomda Kft. (1037 Budapest, Kunigunda útja 68., a továbbiakban: kérelmezõ) jogorvoslati kérelmét, melyet a dr. Gibicsár Adrienne ügyvéd (1023 Budapest, Vérhalom u. 12/C) által képviselt Magyar Rádió Rt. (1800 Budapest, Bródy Sándor u. 5–7., a továbbiakban: ajánlatkérõ) megbízásából eljáró Tender-Co Rt. (1119 Budapest, Petzvál J. u. 56.) "RTV Részletes magazin nyomtatási és kötészeti munkáinak elvégzése" tárgyú közbeszerzési eljárása ellen nyújtott be, a Döntõbizottság elutasítja, ugyanakkor a jogorvoslati eljárás során megállapította, hogy ajánlatkérõ megsértette az 1999. évi LX. törvénnyel módosított, közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, valamint az 53. § (1) bekezdés a) pontjára tekintettel az 53. § (2) bekezdését.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ a K. É. 2000. április 12-én megjelent 15. számában tette közzé nyílt közbeszerzési eljárás lefolytatására szóló felhívását a fenti tárgyban.<br>
Ajánlatkérô az ajánlati felhívásban elôírta az ajánlattevôk pénzügyi, gazdasági és mûszaki alkalmassága igazolására kért adatokat és tényeket, valamint meghatározta a szerzõdés teljesítésére alkalmatlanná minõsítés pénzügyi és mûszaki szempontjait.<br>
A felhívás 13. pontja szerint ajánlatkérõ az összességében legelõnyösebb ajánlatot kívánta kiválasztani a következõ részszempontok alapján:<br>
	súlyszám<br>
– ajánlati ár	60<br>
– az ajánlat mûszaki tartalma	50<br>
– a bemutatott mûszaki felszereltség mellett a határidõre való ellátás és a kiszállítás biztonsága	40<br>
– minél magasabb saját (egy ajánlattevô részérôl történô teljesítési arány	20<br>
Az adható pontszám valamennyi szempont esetében 1–10.<br>
Az ajánlatkérõ dokumentációt is készített, amely az ajánlat benyújtásához szükséges részletes információkat, a szerzõdési feltételeket, mûszaki leírást, valamint az ajánlathoz becsatolandó nyilatkozatokat tartalmazta. Így az 5. számú melléklet aláírásával, annak tartalma szerinti jóteljesítési biztosítékot kellett vállalnia a nyertes ajánlattevõnek bankgarancia formájában. A dokumentáció 7. oldalának utolsó bekezdése szerint ezt a nyomtatványt aláírva az ajánlathoz kellett csatolni.<br>
Ajánlatkérõ elõírta azt is; hogy az ajánlati árakat úgy kell megadni, hogy azok a 2000. évi teljesítés során rögzítettek, a 2001. és 2002. évekre pedig az ajánlatkérô által érvényesíteni kívánt árképzési módszert kell az ajánlatban megadni.<br>
Az ajánlattételi határidõre, 2000. május 23-ra a kérelmezõ, az Egri Nyomda Kft. és a Szikra Lapnyomda Rt. nyújtotta be ajánlatát.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésére való hivatkozással, 2000. május 24-én kelt levelében kérdést intézett a kérelmezõhöz és az Egri Nyomda Kft.-hez a papírárak induló árfolyamértékére és a 2001. január 1-jétôl várható árképzésre vonatkozóan.<br>
Ugyanezen levelében felszólította mindhárom ajánlattevõt arra is, hogy pótlólag csatolják be aláírva az ajánlataikból hiányzó 5. számú melléklet szerinti jóteljesítési garancialevelet.<br>
Ajánlattevôk a papírárak induló árfolyamait levélben közölték, a Szikra Lapnyomda Rt. és az Egri Nyomda Kft. a dokumentáció szerinti tartalommal az aláírt jóteljesítési garancialevelet is elküldte az ajánlattevõnek.<br>
Kérelmezõ ezt a nyilatkozatot nem küldte el arra hivatkozással, hogy az elõírt feltételeket nem vállalja, azonban igény esetén elkülönített számlát nyit a szükséges összeggel.<br>
Ajánlatkérõ bírálóbizottsága ezt követõen értékelte az ajánlatokat, és 2000. június 7-én nyertesként a Szikra Lapnyomda Rt.-t hirdette ki.<br>
Kérelmezõ 2000. június 9-én terjesztette elõ jogorvoslati kérelmét, melyben sérelmezte, hogy az ajánlatkérõ nem az ajánlati felhívásban meghatározott szempontok és számítási módok szerint értékelte az ajánlatokat. Kifogásolta, hogy az ajánlatkérõ a kérelmezõ mûszaki-technikai felszereltségét annak tényleges ismerete nélkül pontozta, továbbá kifogásolta azt is, hogy ajánlatkérõ a papírárak meghatározásánál egy fiktív papírárral kalkulálva költségszámításokat végzett, és ez feltételes alapokon nyugvó, indokolatlan többletpontokat nyújtott a nyertes pályázónak. Álláspontja szerint ajánlata több ponton is kedvezõbb volt a nyertes ajánlatánál. Mindezek alapján kérte az ajánlatkérõ közbeszerzési eljárást lezáró döntésének megsemmisítését, valamint ideiglenes intézkedésként a szerzõdéskötés megtiltását.<br>
A Döntõbizottság a kérelem ezen részének helyt adva, 2000. június 21-én D.225/8/2000. számú határozatával a szerzõdéskötést megtiltotta.<br>
Ajánlatkérõ érdemi észrevételében a jogorvoslati kérelem elutasítását kérte. Álláspontja szerint az ajánlati árak értékelését helyesen végezte el azzal a módszerrel, hogy a 2000. évi rögzített egységárakat alapul véve a 2001. és 2002. évekre prognosztizált árakat az ajánlattevõk által a mûveleti árakra vonatkozóan megadott inflációs tényezõ segítségével számította ki, mivel az ajánlattevõk ajánlataikban a papírár változására a világpiaci árak változását jelölték meg, ez pedig nem prognosztizálható.<br>
Ajánlatkérõ elõadta azt is, hogy a kérelmezõ ajánlata két ponton – a bankgarancia és a 2001. és 2002. években érvényesíteni kívánt papírárak vonatkozásában – sem felelt meg az ajánlati felhívásban foglaltaknak, mely körülmény tulajdonképpen az ajánlat érvénytelenségét vonja maga után. Ennek ellenére azonban az ajánlatkérõ jóhiszemûen és a versenyt biztosítva járt el akkor, amikor az ajánlatot befogadta és értékelte.<br>
A Döntõbizottság megállapította, hogy a jogorvoslati kérelem alaptalan az alábbiak miatt.<br>
<br>
1.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék-, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késôbbi idôpontban történô megfizetéséhez írásban hozzájárult.<br>
Ugyanezen szakasz (6) bekezdése kimondja, hogy az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
Az 53. § (1) bekezdés a) pontja alapján az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
Ajánlatkérõ az ajánlati felhívás 11. a) pontjának harmadik francia bekezdésében elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)–(6) bekezdéseiben meghatározott nyilatkozatok és igazolások csatolását.<br>
Kérelmezõ, az ajánlatában úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése értelmében a Munkaerõ-piaci Alappal szemben jogszabály alapján fizetési kötelezettsége nem áll fenn. Az alap igazolását arról, hogy kérelmezõnek egy éven túli tartozása nincs, nem csatolta.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. törvény 40–42. §-ai írják elõ a munkaadók és a munkavállalók részére az adók módjára beszedhetõ munkaadói és munkavállalói járulék, valamint a rehabilitációs hozzájárulás megfizetését, melyek a Munkaerõ-piaci Alap bevételét képezik.<br>
A szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény 2. §-a írja elõ a szintén a Munkaerõ-piaci Alap bevételét képezõ szakképzési hozzájárulás fizetésére kötelezettek körét.<br>
A hivatkozott jogszabályok alapján megállapítható, hogy nem felel meg a valóságnak a kérelmezõ fenti nyilatkozata, mivel a Munkaerõ-piaci Alappal szemben minden munkaadónak, így neki is jogszabályon alapuló fizetési kötelezettsége van. Ezt a tényt a kérelmezõ a tárgyaláson tett nyilatkozatában maga sem vitatta.<br>
Mindezek alapján, figyelemmel a Kbt. fent idézett rendelkezéseire, a kérelmezõt a közbeszerzési eljárásból ki kellett volna zárni.<br>
<br>
2.<br>
A Döntõbizottság megvizsgálta az ajánlatokat azok érvényessége szempontjából is, és az alábbiakat állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az 52. § (1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Az ajánlati dokumentációban az ajánlatkérõ elõírta, hogy az ajánlati árakat úgy kell megadni, hogy azok a 2000. évi teljesítés során rögzítettek, a 2001. és 2002. évekre vonatkozóan pedig az érvényesíteni kívánt árképzési módszert kell megadni.<br>
Elõírás volt az is, hogy az ajánlathoz csatolni kell a dokumentáció 5. számú melléklete szerinti tartalmú, bankagarancia-vállalásra vonatkozó nyilatkozatot. Kérelmezõ ajánlatában ezen kötelezettségeknek nem tett eleget, tehát ajánlata nem felelt meg az ajánlati felhívásnak, így ebbõl következõen érvénytelen volt. Az Egri Nyomda Kft. ajánlatában nem található az ajánlatkérõ által megkövetelt, a 2001. és 2002. években a papírárakra vonatkozóan érvényesíteni kívánt árképzési módszer, tehát ez az ajánlat sem felelt meg a felhívásban foglaltaknak, ebbõl következõen érvénytelennek kellett volna nyilvánítani.<br>
A nyertesként kihirdetett Szikra Lapnyomda Rt. ajánlata megfelelt az ajánlati felhívásban és a dokumentációban foglaltaknak, tehát az érvényes volt.<br>
A Kbt. fent idézett rendelkezéseibõl következik, hogy érvénytelen ajánlatot nem lehet értékelni, illetve érvényessel összehasonlítani, így a kérelmezõ érvénytelen ajánlata nem is lehet kedvezõbb a nyertes ajánlatánál.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) és (6) bekezdésében biztosított jogkörében eljárva fenti megállapítások alapján a rendelkezõ részben foglaltak szerint határozott, és a Kbt. 88. § (1) bekezdés a) és d) pontja szerinti jogkövetkezményeket alkalmazta. Tekintettel arra, hogy bár az ajánlatkérõ követett el jogsértést a közbeszerzési eljárása során, de végsõ soron az eljárást lezáró döntése helyes volt, ezért a Döntõbizottság a bírság kiszabását mellõzte.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára tekintettel határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 6.<br>
<br>
Dr. Bakonyi Dolli s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>