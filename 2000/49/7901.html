<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (7901)
</b></h2><FONT size=3><i><u></i></u><br>
Kf.VI.28.197/1999/6.<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága a dr. Kersch Ferenc ügyvéd (1113 Budapest, Bartók B. út 52.) által képviselt Uszód Község Önkormányzata (6332 Uszód) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perben – amelybe a felperes pernyertessége érdekében a dr. Scherer András ügyvezetõ által képviselt Fégtherm Partner Kft. (6300 Kalocsa, Tomori u. 15.), míg az alperes pernyertessége érdekében a dr. Szloboda János (6000 Kecskemét, Csányi J. krt. 4.) ügyvéd által képviselt Hajdú Építõipari és Kereskedelmi Kft. (6086 Szalkszentmárton, Vécsey u. 19.) beavatkozott – a Fõvárosi Bíróság 1999. április 25-én kelt 8.K.30.997/1998/12. számú ítélete ellen a felperes részérõl 14. sorszám alatt benyújtott fellebbezés elbírálása folytán az alulírott napon megtartott tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Köteles a felperes megfizetni az alperesnek 15 nap alatt 5000 Ft, ötezer forint másodfokú eljárási költséget.<br>
Ez ellen a végzés ellen további fellebbezésnek helye nincs.<br>
<br>
INDOKOLÁS<br>
<br>
A felperes – mint ajánlatkérõ – 879 m2 alapterületû általános iskolai tantermek és tornaterem teljes körû kivitelezésére tett közzé ajánlati felhívást. A dokumentáció tartalmazta a tervezett munkák tételes mennyiségi kiírását és a kiviteli tervet. Az ajánlati felhívás kizárta a többváltozatú ajánlatot.<br>
A felperesi beavatkozó – mint ajánlattevõ – ajánlata több költségvetési tételnél a dokumentáció mennyiségétõl eltért. A felperes ennek ellenére a felperesi beavatkozó ajánlatát fogadta el, és vele szerzõdést is kötött.<br>
Az alperesi beavatkozó – aki az ajánlati felhívásra szintén ajánlatot tett – jogorvoslati kérelmet nyújtott be, amelyet elbírálva az alperes az 1998. június 4-én kelt D.85/7/1998. számú határozatában megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdés d) pontjára figyelemmel az 59. § (1) bekezdést, és ezért õt 1 000 000 forint pénzbírság, valamint igazgatási szolgáltatási díj megfizetésére kötelezte. Ezt meghaladóan a jogorvoslati kérelmet elutasította.<br>
A felperes keresetében az alperesi határozat hatályon kívül helyezését és az alperes perköltségben való marasztalását kérte, hivatkozással arra, hogy az alperes megsértette a felek nyilatkozattételi jogára vonatkozó alapelvet, és kompetencia nélkül foglalt állást építész szakmai kérdésekben. Elõadta továbbá, hogy a dokumentáció és az ajánlat mûszaki tartalma csak kis mértékben tér el egymástól.<br>
Az elsõfokú bíróság ítéletével a felperes keresetét elutasította. Álláspontja szerint az ajánlat mûszaki tartalma a tervtõl és a mennyiségi kiírástól semmilyen okból nem térhetett el. Amint azonban a felperes is elismerte, ajánlata több tételben is eltért a felhívástól, ezért érvénytelen.<br>
Az elsõfokú bíróság megállapította továbbá, hogy az alperes a felperes nyilatkozattételi jogosultságát megsértve nem nyilatkoztatta az ajánlati felhívás és a dokumentáció, valamint a nyertes ajánlat mûszaki tartalma közötti eltérésekrõl, erre azonban késõbb a tárgyaláson lehetõsége nyílott, ezért az eljárási szabálysértés az érdemi döntésre nem hatott ki.<br>
Az elsõfokú bíróság ítélete ellen a felperes nyújtott be fellebbezést, amelyben annak hatályon kívül helyezését és az elsõfokú bíróság újabb tárgyalásra utasítását, illetve az elsõ fokú ítélet megváltoztatását és az alperes határozatának hatályon kívül helyezését kérte. Kérelmet terjesztett elõ továbbá a tévesen lerótt 6000 forint elsõ fokú illeték visszautalására. Sérelmezte, hogy az alperes – bár a felperes részérõl sem szándékosság, sem súlyos gondatlanság nem volt megállapítható – kétszeres joghátrányt alkalmazott, azaz a jogsértés megállapításán túlmenõen bírságot is kiszabott. Elismerte, hogy a dokumentációtól több tekintetben eltért, hangsúlyozta azonban, hogy az eltérés oka költségkímélés, magasabb szintû mûszaki megoldás, a kiviteli terv olvashatatlansága, téves költségvetési kiírás, olcsóbb technológia volt. Az eltérések közel öt esetében nem történt törvénysértés, öt esetben pedig az eltérések nem lényegesek. Álláspontja szerint az alperes indokolatlanul szabott ki magas összegû bírságot.<br>
Az alperes ellenkérelmében az elsõ fokú ítélet helybenhagyását kérte.<br>
A fellebbezés nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A 36. § (1) bekezdése kimondja, hogy az ajánlati felhívásban szerepelnie kell, hogy az ajánlattevõ tehet-e többváltozatú ajánlatot. Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 88. § (1) bekezdés d) pontja értelmében a bizottság határozatában e törvény megsértett rendelkezésének megjelölése mellett megállapíthatja a jogsértés megtörténtét. Az f) pont szerint bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. A 88. § (4) bekezdése értelmében a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. (Ez az összeg 1998. évben 500 000 forint volt.)<br>
Helytállóan mutatott rá az elsõfokú bíróság arra, hogy amennyiben az ajánlati felhívás a többváltozatú ajánlat lehetõségét kizárja, az érvényes ajánlat mûszaki tartalma a tervtõl, illetve a mennyiségi kiírástól nem térhet el. A felperes sem vitatta, hogy a felperesi beavatkozó ajánlata a dokumentáció mennyiségeitõl több költségvetési tételnél eltért. Ezért a felperesnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésében rögzített kötelezettsége alapján az ajánlatok felbontásakor, illetõleg azt követõen meg kell volna állapítania, hogy a felperesi beavatkozó ajánlata érvénytelen. Ennek a szigorú törvényi elõírásnak az az indoka, hogy az eltérõ ajánlatok nem mérhetõk össze és nem biztosítható a közbeszerzési eljárás alapelveinek – a verseny tisztaságának és az esélyegyenlõségnek – az érvényesülése.<br>
A Legfelsõbb Bíróság hangsúlyozza, hogy a felperes eljárásának szándékossága vagy esetlegesen súlyos gondatlansága a bírságszankció alkalmazhatóságát nem befolyásolja. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése kimondja, hogy a bizottság az (1) bekezdésben szereplõ intézkedéseket együttesen is alkalmazhatja. Ezért kétszeres joghátrány alkalmazására nem került sor.<br>
A Legfelsõbb Bíróság álláspontja szerint a felperesi bruttó 56 432 310 forint összegû ajánlathoz mérten – minthogy a bírság összege ennek 30%-áig terjedhet – az alperes által kiszabott 1 000 000 forint összegû bírság nem eltúlzott. A bírságösszeg megállapításának szempontjait a törvény nem határozza meg, ezért az elkövetett jogsértés súlyára való hivatkozás nem jogszabálysértõ.<br>
A Legfelsõbb Bíróság utal arra, hogy a dokumentáció pontatlanságainak tisztázása érdekében a felperesi beavatkozó a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdésében szabályozott lehetõséggel élve a felperestõl ajánlata elkészítéséhez írásban további tájékoztatást kérhetett volna.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta. Az eredménytelen fellebbezéssel élõ felperest a Legfelsõbb Bíróság a Pp. 239. §-a folytán alkalmazandó Pp. 78. § (1) bekezdése alapján az alperes javára perköltség megfizetésére kötelezte, míg az illetékekrõl szóló 1990. évi XCIII. törvény 5. § (1) bekezdés b) pontja alapján fennálló felperesi személyes illetékmentesség folytán a 81. § (2) bekezdése alapján megállapította, hogy a felperes a keresetlevelén tévesen lerótt 6000 Ft (hatezer forint) illeték visszatérítésére jogosult. Erre irányuló kérelmét az illetékes illetékhivatalnál kell elõterjesztenie.<br>
<br>
Budapest, 2000. szeptember 28.<br>
<br>
Dr. Buzinkay Zoltán s. k.	Dr. Darák Péter s. k.<br>
tanácselnök	elõadó bíró<br>
<br>
Dr. Fekete Ildikó s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>