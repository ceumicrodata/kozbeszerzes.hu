<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7852)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.436/12/2000<br>
<br>
Tárgy: a Reparautó Kft. jogorvoslati kérelme Az Országos Mentõszolgálat ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Reparautó Kft. (7200 Dombóvár, Kölcsey u. 42., a továbbiakban: kérelmezõ) kérelmének, melyet az Országos Mentõszolgálat Fõigazgatósága (1134 Budapest, Róbert Károly krt. 77., a továbbiakban: kérelmezõ) ellen közbeszerzési eljárás mellõzése miatt nyújtott be, a Döntõbizottság helyt ad, és megállapítja, hogy a kérelmezett megsértette a közbeszerzésekrõl szóló – többször módosított – 1995. évi XL. törvény 2. § (1) bekezdését, ezért a kérelmezettet 5 000 000 Ft, azaz ötmillió forint pénzbírsággal sújtja.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok és a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Kérelmezõ 2000. szeptember 15-én jogorvoslati kérelmet terjesztett elõ a Döntõbizottságnál az Országos Mentõszolgálat ellen közbeszerzési eljárás mellõzése miatt.<br>
Kérelmezõ jogorvoslati kérelmében elõadta, hogy 2000. augusztus 31-én a sajtón keresztül értesült arról, hogy az Országos Mentõszolgálat átvett a Honvédelmi Minisztériumtól 6 db MI–2 típusú helikoptert saját légi mentõflottájának bõvítésére. Kérelmezõ tudomása szerint az Országos Mentõszolgálat sem a most átvett 6 db helikopter, sem pedig a korábban tulajdonában lévõ légi mentõjármûvek üzemeltetésére nem folytatott le közbeszerzési eljárást, elõsegítve ezzel a légi jármûvek gazdaságtalan üzemeltetését és megsértve a közbeszerzési törvény alapelveit. Kérelmezõ álláspontja szerint a mentõ légi jármûvek üzemeltetésére kizárólagos jogosítvány nem létezik, tehát ajánlatkérõ törvénysértõen jár el, amikor a légi mentõjármûvek üzemeltetésére 1994 óta folyamatosan a BASE Kft.-vel áll szerzõdéses jogviszonyban, közbeszerzési eljárás lefolytatása nélkül.<br>
Kérelmezõ elõadta azt is, hogy jogos érdeke sérül azzal, hogy az OMSZ nem folytatott le közbeszerzési eljárást a légi jármûvek üzemeltetése kapcsán, mert mint alternatív szolgáltató õ is alkalmas lett volna ajánlat benyújtására az üzemeltetés tárgyában.<br>
Mindezek alapján a kérelmezõ kérte a Döntõbizottságtól a jogsértés megállapítását és az annak megfelelõ jogkövetkezmények alkalmazását. Ajánlatkérõ érdemi észrevételében és tárgyaláson tett nyilatkozatában a jogorvoslati kérelem elutasítását kérte, egyrészrõl arra hivatkozással, hogy a kérelmezõ nem volt jogosult a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti jogorvoslati eljárást kezdeményezõ kérelem benyújtására, mert a közbeszerzési eljárás mellõzése a kérelmezõ jogát, jogos érdekét nem sértette, tekintettel arra, hogy üzemeltetõként elkövetett szabálytalanságai miatt a magyar állam tulajdonát képezõ légi jármûvek üzemeltetõjeként nem szerepelhet a Légügyi Hatóságok nyilatkozatai alapján.<br>
Ajánlatkérõ nyilatkozatában elõadta azt is, hogy 1994 novemberében kötött szerzõdést az Országos Mentõszolgálat a BASE Kft.-vel az OMSZ tulajdonában lévõ légi mentõjármûvek üzemeltetésére. A szerzõdés azóta többször módosításra került, tekintettel arra, hogy a BASE Kft. a korábban rögzített összegekért már nem volt képes a szerzõdést teljesíteni. A szerzõdés módosítására legutóbb 2000. szeptember 7-én került sor, az OMSZ által a Honvédelmi Minisztériumtól átvett 6 db mentõhelikopter üzemeltetése kapcsán. A szerzõdés 9.1. pontja rögzíti, hogy a BASE Kft. a helikopterek üzemeltetéséért havonta 8 013 100 Ft + áfa alapdíjat számol fel.<br>
Ajánlatkérõ a Döntõbizottsághoz becsatolta a Mentõszolgálat Pénzügyi és Számviteli Osztályának kimutatását arról, miszerint az OMSZ 2000. január 1-jétõl 2000. október 11-ig mindösszesen 219 638 641 Ft-ot fizetett ki a BASE Kft.-nek üzemeltetési szerzõdésük keretében.<br>
Ajánlatkérõ észrevételében elõadta, hogy a légi jármûvek üzemeltetésére azért nem folytattak le közbeszerzési eljárást az elmúlt évek folyamán, mert a Légügyi Igazgatóság álláspontja szerint a BASE Kft.-n kívül más üzemeltetõ nem rendelkezik az adott légi jármûtípusok együttes üzemeltetéséhez szükséges személyi és tárgyi feltételekkel. A légügyi hatóság nyilatkozatában kifejtette azt is, hogy szakmailag lehetséges, de repülésbiztonsági szempontból indokolatlan és ezért nem lenne célszerû, ha az állami tulajdonú és az OMSZ kezelésében lévõ légi jármûveket több üzemben tartó üzemeltetné.<br>
A Döntõbizottság a jogorvoslati eljárás során megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) alapján a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Kérelmezõ a jogorvoslati eljárás során bizonyította jogosultságát a kérelem benyújtására azzal, hogy becsatolta a tulajdonában, illetve üzemeltetésében álló helikopterek légügyi hatósági dokumentumait. A kérelmezõ jogos érdeke pedig sérül akkor, mikor közbeszerzési eljárás elmaradása miatt nem nyílik lehetõsége saját szolgáltatásának felajánlására, és nyertessége esetén annak teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> kimondja, hogy e törvény hatálya alá tartoznak a következõ szervezeteknek a 2. § (1) bekezdése szerinti beszerzései:<br>
a) az állam, a helyi önkormányzat, a kisebbségi települési önkormányzat, az országos, illetve a helyi kisebbségi önkormányzat, a települési önkormányzatok társulása, a központi, a helyi önkormányzati, az országos, illetve a helyi kisebbségi önkormányzati költségvetési szerv, a megyei, illetõleg a regionális fejlesztési tanács, az elkülönített állami pénzalap kezelõje, a társadalombiztosítás igazgatási szerve.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) alapján az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni. Az 1. § e) pontja szerinti szervezet szolgáltatás megrendelése esetén nem köteles a törvény szabályai szerint eljárni, ha a szolgáltatást olyan vállalkozástól szerzi be, amely felett a Tpt. 23. §-a szerint irányítást gyakorol, feltéve, hogy a tárgyévet megelõzõ három év során az irányított vállalkozás nettó árbevételének nyolcvan százaléka az irányító vállalkozással folytatott gazdasági tevékenységbõl keletkezett.<br>
Fenti jogszabályhelyek alapján megállapítható, hogy a kérelmezett Országos Mentõszolgálat egyértelmûen a Kbt. személyi, a tulajdonában lévõ légi jármûvek üzemeltetése pedig annak tárgyi hatálya alá tartozik, tehát amennyiben a szolgáltatás értéke a Kbt. által meghatározott értékhatárt meghaladja, köteles közbeszerzési eljárást lefolytatni.<br>
Az OMSZ által a jogorvoslati eljárás során becsatolt dokumentumokból kétséget kizáróan megállapítható, hogy a légi jármûvek üzemeltetésének éves értéke meghaladja a szolgáltatások értékhatáraként megadott 8 000 000 Ft-ot, tehát a közbeszerzési eljárás lefolytatására köteles lett volna.<br>
Az a körülmény, hogy a Légügyi Igazgatóság véleménye szerint a személyi és tárgyi feltételek okán csak a BASE Kft. alkalmas az OMSZ tulajdonában lévõ valamennyi légi jármû üzemeltetésére, nem alapozza meg azt a tényt, hogy az OMSZ mentesülhetne a közbeszerzési eljárás lefolytatásának kötelezettsége alól.<br>
Tekintettel arra, hogy ajánlatkérõ a fentiek ellenére nem folytatott le közbeszerzési eljárást, a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésének megsértése kétséget kizáróan megállapítható.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 25.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Kozmáné dr. Gocs Éva s. k.<br>
közbeszerzési biztos<br>
<br>
A határozatot a bíráság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>