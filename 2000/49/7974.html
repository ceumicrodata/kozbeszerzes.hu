<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7974)
</b></h2><FONT size=3><i><u></i></u><br>
1024 Budapest; Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.460/10/2000<br>
<br>
Tárgy: a Start Autó Kft. és a MOL Rt. jogorvoslati kérelme a Légiforgalmi és Repülõtéri Igazgatóság közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Rozsályi Ágota ügyvéd (1052 Budapest, Fehér hajó u. 12–14.) által képviselt Start Autó Kft. (1135 Budapest, Reitter Ferenc u. 57., továbbiakban: kérelmezõ I.) és dr. Szabó Klára ügyvéd (1093 Budapest, Közraktár u. 32., továbbiakban: kérelmezõ II.) jogorvoslati kérelmének – melyet dr. Göndör Gabriella jogtanácsos által képviselt Légiforgalmi és Repülõtéri Igazgatóság (1675 Budapest, Ferihegy Pf. 53) kenõanyagok szállítása tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 59. § (1) bekezdését, ezért ajánlatkérõ közbeszerzési eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ I. és kérelmezõ II. részére 30 000-30 000 Ft, azaz harmincezer-harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. évi 27. számában, a rendelkezõ részben megjelölt beszerzés tárgyában. A felhívás 3. a) pontjában közölte, hogy beszerezni kíván kenõanyagfajtákat, az ajánlati dokumentáció 23. oldalán pedig azt, hogy a 16 tételbõl álló mely kenõanyagfajtából milyen éves mennyiséget, milyen minõségben kíván beszerezni. Ajánlatkérõ csak teljes körû ajánlatot fogadott el.<br>
Az ajánlatok elbírálására az összességében legelõnyösebb ajánlat elbírálási szempontot választotta, a felhívásban meghatározta a bírálati részszempontokat és azokhoz rendelt súlyszámokat a következõk szerint:<br>
– termék minõsége a dokumentációban meghatározottak szerint	8<br>
– ajánlati ár	7<br>
– garanciális feltételek	5<br>
– vállalt szállítási határidõ	5<br>
– szállítási feltételek	3<br>
Adható pontszámtartomány: 1–10-ig.<br>
Az ajánlattételi határidõre 7 ajánlat került benyújtásra, a kérelmezõ I., a kérelmezõ II., az Atlantic Star 2000 Kft., a Mobil Oil Hungary Kft., a Meteor Hungary Kft., a Shell Hungary Kft. és az Aral Hungaria Kft. ajánlata.<br>
Ajánlatkérõ a szeptember 14-én tartott eredményhirdetésen az Aral Hungary Kft. ajánlatát hirdette ki nyertesnek. Elkészítette az összegzés az eljárásról dokumentumot, és azt megküldte ajánlattevõk részére. Az összegzés tartalmazza az egyes bírálati részszempontokra adott pontszámok indokát.<br>
Kérelmezõ I. szeptember 25-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem helytálló, egyes részszempontok tekintetében értelmezhetetlen bírálat következtében nem az összességében legelõnyösebb ajánlatot hirdette ki nyertesnek. Álláspontja szerint az elsõ bírálati részszempontnál ajánlatkérõnek súlyozottan kellett volna értékelnie a motorolaj minõségét, mert az a beszerezni kívánt összes mennyiség kb. 68%-át teszi ki. Kifogásolta, hogy a második részszempontnál nem következetesen pontozott ajánlatkérõ, példaként említette, hogy míg az õ és a 3. sz. ajánlattevõ ajánlata közötti 2 493 203 Ft-os árkülönbözet 2 pontos eltérést jelentett, addig a 4. sz. ajánlattevõ és a nyertes közötti 5 062 080 Ft-os árkülönbség csupán 1 pontot eredményezett. A garanciális feltételek körében kifogásolta, hogy ajánlatkérõ elõnyként értékelte a nyertes javára az elsõ osztályú termék szállításának vállalását, holott ez nem elõny, hanem érvényességi feltétel volt a szerzõdéstervezet értelmében. Nem tartja a nyertes javára szolgáló elõnynek a hibás termék 24 órán belüli cseréjét sem, õ ennél sokkal elõnyösebb ajánlatot tett, amikor vállalta, hogy a kenõanyag hibájából eredõ károkért felelõsséget vállal. A szállítási feltételek tekintetében is jobbnak kellett volna tekinteni ajánlatát a nyertesénél, mert õ díjmentesen, kifejezetten meghatározott – 30 napos – határidõre vállalta a veszélyes hulladék elszállítását, a nyertes pedig csak a díjmentességet vállalta behatárolatlan elszállítási határidõvel.<br>
Kérte a jogsértés megállapítását és ajánlatkérõ eljárást lezáró döntésének megsemmisítését és ideiglenes intézkedéssel a szerzõdéskötés megtiltását.<br>
Kérelmezõ II. szeptember 26-án terjesztette elõ jogorvoslati kérelmét. Sérelmezte, hogy az értékelésnél csak második helyre került az ajánlata, holott árban az több mint 30%-kal kedvezõbb volt. A kérelmezõ I.-vel egyezõen kifogásolta, hogy ajánlatkérõ az értékelésnél nem vette figyelembe a beszerezni kívánt termékféleségek mennyiségi arányait.<br>
Kérte a jogsértés megállapítását és ajánlatkérõ eljárást lezáró döntésének megsemmisítését, a jogorvoslati eljárásban felmerült költségei megtérítését és ideiglenes intézkedéssel a szerzõdéskötés megtiltását.<br>
A Döntõbizottság a két ügyet egyesítette, és a 460/3/2000. számú határozatával a szerzõdéskötést megtiltotta.<br>
Ajánlatkérõ észrevételeiben kérte mindkét jogorvoslati kérelem elutasítását. Vitatta, hogy az értékelésnél a motorolaj minõségét annak nagy mennyiségére tekintettel súlyozottan kellett volna figyelembe vennie, álláspontja szerint a gépjármûvei zavartalan mûködése szempontjából egyformán fontos mindegyik termékféleség jó minõsége. Közölte, hogy az ajánlatok értékelését a felhívásban meghatározott bírálati részszempontok alapján végezte.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a két jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja: "Az eljárás nyertese az, aki az ajánlatkérõ részére az ajánlati felhívásban (és dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette."<br>
Ajánlatkérõ az összességében legelõnyösebb ajánlat elbírálási szempontot választotta, a Döntõbizottság a bírálati részszempontok alapján elvégezte a nyertes, a kérelmezõ I. és a kérelmezõ II. ajánlatának összehasonlítását, mert a kérelmezõ II. ajánlati árának 30%-kal kedvezõbb volta miatt kétségesnek tartotta az Aral Hungaria Kft. nyertességét.<br>
Az elsõ bírálati részszempont a termék minõsége.<br>
– A nyertes ajánlatára ajánlatkérõ a maximum 10 pontszámot (súlyozottan 80) adta, az indokolásban megállapította, hogy a nyertes "mûszaki paraméterei megegyeznek az ajánlati felhívásban szereplõ tételekkel, paraméterek és használhatóságuknak megfelelõen". Egyik kérelmezõ sem vitatta ezt a megállapítást, az ajánlatot megvizsgálva a Döntõbizottság is helytállónak tartotta. Az adott pontszám tehát megfelelõ.<br>
– A kérelmezõ I. ajánlata 6 pontot (súlyozva 48) kapott.<br>
Az összegzés szerint a pontszám indoka az, hogy kérelmezõ I. ajánlatának 7., 8., 14.,15. számú tétele nem a kiírásnak megfelelõ minõségû, a 13. tételt illetõen pedig a megajánlott termék szabványba sorolása nincs megadva. Kérelmezõ I. ezen kifogások közül csak a 7. tételre vonatkozót kifogásolta, arra hivatkozva, hogy az ajánlatkérõ július 12-én kelt, az egyik ajánlattevõ tájékoztatást kérõ levelére adott válaszlevele szerinti termékkel pontosan azonos terméket ajánlott meg. A Döntõbizottság elfogadta a kérelmezõ I. érvelését, valamint nem tartja indokoltnak a 13. tétel vonatkozásában az ajánlatkérõ kifogását, mert ajánlatkérõ sem a felhívásban, sem a dokumentációban nem kérte az adott termékre vonatkozó szabvány megadását. A Döntõbizottság a kérelmezõ I. ajánlatára 7 pontot (súlyozottan 56) adott.<br>
– A kérelmezõ II. ajánlata 8 pontot (súlyozottan 64) kapott.<br>
Az összegzés szerint a pontszám indoka az, hogy "a termékismertetõ adatai szerint a 13., 14. tétel DIN 51502 szerinti besorolása KF2N–20, ami nem felel meg a kiírás követelményeinek. 5., 7. tétel mûszaki adathiányos".<br>
Kérelmezõ II. kérelmében vitatta a kifogások helytállóságát. Elõadta, hogy a 13. és 14. tétellel kapcsolatos kifogás a dokumentáció 23. oldalán lévõ mûszaki specifikáció pontatlanságára vezethetõ vissza.<br>
A Döntõbizottság nem fogadta el az ajánlatkérõ kifogásait, mert a kérelmezõ I. ajánlatának 81. oldalán lévõ "Mûszaki ajánlat" 11., 12. pontjának a "Teljesítményszint" rovatban közölt tételei – melyek a dokumentáció 13., 14. tételében szereplõ termékeknek felelnek meg – ugyanazon termékek felajánlására vonatkoznak, melyek a nyertes ajánlattevõ ajánlata 64. oldalán 13. és 14. tételként szerepelnek (DIN KPF2K–30, DIN K2K–40).<br>
Az 5. és 7. tétellel kapcsolatos ajánlatkérõi indokra kérelmezõ II. elõadta, hogy egyrészrõl a kiírás nem határozott meg követelményt ezen két termékre nézve, másrészrõl a pontosítást kérõ levelére ajánlatkérõ által G.5.3./2332/2000, és G.5.3/2436/2000. sz. alatt válaszlevélben meghatározott termékkel azonos terméket ajánlott meg, ezeket tehát ajánlatkérõ nem kifogásolhatja. Mellékelte az ajánlatkérõ szóban forgó válaszleveleit. A Döntõbizottság elfogadta a kérelmezõ II. érvelését, mert megállapította, hogy a kérelmezõ II. által 5. és 7. tételként ajánlott termék megfelel a válaszlevelekben megjelölt termékeknek. A dokumentáció pontatlan követelménymeghatározásának következményeit ajánlatkérõ nem háríthatja át az ajánlattevõre.<br>
A Döntõbizottság ily módon – a nyertessel egyezõen – 10 pontra (súlyozottan 80) értékelte a kérelmezõ II. ajánlatát.<br>
A Döntõbizottság nem fogadta el a kérelmezõknek a mennyiségi adatok figyelembevételével való pontozásra vonatkozó álláspontját, mert – az ajánlatkérõ által elõadott, a Döntõbizottság részérõl helytállónak tartott érveken túl – ajánlatkérõ az értékelés ezen módját a kiírásban elõre nem közölte az ajánlattevõkkel, így nem is alkalmazhatta azt.<br>
A második bírálati részszempont az ajánlati ár.<br>
Az árak összehasonlítását az objektív eredmény megállapítására egyetlen alkalmas módszerrel, az árak arányosításával kell elvégezni, mert csak ily módon oldható meg, hogy a pontszámok egyenes arányban álljanak az árakkal. Ajánlattevõk a következõ árat adták meg ajánlatukban:<br>
<br>
1. sz. ajánlattevõ	14 146 000 Ft<br>
Kérelmezõ I.	14 823 403 Ft<br>
<br>
3. sz. ajánlattevõ	12 330 200 Ft<br>
<br>
4. sz. ajánlattevõ	19 294 700 Ft<br>
<br>
5. sz. ajánlattevõ	11 947 237 Ft<br>
Nyertes	24 356 780 Ft<br>
Kérelmezõ II.	17 772 884 Ft<br>
A legalacsonyabb árat ajánló 5. sz. ajánlattevõ részére 10 pont jár, ajánlatkérõ is 10 pontot adott erre az ajánlatra. Ehhez viszonyítva arányosan a 3. sz. ajánlatra 9, az 1., és 2. számúra 8-8, a kérelmezõ II.-ére 6 (súlyozottan 42), a kérelmezõ I.-ére 5 (súlyozottan 35), a nyertesére 2 pont (súlyozottan 14) jár.<br>
A harmadik bírálati részszempont a garanciális feltételek.<br>
– A legtöbb pontot – 10-et – a nyertes kapta azzal az indokkal, hogy "minõséget garantálja, elsõ osztályú árút szállít, hiba esetén 24 órán belül cserél".<br>
A Döntõbizottság megvizsgálta a nyertes ajánlatát, és megállapította, hogy abban nem "24 órán belül cserél", hanem "esetleges reklamációjuk vizsgálatát 24 órán belül megkezdjük" szöveg szerepel (a 65. oldalon IV. 3. pont alatt). Ez nem azonos értékû a tényleges cserével, ezért elõnyként nem értékelhetõ, mint ahogy a másik két ajánlati elem sem, mert azok nem garancia jogintézménynek megfelelõ jellegû vállalások, hanem a Ptk.-ban a szerzõdések teljesítésére vonatkozóan elõírt kötelezettségek.<br>
– A kérelmezõ I. 3-as pontszámát ajánlatkérõ azzal indokolta, hogy "a leszállított termékre szavatosságot vállal; a kenõanyag hibájából eredõ károkért felelõsséget vállal. Független szakértõvel vizsgáltat."<br>
Ezen ajánlati elemekrõl ugyanaz mondható el, mint a nyertes javára ajánlatkérõ által e címen értékelt ajánlati elemekre.<br>
– Kérelmezõ II. 8-as pontszámát ajánlatkérõ úgy indokolta, hogy a garanciavállalás a "termékek szavatossági idején belül 2-3-5 év anyagfajtánként".<br>
Ez a vállalás a garanciális feltételek körébe esik, mert a Ptk. 305. rendelkezése értelmében a kötelezettet szavatosság címén csak a teljesítéskor fennálló hibákért terheli felelõsség, a garanciális (jótállási) felelõsség azonban a Ptk. 248. § (2) bekezdése értelmében szigorúbb felelõsséget jelent a szavatossági kötelezettségeknél, különös tekintettel a hiba keletkezésére vonatkozó bizonyítási teherre.<br>
A Döntõbizottság megállapítja, hogy egyedül a kérelmezõ II. tett ajánlatában garanciális kötelezettségvállalásra vonatkozó ajánlatot. Ezért a kérelmezõ II. részére 10 (súlyozottan 50) pont jár, a nyertes és a kérelmezõ I. részére 1-1 (súlyozottan 10-10) pont.<br>
A negyedik bírálati részszempont a szállítási határidõ.<br>
Ezen részszempontból történõ vizsgálatnál a Döntõbizottság abból indult ki, hogy ajánlatkérõ a felhívás 4. pontját – miszerint az egyéves szerzõdéses idõtartamon belül a teljesítés szakaszos – az ajánlati dokumentáció 4.7.2. pontjában akként pontosította, hogy az "1 évre kötött szerzõdésen belül bármelyik nap, melyet az ajánlatkérõ megrendelésenként anyaglehívásában megjelöl". Ezen kikötés miatt ajánlatkérõ nem bírálhatta volna el az ajánlatokat a vállalt szállítási határidõ alapján. Mindamellett e tekintetben a kérelmezõ I. 1-4 órás ajánlata volt a legelõnyösebb, a nyertes 2 munkanapos és a kérelmezõ II. 1-2 napos ajánlatával szemben. Ajánlatkérõ a kérelmezõ I. részére 10 pontot (súlyozottan 50-et), a nyertes részére 8 pontot (súlyozottan 40-et), a kérelmezõ II. részére 9 pontot (súlyozottan 45-öt) adott. A pontozás helytálló.<br>
Az ötödik részszempont a szállítási feltételek.<br>
Mindhárom ajánlattevõ (nyertes, kérelmezõ I., kérelmezõ II.) ingyenes szállítást vállalt, valamint vállalták a hulladékok elszállítását. A hulladékok elszállításának határidejére azonban csak a kérelmezõ I. vállalt konkrét – 30 napos – kötelezettséget. A kérelmezõ II. az ingyenes szállítást 100 kg-ot meghaladó súlyú termékekre korlátozta.<br>
Ajánlatkérõ a nyertesnek 10 pontot (súlyozottan 30-at), a kérelmezõ I.-nek és a kérelmezõ II.-nek 8-8 pontot (súlyozottan 24-24-et) adott.<br>
A Döntõbizottság a vállalások tartalma alapján akként korrigálja a pontszámokat, hogy a kérelmezõ I.-nek 10 pont (súlyozottan 30), a nyertesnek 9 pont (súlyozottan 27), a kérelmezõ II.-nek 8 pont (súlyozottan 24) jár.<br>
Az összegzett pontszámok a következõk:<br>
– Nyertes: 80+14+10+40+27 = 171<br>
– Kérelmezõ I.: 56+35+10+50+30 = 191<br>
– Kérelmezõ II.: 80+42+50+45+24 = 241<br>
A Döntõbizottság megállapítja, hogy nem a nyertes tette a legelõnyösebb ajánlatot. Ajánlatkérõ azáltal, hogy nem a legelõnyösebb ajánlatot hirdette ki nyertesnek, megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A jogsértés miatt a Döntõbizottság megsemmisíti az ajánlatkérõ döntését, és kötelezte ajánlatkérõt a megalapozott kérelmet elõterjesztõ kérelmezõk költségeinek megtérítésére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 20.<br>
<br>
Dr. Csitkei Mária s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>