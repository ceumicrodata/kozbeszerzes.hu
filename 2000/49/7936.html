<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (7936)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.451/12/2000<br>
<br>
Tárgy: Szeged Megyei Jogú Város Polgármesteri Hivatala és Sávolt Mihály közös jogorvoslati kérelme Pécs Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Szeged Megyei Jogú Város Polgármesteri Hivatala (6720 Szeged, Széchenyi tér 10.) és Sávolt Mihály (6726 Szeged, Radnóti u. 19., a továbbiakban: kérelmezõ) közös jogorvoslati kérelmét, melyet Pécs Megyei Jogú Város Önkormányzata (7621 Pécs, Széchenyi tér 1., képviseli: dr. Illés Judit jogtanácsos, a továbbiakban: ajánlatkérõ) "Pécs Megyei Jogú Város Önkormányzatával és intézményeivel együttmûködõ komplex számviteli, pénzügyi és költségvetési elõirányzat-kezelõ, kötelezettségvállalást nyilvántartó egységes szoftver bérbevétele és folyamatos aktualizálása" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. július 19-én ajánlati felhívást tett közzé a K. É. 29. számában (4120) nyílt eljárás megindítására a rendelkezõ részben írt tárgyban. A felhívás 2. d) pontja szerint bérleti szerzõdést kívánt kötni ajánlatkérõ az ajánlattevõvel. A felhívás 3. c) pontja szerint a részajánlattétel nem volt megengedett. A 4. pontban pedig azt kötötte ki ajánlatkérõ, hogy: "a teljesítés határideje vagy a szerzõdés idõtartama: az ajánlattevõ a megajánlott szoftverterméket 2000. december 31-ig az ajánlatkérõnek bérbevétel céljából átadja, és ezen határidõig elvégzi annak telepítését az önkormányzatnál és intézményeinél. 2001. január 1-jétõl az ajánlattevõ a szoftver használatát és a terméktámogatást az ajánlatkérõ részére határozatlan ideig biztosítja."<br>
Az 5. c) pontban közölték azt is, hogy a dokumentáció térítésmentesen vehetõ át. A 8. a) pont szerint az ajánlati biztosíték összegszerûen meghatározott mértéke 500 000 Ft, a b) pontban pedig elõírták, hogy az ajánlati biztosíték nyújtásának feltétele a fenti összegû ajánlati biztosíték Pécs Megyei Jogú Város Önkormányzatának az OTP és Kereskedelmi Bank Rt. "Informatika" megjelöléssel történõ befizetésével vagy bankgarancia biztosításával teljesíthetõ. Ajánlatkérõ a 10. pontban közölte, hogy a közös ajánlattevõktõl gazdasági társaság létrehozását nem követeli meg. A 11. a) pontban az alábbiak szerint írta elõ az ajánlattevõk pénzügyi, gazdasági és mûszaki alkalmassága igazolására kért adatokat és tényeket:<br>
– pénzügyi, gazdasági alkalmasságot igazoló – a benyújtáskor 30 napnál nem régebbi – pénzintézettõl származó nyilatkozat,<br>
– az elõzõ 3 év egyszerûsített mérlegbeszámolója, ha a törvény elõírja, akkor könyvvizsgálói jelentéssel együtt,<br>
– 30 napnál nem régebbi cégmásolat,<br>
– eredeti vagy hitelesített aláírási címpéldány,<br>
– az elõzõ 3 év hasonló, jelentõsebb szolgáltatásainak ismertetése,<br>
– cégismertetés, ezen belül a személyi állomány szakmai bemutatása, szakmai önéletrajz csatolásával, különös tekintettel a teljesítésben és a karbantartásban közremûködõ személyekre,<br>
– ajánlattevõi nyilatkozat és hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában foglaltak szerint, beleértve a települési önkormányzat adóhatóságának igazolását arról, hogy nincs helyiadó-tartozása,<br>
– a közbeszerzés értékének 10%-át meghaladó mértékben igénybe venni kívánt alvállalkozó esetében az elõzõekben meghatározott nyilatkozatok és igazolások csatolása.<br>
A 11. b) pontban az ajánlattevõnek a szerzõdés teljesítésére alkalmatlanná minõsítésének szempontjaként megjelölték, hogy:<br>
– cégmásolatában rögzített tevékenységi körében nem szerepel a szoftverkészítés és szaktanácsadás,<br>
– ha az elmúlt 3 évben nincs a beszerzés tárgyához hasonló nagyságrendû legalább egy referenciája,<br>
– nem rendelkezik programírásra és kapcsolattartásra kijelölt rendszerszervezõ és programozó végzettségû és legalább 5 év szakmai gyakorlattal rendelkezõ szakemberekkel, akik a szerzõdés teljesítésében részt vesznek.<br>
Az egyéb információk között, a 16. pontban többek között azt is elõírta ajánlatkérõ, hogy az ajánlat benyújtásának feltétele az ajánlatkérési dokumentáció átvétele. Ugyanitt írta elõ azt is, hogy ajánlatkérõ az ajánlattevõk részére helyszíni szemlét és konzultációs lehetõséget biztosít a felhívás megjelenésétõl számított 25. napon.<br>
A térítésmentes ajánlati dokumentációban ajánlatkérõ meghatározta a projekt fõbb céljait, a teljesítés határidejét, illetve a szerzõdés tartamát, a díjfizetés gyakoriságát, esedékességét és módját, az ajánlatkérés tárgyát. Részletezve meghatározta az elvárásait a számviteli, pénzügyi területen, valamint meghatározta az ajánlat tárgyát képezõ szoftvertermékkel szemben támasztott követelményeit részletesen. Az ajánlatkérõ a teljesítéssel kapcsolatban a szerzõdéses feltételeket is – melyekhez ragaszkodott – pontokba szedve megjelölte. E dokumentáció a felhívásban megjelölt idõpontban a potenciális ajánlattevõk rendelkezésére állt.<br>
A 2000. augusztus 14-i konzultáción kérelmezõ képviselõi, nevezetesen Sávolt Mihály és Szeged Megyei Jogú Város Polgármesteri Hivatala is képviseltette magát. A konzultációról készített jegyzõkönyvet ajánlatkérõ 2000. augusztus 21-én az ajánlattevõk részére megküldte.<br>
Az ajánlattételi határidõig kérelmezõ konzorciuma, a SAP Hungary Kft., a Softrain-IFT Kft., a Perfekt Gazdasági Tanácsadó Rt., az átalakulás alatt lévõ OPEN Szolgáltató Gmk., a Hewlett-Packard Magyarország Kft., a MÁV Informatikai Kft., a HC-Delta Kft. tettek ajánlatot.<br>
Az ajánlatok bontását követõen ajánlatkérõ 2000. augusztus 31-én hiánypótlást biztosított. Ennek keretében felhívta többek között a kérelmezõk közül Szeged Megyei Jogú Város Polgármesteri Hivatalát, hogy mutassák be az elõzõ 3 év jelentõsebb szolgáltatásait a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontjában foglaltak szerint és csatolják az önkormányzat hiteles alapító okiratát, jelöljenek meg a Szegedi Polgármesteri Hivatalon kívüli referenciát, valamint csatolják az önkormányzati hatóság igazolását.<br>
A hiánypótlást követõen ajánlatkérõ érvénytelenné nyilvánította a SAP Hungary Kft. ajánlatát, mert az ajánlati biztosítékot nem fizette be az önkormányzat részére, és ajánlatában bankgarancia-levelet sem csatolt. Érvénytelenné nyilvánította továbbá a Softrain-IFT Kft. ajánlatát, mert az nem felelt meg az ajánlati felhívás 11. a) pontjában foglaltaknak, mivel a 11. a) pont szerint kérteket nem teljeskörûen ismertette, nevezetesen ajánlattevõ a szolgáltatásokat ugyan felsorolta, de nem közölte a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja által elõírt minimális adatokat, mely szerint legalább az ellenszolgáltatás összegét, a teljesítés helyét és a szerzõdéskötõ másik fél megnevezését is meg kell jelölni az ajánlatban. Ezen túlmenõen ajánlattevõ az ellenszolgáltatás összegét üzleti titokra való hivatkozással nem közölte.<br>
Kérelmezõk ajánlatát azért nyilvánította ajánlatkérõ érvénytelenné, mert az nem felelt meg az ajánlati felhívás 11. b) pontjában elsõ helyen elõírt alkalmassági követelményeknek, miszerint alkalmatlan a szerzõdés teljesítésére az az ajánlattevõ, akinek cégmásolatában rögzített tevékenységi körében nem szerepel a szoftverkészítés és szaktanácsadás.<br>
Az érvényesnek tekintett öt ajánlatot ajánlatkérõ értékelte az eljárás további szakaszában.<br>
2000. szeptember 11-i levelében ajánlatkérõ a közös ajánlattevõk közül a Szeged Megyei Jogú Város Polgármesteri Hivatalát írásban értesítette közös ajánlatuk érvénytelenségérõl.<br>
Írásban rögzítette, azon megállapítását, hogy Szeged Megyei Jogú Város Polgármesteri Hivatala és Sávolt Mihály mint közös ajánlattevõk az ajánlati felhívás 11. b) pontjában foglalt követelményeknek nem feleltek meg, mivel az egyik ajánlattevõ, nevezetesen Szeged Megyei Jogú Város Polgármesteri Hivatala által – a hiánypótlásra történt felszólításra – benyújtott alapító okiratban a tevékenységi körök között nem szerepel az ajánlati felhívásban elõírt szoftverkészítés és szaktanácsadás. Ezen értesítésben azt is közölte ajánlatkérõ, hogy azért kérte Szeged Megyei Jogú Város Önkormányzatának alapító okiratát, hogy megállapíthassa a Polgármesteri Hivatalra vonatkozó tevékenységi köröket is. Miután közös ajánlattevõk adtak be ajánlatot, mindkét ajánlattevõnek külön is alkalmasnak kell lennie, azaz meg kell felelnie az elõírt feltételeknek a levél szerint.<br>
Kérelmezõk a közös jogorvoslati kérelmüket 2000. szeptember 20-án nyújtották be a Döntõbizottsághoz. Ebben kérték, hogy a Döntõbizottság indítsa meg és folytassa le a jogorvoslati eljárást, és ennek keretében állapítsa meg, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24.  §</a> (1)–(2) bekezdését, a Kbt. 33. §-át, a Kbt. 37. § (1) bekezdés elsõ mondatát, a Kbt. 40. §-át, a 43. § (4) bekezdését, valamint a Kbt. 61. § (7) bekezdését is. Kérte továbbá az ajánlatkérõ eljárást lezáró döntésének megsemmisítését és ideiglenes intézkedéssel a szerzõdéskötés megtiltását.<br>
A kérelem tartalmazta azt is, hogy a Döntõbizottság az ügyben tartson tárgyalást. Kérelmet többek között azzal indokolták, hogy ajánlatkérõ 2000. augusztus 31-én kelt levelében a bontási jegyzõkönyvet nem küldte meg Sávolt Mihály részére, és ugyanígy nem küldte meg a 2000. augusztus 31-én kelt hiánypótlásra szóló felhívást sem nevezettnek. Sérelmezték azt is, hogy ajánlatkérõ a hiánypótlási felszólításban nem tért ki arra az igényre, hogy a Polgármesteri Hivatal az alapító okirattal igazolja a szoftverkészítés és szaktanácsadás tevékenységet. Kifogásolták azt is, hogy Sávolt Mihály a Polgármesteri Hivatal címére érkezett levélben címzettként ugyan fel volt tüntetve, azonban az alkalmatlanság megállapításáról sem levélben, sem telefaxon külön értesítést nem kapott. Kifejtették azt a véleményt is, hogy a Polgármesteri Hivatal jogállására, mûködésére, tevékenységi körére vonatkozó jogi szabályozás általános érvényû, minden Polgármesteri Hivatalra vonatkozik, ezért ajánlatkérõnek, mint Szeged Megyei Jogú Város Önkormányzatával azonos jogállású önkormányzatnak (megyei jogú város) tudnia kellett arról, hogy a Polgármesteri Hivatalok alapító okirata a gazdasági társaságokra, vállalkozásokra vonatkozó, a TEÁOR-nak megfelelõ elnevezésû részletes tevékenységi kört általában nem tartalmazzák. Kérelemben sérelmezte azt is kérelmezõ, hogy ajánlatkérõ az ajánlati felhívás 13. b) pontjában ismertetett elbírálási szempontjai között bírálati szempontként határozta meg a dokumentációban elõírt mûszaki tartalomnak való megfelelést, és az önkormányzatnál és intézményeinél jelenleg mûködõ hardver-, szoftverelemekhez való illeszkedést, azonban ezekrõl sem az ajánlati felhívásban, sem az ajánlati dokumentációban, sem a helyszíni szemlén nem adott megfelelõ, ajánlattételre alkalmas részletes tájékoztatást.<br>
Fentiek szerint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését azzal sértette meg ajánlatkérõ, hogy a közzétett ajánlati felhívás utólagos és egyoldalú értelmezésével és alkalmatlanságukat kimondó döntésével sértette meg ezt a rendelkezést. Véleménye szerint a Kbt. 24. § (2) bekezdését azért sértette meg ajánlatkérõ, mert az esélyegyenlõség alapelvét hagyta figyelmen kívül akkor, amikor a hiánypótlási felszólításban nem tért ki arra, hogy az alapító okiratot a tevékenységi körök megállapításai céljából kérte, illetve a Polgármesteri Hivatalt nem szólította fel a szoftverfejlesztés és szaktanácsadási tevékenység külön igazolására, és az alkalmatlanságukat kimondó döntésével utólagosan és egyoldalúan a költségvetési szervek vonatkozásában kiterjesztõen értelmezte az ajánlati felhívás alkalmatlanná minõsítési szempontját is.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének megsértését arra alapozta, hogy Sávolt Mihály részére nem küldött ajánlatkérõ tájékoztatást a hiánypótlási felszólításokról, és nem biztosította számára a hiánypótlás teljesítésének azonos feltételeit.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésének megsértését arra alapozza kérelmezõ, hogy az ajánlatok felbontásáról készült jegyzõkönyvet és az alkalmatlanná minõsítésrõl szóló döntést Sávolt Mihály címére sem postai úton, sem telefaxon nem juttatta el a Kbt.-ben elõírt határidõn belül ajánlatkérõ. A Kbt. 33. §-ának, a Kbt. 37. § (1) bekezdése elsõ mondatának és a Kbt. 40. §-ának megsértését azzal valósította meg ajánlatkérõ, hogy ajánlattételre alkalmatlan ajánlati felhívást és dokumentációt bocsátott az ajánlattevõk rendelkezésére.<br>
A tárgyaláson vitatta azt az ajánlatkérõi álláspontot is, hogy a Polgármesteri Hivatal képviselte Sávolt Mihályt a közbeszerzési eljárás során, hisz minden eseményen mint közös ajánlattevõk képviseltették magukat. Azt is nyilatkozta a tárgyaláson, hogy a Polgármesteri Hivatal irányítja az önkormányzati intézményeket. A Polgármesteri Hivatalnak saját Információs Osztálya van, ami például szoftverfejlesztéssel is foglalkozik. Ez ugyan nincs az alaptevékenységben leírva az alapító okiratukban, de ezt a tevékenységükbõl fakadóan jogszerûen végzik. Kifejtette azt az álláspontját is a tárgyaláson, hogy nem vállalkozás jelleggel tettek ajánlatot. Elmondta azt is, hogy tapasztalatai szerint az önkormányzatok ritkán alkalmaznak taxációs felsorolást az alapító okiratban, és ezért fordulhat elõ, hogy az alapító okiratuk, mely 1992–1993-ban készült, a jogszabályi változásokat követõen nem lett kiegészítve a hiányolt tevékenységi körökkel.<br>
Ajánlatkérõ írásos észrevételét a tárgyaláson fenntartva úgy nyilatkozott, hogy mivel az ajánlati biztosítékot az önkormányzat fizette meg, feltételezték, hogy a Polgármesteri Hivatal képviseli Sávolt Mihályt is. Téves kérelmezõk azon hivatkozása, hogy a Polgármesteri Hivatalra nem alkalmazható a TEÁOR-jegyzék szerinti tevékenységi körök alkalmazása. Az alapító okirat felruházza a hivatalt vállalkozási tevékenység folytatására, s a vállalkozási tevékenységre a TEÁOR-jegyzék szerinti tevékenységi körök vonatkoznak. Mivel kérelmezõk mint közös ajánlattevõk konzorciumnak minõsülnek, ezért a konzorcium valamennyi tagja önálló ajánlattevõ, s így külön-külön is meg kell felelniük az ajánlatkérõ által támasztott követelményeknek.<br>
Elõadta azt is, hogy a hiánypótlási felhívásban az önkormányzat alapító okiratát azért kérték, mert kérelmezõk az ajánlatukhoz az önkormányzat mérlegét csatolták be, illetve az ajánlati biztosítékot is az önkormányzat fizette meg. Annak ellenére nem "szankcionálták" a kérelmezõket e magatartásért, mivel a hivatal része az önkormányzatnak, tehát ajánlatkérõ elfogadta az önkormányzat mérlegét és az általa befizetett ajánlati biztosítékot is. A felhívás szerint a referencia hiánya az alkalmatlanná minõsítési szempontok között szerepelt, és ezért a hiánypótlásra pótlólag becsatolt referencia, mely díjtalan ellenszolgáltatást jelölt meg, álláspontjuk szerint nem volt megfelelõ. Alaptalan a kérelmezõk kifogása a dokumentációval kapcsolatban is, mivel a kérelmezõk a konzultáción csupán egy kérdést tettek fel, melyre a jegyzõkönyv megküldésével a választ meg is kapták.<br>
Álláspontja szerint a kérelmezõk ajánlatát azért kellett alkalmatlanná nyilvánítani, mert ha ezt nem tették volna, akkor követtek volna el jogsértést a Kbt. vonatkozó rendelkezéseinek figyelembevételével. Az esélyegyenlõséget biztosították azzal, hogy a felhívásuk szerint a közbeszerzési eljárásban a tárgyhoz alkalmazkodóan csak olyan ajánlattevõk jelentkezhettek, akik szoftverkészítési tevékenységre jogosítvánnyal rendelkeznek, illetve ez a tevékenységi körükben felsorolásra került. Mivel a Polgármesteri Hivatal a közös ajánlattevõk egyikeként nem rendelkezett az alapító okirata szerint szoftverkészítési tevékenységgel, ezért kellett a közös ajánlatot érvénytelenné nyilvánítani, mivel a Polgármesteri Hivatal alkalmatlan volt az ajánlattételre.<br>
Tárgyaláson elõadta azt is ajánlatkérõ, hogy álláspontja szerint amennyiben valaki a saját szoftverét használja fel, ahhoz nem kell vállalkozónak lennie, de amennyiben ezt már értékesíteni kívánja, akkor elvárható, hogy vállalkozás keretében tegye azt, és ez a tevékenység szerepeljen az alapító okiratban és az okmányokban.<br>
Ajánlatkérõ a tárgyaláson kérdésre azt is nyilatkozta, hogy a komplett rendszert kívánták bérelni, és azért nem kívánták megvásárolni, mert ismereteik szerint kb. 2-3 év múlva az önkormányzatoknak egységes rendszert kell majd alkalmazniuk, így nem akartak több száz milliós beruházást eszközölni erre.<br>
Ajánlatkérõ elõadta azt is, hogy vitatható a kérelmezõ referenciája azért is, mert az alkalmatlanná nyilvánítás között azt írták elõ, hogy kell rendelkezni egy hasonló nagyságrendû és legalább egy elfogadott referenciával. Kérelmezõk ajánlatának érvényességénél gondot okozott volna az is, hogy hogyan értékeljék a referencia nagyságrendjét, hisz azt kérelmezõk úgy jelölték meg, hogy az ingyenes.<br>
A Döntõbizottság a jogorvoslati eljárás során a kérelemben írtak szerinti ideiglenes intézkedést nem alkalmazta, mert annak törvényi feltétele a rendelkezésre álló adatok alapján nem volt megállapítható.<br>
Az ügyben érdekelt felek közül a Perfekt Gazdasági Tanácsadó Rt. írásban úgy nyilatkozott, hogy ajánlatkérõ a Kbt. szabályainak megfelelõen járt el, jogszerûen minõsítette a kérelmezõk konzorciumát a szerzõdés teljesítésére alkalmatlannak. Indítványozta azt is, hogy a Döntõbizottság egyenként vizsgálja meg, hogy a kérelmezõk eleget tettek-e az összes alkalmassági követelményeknek, különös tekintettel arra, hogy nem egymást jelölték-e meg referenciaként. Álláspontja szerint ajánlatkérõ az ajánlati felhívásban és a dokumentációban, valamint a konzultáción a szükséges adatokat, információkat megadta, így azok alapján teljes körû ajánlatot lehetett tenni.<br>
Az ügyben szintén érdekelt OPEN Kft. a tárgyaláson úgy nyilatkozott, hogy a Döntõbizottság az írásos beadványát tekintse önálló jogorvoslati kérelemnek, ezért vállalta, hogy hiánypótlás keretében azt a törvénynek megfelelõen kiegészíti. Ezt követõen a Döntõbizottság az OPEN Kft. beadványát kérelemnek tekintve önálló jogorvoslati eljárást indított a beadvány alapján.<br>
A Döntõbizottság a rendelkezésre álló iratok, dokumentumok, írásos és szóban elõterjesztett nyilatkozatok alapján megállapította, hogy a kérelem részben elkésett, részben pedig alaptalan, ezért a Döntõbizottság a jogorvoslati kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének elsõ fordulata szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve e határidõn belül indítható meg hivatalból.<br>
A Döntõbizottság a kérelmezõk által becsatolt 5-302-19/2000. sz., 2000. augusztus 31-én kelt ajánlatkérõi levélmásolatból kétséget kizáróan megállapította, hogy ajánlatkérõ olyan levelet küldött Szeged Megyei Jogú Város Polgármesteri Hivatalának telefaxon és postai úton, melyben kérte, hogy a Polgármesteri Hivatal és Sávolt Mihály vonatkozásában közöljék az ellenszolgáltatás összegét, a teljesítés idejét a szerzõdést kötõ második fél megnevezésével, valamint ugyanezen levélben kérték azt is, hogy ajánlatkérõ székhelye szerinti önkormányzati adóhatóság (Pécs) igazolását csatolják arról, hogy a Polgármesteri Hivatalnak és Sávolt Mihálynak van-e adótartozása. Az eljárás irataiból az is megállapítható, hogy a hiánypótlás ezen részeit kérelmezõk teljesítették, így Sávolt Mihálynak is tudomása volt idõben e kötelezettségérõl. Becsatolt iratokból az is megállapítható, hogy a bontásról készített jegyzõkönyvet szintén 2000. augusztus 31-én küldte meg ajánlatkérõ a Szegedi Polgármesteri Hivatal részére. Fenti idõpontokat és a hivatkozott Kbt. hivatkozott rendelkezéseit figyelembe véve megállapítható, hogy a törvényes 15 napos jogvesztõ határidõt kérelmezõk e kérdésben elmulasztották, így azt a Döntõbizottságnak elkésettség miatt el kellett utasítania. Ebbõl eredõen a Kbt. 61. § (7) bekezdésének megsértése nem róható ajánlatkérõ terhére, és ugyanígy nem róható fel a Kbt. 43. § (4) bekezdésének megsértése sem. Kérelmezõk kérelmének azon része, mely az ajánlati felhívást és a dokumentációt, valamint mûszaki tartalom hiányosságait kifogásolják, szintén elkésett a fentebb hivatkozott jogszabályhelyre, illetve objektív határidõ elmulasztására tekintettel. Így nem róható fel ajánlatkérõ terhére a Kbt. 24. § (1)–(2) bekezdésében, a Kbt. 37. § (1) bekezdésének elsõ mondatában, valamint a Kbt. 40. §-ában megfogalmazott jogsértés sem.<br>
Alaptalan a kérelemnek azon része, mely a közös ajánlattevõk konzorciális ajánlatának érvénytelenné nyilvánítását kifogásolja az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése szerint több ajánlattevõ közösen is tehet ajánlatot.<br>
Jelen jogorvoslati eljárás során megállapítható volt, hogy kérelmezõk közösen nyújtották be ajánlatukat ajánlatkérõhöz. Fenti tényekbõl fakadóan a Döntõbizottság osztja ajánlatkérõ azon álláspontját – mely megegyezik a Döntõbizottság korábbi gyakorlatával is –, hogy közös ajánlattétel esetén az ajánlattevõk mindegyikének külön-külön is meg kell felelni az ajánlati felhívásban írt feltételeknek.<br>
A Döntõbizottság álláspontja szerint Szeged Megyei Jogú Város Polgármesteri Hivatalának az ajánlattételre alkalmatlanságát jogosan állapította meg ajánlatkérõ, mivel az államháztartásról szóló 1992. évi XXXVIII. törvény (Áht.) 88. § (3) bekezdése kimondja, hogy: "a költségvetési szerv alapításáról szóló okiratban … kell intézkedni. Az alapító okiratnak tartalmaznia kell az … ellátható vállalkozási tevékenység körét és mértékét." Ebbõl tehát megállapítható, hogy ajánlatkérõ jogosan kért – az ajánlati felhívásban elõírt cégmásolat helyett – a Polgármesteri Hivatal mint ajánlattevõ esetében alapító okiratot a célból, hogy meggyõzõdjön arról, hogy ajánlattevõ rendelkezik-e a feladat elvégzésére megfelelõ jogosítvánnyal.<br>
A hivatkozott jogszabályhely alapján téves kérelmezõnek az az álláspontja, hogy az alapító okiratnak csak a fõbb feladatokat példálózó jelleggel kell tartalmaznia, mivel minden vállalkozási tevékenységet, sõt még annak mértékét is meg kell határozni az alapító okiratban. Tekintettel arra, hogy a közös ajánlattevõk közül a Polgármesteri Hivatal okirata ezt nem tartalmazta, így a Döntõbizottság álláspontja szerint ajánlatkérõ jogosan nyilvánította az ajánlati felhívás 11. b) pontjára tekintettel ajánlattételre alkalmatlannak a közös ajánlattevõket.<br>
A Döntõbizottság álláspontja szerint a közös ajánlattevõk ajánlatának az ajánlati lapján szereplõ kért ellenszolgáltatás meghatározása alapján, ahol a rendszer adaptálásáért és a szoftvernek az önkormányzatnál és intézményeinél történõ telepítéséért szereplõ használati díjat, valamint a rendszer folyamatos használatáért szereplõ költségvetési évenként meghatározott összeget jelölték meg, megállapítható, hogy kérelmezõ azon hivatkozása, hogy nyereségszerzés céljából történt az ajánlattétel, nem helytálló.<br>
A Döntõbizottság álláspontja szerint annak ellenére, hogy ajánlatkérõ elfogadta, hogy az ajánlati biztosítékot nem a Polgármesteri Hivatal, hanem az önkormányzat fizette be, és ugyanígy elfogadta az önkormányzat mérlegét is, nem helytálló az erre vonatkozó kérelmezõi sérelem, mivel maga a kérelmezõ Polgármesteri Hivatal nyilatkozott úgy a tárgyaláson, hogy a hivatal önálló költségvetési szervként saját gazdálkodással rendelkezhet, és saját jogi személyisége alatt gazdálkodhat.<br>
Fentiek alapján a Döntõbizottság arra az álláspontra jutott, hogy ezen indokokból is kizárhatta volna ajánlatkérõ a további eljárásból a közös ajánlattevõket.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint a kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 31.<br>
<br>
Dr. Bíró László s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>