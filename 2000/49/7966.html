<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7966)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.463/14/2000<br>
Tárgy: Porsche Hungária Kft. jogorvoslati kérelme a Tiszántúli Gázszolgáltató Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Porsche Hungária Kft. (1139 Budapest, Fáy u. 27., a továbbiakban: kérelmezõ) jogorvoslati kérelmének, melyet a Tiszántúli Gázszolgáltató Rt. (4200 Hajdúszoboszló, Rákóczi út 184., a továbbiakban: ajánlatkérõ) "zárt kisáruszállító furgon és kis tehergépkocsi beszerzése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és 59. § (1) bekezdését, ezért az ajánlatkérõt 3 500 000 Ft, azaz hárommillió-ötszázezer forint pénzbírsággal sújtja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi továbbá a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg: Ajánlatkérõ a K. É. 2000. július 5-én megjelent 27. számában tette közzé nyílt közbeszerzési eljárás megindítására szóló felhívását. A beszerzés tárgyaként gyári új állapotú zárt kisáruszállító furgon, kis tehergépkocsi és személygépkocsi beszerzése volt megjelölve. Az ajánlati felhívás meghatározta, hogy a beszerzés tárgyaként megjelölt 6 gépjármû-kategória bármelyikére külön-külön részajánlatot lehet tenni.<br>
Ajánlatkérõ meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, valamint elõírta a szerzõdés teljesítésére alkalmatlanná minõsítés szempontjait is. Az ajánlati felhívás 13. pontja meghatározta, hogy az ajánlatok elbírálásának szempontja az összességében legelõnyösebb ajánlat, és az elbírálás során alkalmazott részszempontok a következõk:<br>
– ajánlati ár	45<br>
– üzemeltetési és karbantartási költség	20<br>
– kedvezõbb mûszaki paraméterek (teljesítmény, raktérfogat, hasznos terhelhetõség)	15<br>
– garanciális és szavatossági feltételek	10<br>
– szervizellátottság, szervizhelyek száma	5<br>
– fizetési határidõ	5<br>
Az adható pontszám részszempontonként 0–10-ig.<br>
Ajánlatkérõ dokumentációt is készített, amelyben meghatározta, hogy a szervizháttér és a költség tekintetében meg kell adni a szervizek ciklusidejét km-ben, valamint a szervizköltség ismertetését 100 000 km futásteljesítményig, valamint meg kell adni az adott típus TIGÁZ Rt. szolgáltatási területén található márkaszerviz-telephelyeit.<br>
Garancia és szavatosság tekintetében elõírta, hogy a garancia minimum 1 év, vagy 100 000 km teljes karosszériára, a garancia átrozsdásodás ellen minimum 6 év, szavatosság fõdaraboknál minimum 3 év.<br>
Ajánlati ár vonatkozásában a dokumentáció elõírta, hogy az ajánlattevõ az ajánlatát a gépjármû szállítására jármû-kategóriánként adja meg, megjelölve az egyes gépjármûvek árait külön-külön, továbbá, hogy az ajánlatot fix áron ft-ban kell megadni, és egyértelmûen meg kell jelölni az áfával növelt és az áfa nélküli ajánlati árat is.<br>
Fizetési feltételek tekintetében ajánlatkérõ elõírta, hogy az ellenszolgáltatás kiegyenlítése 20 banki napos átutalással történik.<br>
A dokumentáció meghatározta a beszerezni kívánt gépkocsik mûszaki paramétereit is. Így a jelen jogorvoslati eljárással érintett zárt kisáruszállító furgon tehergépkocsik tekintetében elõírta, hogy 54 db &plusmn;10% mennyiséget kíván beszerezni, a szállítandó gépkocsi dízelmotor hengerûrtartalma max. 1910 cm3 legyen, teljesítménye min. 50 lóerõ, raktérfogata 1,5 és 4 m3 között legyen, a hasznos terhelhetõsége pedig 400-tól 700 kg-ig terjedjen.<br>
A 2000. szeptember 4-i ajánlattételi határidõre ajánlat érkezett az Újhelyi Autó II. Kft.-tõl, az SPQR Hungária Jármûker. Kft.-tõl, a Mobil-Car Kft.-tõl, az Auto-Eskort Kft.-tõl, a Porsche Hungária Kft.-tõl, az Auto Mirai Kft.-tõl, a Duna Interservice Kft.-tõl, a Citroen Hungária Kft.-tõl, az Auto Alfa 1 Kkt.-tõl, az Auto Lönhard-tól.<br>
Ajánlatkérõ ezt követõen hiánypótlási lehetõséget biztosított az ajánlattevõk számára, majd annak határidejét követõen megvizsgálta az ajánlatokat, és az alábbi döntést hozta:<br>
Az Újhelyi Auto II. Kft.-t, az Auto Alfa 1 Kkt.-t, SPQR Hungária Jármûker. Kft.-t, a Mobil-Car Kft.-t, és az Auto Eskort Kft.-t ajánlatának érvénytelensége miatt kizárta az eljárásból. Ajánlatkérõ kihirdette azt is, hogy a B4 és B6 személykocsi-kategóriákra és a BS kategóriára eredménytelen a közbeszerzési eljárás.<br>
A jogorvoslati eljárással érintett zárt kisáruszállító furgon kategóriában nyertesként az összességében legelõnyösebb ajánlatot tevõ ajánlattevõt, a Citroen Hungária Kft.-t hirdette ki, míg a nyertest követõ legkedvezõbb ajánlat a kérelmezõé volt.<br>
Kérelmezõ ezt követõen 2000. szeptember 25-én nyújtotta be jogorvoslati kérelmét az ajánlatkérõ közbeszerzési eljárást lezáró döntése ellen. Kérelmének indokolásául elõadta, hogy az egyes kategória elbírálása során ajánlatkérõ a saját maga által meghirdetett értékelési szempontokat következetlenül és sérelmükre alkalmazta. Kérelmezõ számításai szerint ebben a kategóriában a helyes pontozás eredménye egyértelmûen a kérelmezõ által ajánlott modell, a Skoda Felicia Pick Up dobozos változatának elsõségét jelentené. Kérelmezõ jogorvoslati kérelmében kérte ideiglenes intézkedésként a szerzõdéskötés megtiltását, valamint ajánlatkérõ közbeszerzési eljárást lezáró döntésének megsemmisítését.<br>
A Döntõbizottság 2000. szeptember 27-én hozott ideiglenes intézkedésével a szerzõdés megkötését megtiltotta.<br>
Ajánlatkérõ érdemi észrevételében a jogorvoslati kérelem elutasítását kérte annak megalapozatlansága miatt. Álláspontja szerint ajánlatkérõ a Kbt.-ben foglalt alapelveket és egyéb szabályokat maradéktalanul betartotta, az eljárás eredménye egy objektív számítás alapján alakult ki.<br>
Az ajánlatok értékelése kapcsán érdemben elõadta, hogy az ajánlati ár tekintetében a legkedvezõbbként tervezett költségeknek megfelelõ ajánlatra vonatkoztatva került sor a pontozásra, azzal, hogy az ajánlatkérõ a legkedvezõbb árat 1 950 000 Ft-ban határozta meg, így ezt az árat tartalmazó ajánlat kaphatott volna 10 pontot. Ehhez viszonyítva került sor a további pontozásra úgy, hogy 150 000 Ft mértékû árnövekedés 1 pont levonást eredményezett. Ezen metodikát követve a kérelmezõ az általa ajánlott árra 9 pontot, a Citroen Hungária Kft. 8 pontot, az Auto Escort Kft. pedig 5 pontot kapott.<br>
Az üzemeltetési és karbantartási költségek esetén a kiindulási alapot a 100 000 km-re az ajánlatkérõ által tervezett legkedvezõbb költség, az 1 660 000 Ft jelentette, ami 10 pontot ért, ezen költségek 15 000 Ft-onkénti növekedése pedig értéksávonként 1 pont csökkenést eredményezett. Ennek megfelelõen részesült az elsõ és második helyezett ajánlattevõ 9-9 pontban, az Auto Escort Kft. pedig 3 pontban:<br>
A 3. részszempont esetén a vizsgálat 3 paraméterre terjedt ki, mégpedig úgy, hogy a 3 érvényes ajánlat közül a legkedvezõtlenebb ajánlat 0 pontot kapott, majd ehhez viszonyítva, az ajánlatkérõ által meghatározott értéksávonként került plusz 1-1 pont kiosztásra. Így a motorteljesítmény esetén a minimálisan megajánlott 60 lóerõs mértékbõl kiindulva 1,20 lóerõs növekedés számított további 1-1 részpontnak. A raktér térfogata esetén a 2,4 m3 képezte a pontozás alapját úgy, hogy minden további 0,06 m3 jelentett 1 részpontot. A hasznos terhelhetõség vonatkozásában 510 kg volt a kiindulás úgy, hogy 15 kg adott további 1 részpontot. Mindezek alapján a kérelmezõ 4, a nyertes 8, az Autó Escort Kft. pedig 2 pontot kapott.<br>
A garanciális és szavatossági feltételek vonatkozásában valamennyi esetben azonos, az ajánlati dokumentációnak megfelelõ feltételeket tartalmazó ajánlat érkezett, valamennyi ajánlattevõ 1-1 pontot kapott.<br>
A szervizellátottság esetén a legkedvezõtlenebb ajánlat képviselt 0 értéket, míg az ezt 2 telephellyel meghaladó szervizellátottság jelentett további 1-1 pontot. Itt a nyertes által ajánlott 12 telephely 0 pontot, a kérelmezõ 15 telephelye pedig 1 pontot ért.<br>
Fizetési határidõ esetén az ajánlatok azonossága azonos pontozást tett lehetõvé, így ezen részszempont esetében mindhárom ajánlattevõ 3-3 pontot kapott.<br>
Ajánlatkérõ tárgyaláson tett nyilatkozatában elõadta azt is, hogy két módszert tartott elfogadhatónak az ajánlatok értékelésénél. Az elsõ szerint a legkedvezõbb ajánlat kapja meg a maximális pontszámot, és ehhez viszonyítva kerül a többi ajánlat pontszáma meghatározásra, a második módszer szerint pedig a legkedvezõtlenebb ajánlat kapja meg a minimális pontszámot, és ehhez viszonyítva értékelik a többi ajánlatot. A jelen közbeszerzési eljárás esetében azonban ajánlatkérõ nem minden szempontnál tartotta ezt követhetõnek, mert álláspontja szerint bizonyos esetekben elképzelhetõ, hogy a kapott legkedvezõbb ajánlatnál is létezik kedvezõbb ajánlat, így ezen elvre figyelemmel határozták meg az ajánlati árnál és az üzemeltetési karbantartási költségeknél a 10 ponthoz tartozóan az általuk legkedvezõbbnek tartott forintösszeget. Ajánlatkérõ elõadta azt is, hogy ezen összegek mint követelmények az ajánlati felhívásban és a dokumentációban nem kerültek meghatározásra. Az értékelés során alkalmazott, 1-1 pontot érõ értéksávok nagysága vonatkozásában elõadta, hogy azokat a mértékeket tartotta olyan volumenûnek, ami 1 pont eltéréssel értékelhetõ. Ajánlatkérõ álláspontja szerint tehát jogosult volt a részszempontok értékelésénél az általa meghatározott elveket alkalmazni úgy, hogy a részszempontokon belül az egyes ajánlatokat megfelelõen tudja egymáshoz viszonyítani és ezáltal összehasonlítani.<br>
Ajánlatkérõ közölte, hogy a szerzõdést a felek 2000. szeptember 27-én megkötötték, tekintettel arra, hogy az – álláspontjuk szerint egyébként megalapozatlan – ideiglenes intézkedést csak ezután vették kézhez.<br>
Ajánlatkérõ érdemi észrevételének ismeretében kérelmezõ a tárgyaláson a jogorvoslati kérelmét megerõsítette, hivatkozással arra, hogy az ajánlatkérõ szubjektív alapon határozta meg az ajánlatokra adható pontszámokat, és azokat nem a tényleges tartalmi elemüknek megfelelõen értékelte és hasonlította össze. Ajánlatkérõ értékelése ezért mindenképpen következetlennek tekinthetõ, már csak azért is, mert az egyes részszempontok esetén sem azonos logika szerint értékelte az ajánlatokat.<br>
A Döntõbizottság a jogorvoslati eljárás során megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A fenti jogszabályhely értelmezésébõl egyértelmûen megállapítható, hogy az ajánlatok értékelése során az összességében legelõnyösebb ajánlatot az ajánlatok közül, azokat egymáshoz viszonyítva és értékelve kell kiválasztani. Ajánlatkérõ azonban ezzel szemben az ajánlatokat egy általa megtervezett, de az ajánlattevõkkel elõre nem közölt értékhez, illetve követelményhez viszonyította, azonban ezt a viszonyítást sem az ajánlatok egymástól való eltérése alapján, hanem az általa felállított lépcsõzetes értékkülönbségek alapján végezte el.<br>
A Döntõbizottság álláspontja szerint ez az értékelési metodika nem biztosítja az ajánlatok objektív összehasonlítását, mert egy szubjektíven meghatározott viszonyítási alapon, valamint értéksávokon nyugszik.<br>
Tekintettel arra, hogy ajánlatkérõ a fentiek alapján nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak megfelelõen értékelte az ajánlatokat, a fenti jogszabályhely megsértését a Döntõbizottság megállapította.<br>
A fenti jogszabályhely megsértésének következtében a Döntõbizottságnak el kellett végezni az ajánlatok Kbt. szabályainak megfelelõ értékelését.<br>
Ennek során a Döntõbizottság, tekintettel arra, hogy az összességében legelõnyösebb ajánlatot kellett kiválasztani, azt az elvet követte, hogy részszempontonként a legelõnyösebb ajánlat kapta meg a maximális pontszámot, majd a matematikai arányosítás módszerét használva, ezen legkedvezõbb ajánlathoz viszonyítva kapta meg a többi ajánlattevõ a megérdemelt pontszámot.<br>
Fentieknek megfelelõen a nyertes és a kérelmezõ ajánlatát összehasonlítva, a pontszámoknál a kerekítés szabályait alkalmazva részszempontonként az alábbi eredményeket kapjuk.<br>
Az 1. bírálati részszempont, az ajánlati ár vonatkozásában a legkedvezõbb ajánlatot a kérelmezõ tette bruttó 1 990 000 Ft-os árajánlatával, így ez 10 pontot kaphatott, míg a Citroen bruttó 2 237 500 Ft-os árajánlata a legkedvezõbb ár/vizsgált ár x 10 arányokat kifejezõ képlet alapján 9 pontot kaphatott.<br>
A második bírálati részszempont, az üzemeltetési és karbantartási költség tekintetében a legkedvezõbb ajánlatot 1 662 000 Ft-tal a kérelmezõ tette, ezért 10 pontot kapott, a Citroen Hungária Kft. pedig 1 666 000 Ft-os árajánlatára a fenti számítási mód és a kerekítés alapján, tekintettel a csekély különbségre, szintén 10 pontot kapott.<br>
A harmadik részszempont, a kedvezõbb mûszaki paraméterek tekintetében a vizsgált 3 paramétert a Döntõbizottság külön-külön értékelte, majd az így kapott pontszámokat átlagolva a következõ eredményt kapta: a motorteljesítmény tekintetében a legkedvezõbb ajánlatot a Citroen Hungária Kft. adta 71 lóerõvel, így erre 10 pontot kapott, míg az arányosítást követõen a kérelmezõ által ajánlott 64 lóerõ a 64/71 x 10 = 9 számítás alapján 9 pontot ért. A raktérfogat vonatkozásában a legkedvezõbb ajánlatot a Citroen Hungária Kft. adta 3000 dm3-rel, míg a kérelmezõ 2410 dm3-t ajánlott, így a kapott pontszámok a következõk: nyertes 10, kérelmezõ 8. A hasznos terhelhetõség vonatkozásában a kérelmezõ által ajánlott 640 kg volt a legkedvezõbb, így ez 10 pontot kapott, a Citroen Hungária Kft. által ajánlott 600 kg pedig 9 pontot ért. A fenti három részpontszámot összeadva, majd átlagolva a következõ eredményt kapjuk:<br>
Citroen Hungária Kft. 10+10+9 = 29; 29:3 = 9,6 ~10, kérelmezõ 9+8+10 = 27; 27:3 = 9.<br>
A garanciális és szavatossági feltételek tekintetében mind a kérelmezõ, mind pedig az ajánlatkérõ a dokumentációban elõírt feltételeket vállalta. Miután az ajánlatok között ez volt a legkedvezõbb, így mind a két ajánlattevõ 10-10 pontot kapott.<br>
A szervizellátottság tekintetében a Citroen Hungária Kft. 12 szervizhelyet ajánlott az ajánlatkérõ által lefedett területen, míg a kérelmezõ az ajánlatkérõ által figyelembe vett 15 szervizhellyel szemben – Üröm községet is számításba véve – 16 szervizhelyet ajánlott az ajánlatkérõ lefedettségi területén. Kérelmezõ által ajánlott legkedvezõbb ajánlat így 10 pontot kapott, míg a nyertesként kihirdetett Citroen Hungária Kft. 7,5 ~8 pontot.<br>
A fizetési határidõ tekintetében az ajánlattevõk egyenlõ feltételeket, a dokumentációnak megfelelõen vállaltak, így mindkét ajánlattevõ 10-10 pontot kapott.<br>
Az értékelést elvégezve az ajánlatokra kapott összpontszámok az alábbiak szerint alakultak:<br>
Nyertes<br>
– szempont: 1.<br>
– súlyszám:	45<br>
– pontszám:	9<br>
– pont x súlyszám: 405<br>
– szempont: 2.<br>
– súlyszám:	20<br>
– pontszám:	10<br>
– pont x súlyszám: 200<br>
– szempont: 3.<br>
– súlyszám:	15<br>
– pontszám:	10<br>
– pont x súlyszám: 150<br>
– szempont: 4.<br>
– súlyszám:	10<br>
– pontszám:	10<br>
– pont x súlyszám: 100<br>
– szempont: 5.<br>
– súlyszám:	5<br>
– pontszám:	8<br>
– pont x súlyszám: 40<br>
– szempont: 6.<br>
– súlyszám:	5<br>
– pontszám:	10<br>
– pont x súlyszám: 50<br>
Összesen: 945<br>
Kérelmezô<br>
– szempont: 1.<br>
– súlyszám:	45<br>
– pontszám:	10<br>
– pont x súlyszám: 450<br>
– szempont: 2.<br>
– súlyszám:	20<br>
– pontszám:	10<br>
– pont x súlyszám: 200<br>
– szempont: 3.<br>
– súlyszám:	15<br>
– pontszám:	9<br>
– pont x súlyszám: 135<br>
– szempont: 4.<br>
– súlyszám:	10<br>
– pontszám:	10<br>
– pont x súlyszám: 100<br>
– szempont: 5.<br>
– súlyszám:	5<br>
– pontszám:	10<br>
– pont x súlyszám: 50<br>
– szempont: 6.<br>
– súlyszám:	5<br>
– pontszám:	10<br>
– pont x súlyszám: 50<br>
Összesen: 985<br>
Fentiek alapján megállapítható, hogy az ajánlatokat egymáshoz viszonyítva, azok tényleges tartalmi elemei közötti különbségeket és arányokat objektíven figyelembe véve, az elvégzett értékelés eredménye azt mutatja, hogy az összességében legelõnyösebb ajánlatot nem az ajánlatkérõ által nyertesként kihirdetett Citroen Hungária Kft. tette.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Mivel ajánlatkérõ a fenti jogszabályhellyel ellentétben nem az összességében legelõnyösebb ajánlatot tevõ ajánlattevõt hirdette ki az eljárás nyerteseként, és nem vele kötött szerzõdést, ezért a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértése megállapítható.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogsértést, és az a) pont alapján bírságot szabott ki az ajánlatkérõvel szemben A bírság mértékének megállapításánál a Döntõbizottság figyelemmel volt az elkövetett jogsértés súlyára és a beszerzés értékére, valamint a 88. § (4) bekezdésében foglalt rendelkezésekre.<br>
Fentiek figyelembevételével a felek által megkötött szerzõdés 120 825 000 Ft-os értékének a kiszabott bírság kevesebb mint 3%-át teszi ki.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 7.<br>
<br>
Dr. Bakonyi Dolli s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíráság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>