<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7971)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.422/11/2000<br>
<br>
Tárgy: az Állami Számvevõszék indítványa Törökszentmiklós Város Önkormányzata közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Állami Számvevõszék (1052 Budapest, Apáczai Csere János u. 10., a továbbiakban: eljárást kezdeményezõ) indítványának, melyet Törökszentmiklós Város Önkormányzata (5200 Törökszentmiklós, Kossuth u. 135/A, képviseli dr. Vajk Kálmán ügyvéd, 1114 Budapest, Bukarest út 9., a továbbiakban: ajánlatkérõ) "északi városrész szennyvízcsatornázása II. üteme" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének második fordulatára tekintettel a 70. § (1) bekezdés c) pontját, a 71/B § (2), (3) és a 61. § (5) bekezdéseit, ezért a Döntõbizottság az ajánlatkérõvel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi ajánlatkérõ, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999-ben pályázatot nyert el a területi kiegyenlítést szolgáló fejlesztési célú támogatásra, amelyet az "északi városrész szennyvízcsatorna-hálózat kivitelezésére" kívánt fordítani. A munkálatok elsõ üteme elõzetes kalkulációja alapján 69 M Ft lett volna.<br>
A lefolytatott nyílt közbeszerzési eljárásban azonban ennél jóval alacsonyabb árajánlatot kapott, és végül 1501 fm gravitációs csatornára és 1116 fm házi bekötõvezetékre 38,1 M Ft bruttó áron kötött szerzõdést a nyertes Debreceni Magas-, Mély- és Útépítõ Rt.-vel (a továbbiakban DEBMUT Rt.). Ezen nyílt eljárásban az ajánlati felhívás 2000. január 5-én jelent meg, az eredményhirdetés február 29-én, majd ezt követõen 10 nappal március 10-én történt a szerzõdéskötés.<br>
A szerzõdést követõ mintegy két hét elteltével, azaz 2000. március 22-én kérte a támogatást nyújtó Jász-Nagykun-Szolnok Megyei Területfejlesztési Tanácstól ajánlatkérõ, hogy a maradványösszeget változatlan támogatási arány mellett a Nádasdy út (277 fm), Ady E. út (165 fm), Kazinczy út (81 fm) gravitációs és bekötõvezeték építésére biztosítsa számára. Ily módon engedélyezze a támogatott mûszaki tartalom bõvítését 2000. december 31-i befejezési határidõvel.<br>
A Területfejlesztési Tanács a 064/2000. (IV. 13.) sz. határozatával hozzájárult a mûszaki tartalom módosításához, azaz a korábban odaítélt 48 414 E Ft támogatást megengedte felhasználni a változatlan összköltséghez (69 M Ft) a fenti mûszaki tartalom kiegészítéssel és 2000. december 31-i befejezési határidõvel a teljes beruházására vonatkozóan. Errõl a tanács 2000. április 26-án értesítette ajánlatkérõt.<br>
Ajánlatkérõnek rendelkezésre állt a szennyvízcsatornázás II. ütemre vonatkozó, 1997-ben készített vízjogi engedélyterv, tehát ezt nem ekkor kellett elkészíteni. A szükséges közmûegyeztetéseket azonban el kellett végezni. Ennek során április hónapban a 3,3–5 M sz. tervlapokon tervezõi módosítást kellett végrehajtani. A közmûvek tulajdonosaival 2000 júniusában fejezõdött be az egyeztetés. 2000. június 21-én kelt pecséttel a Víz- és Csatornamû Kft. igazolta ennek megtörténtét.<br>
A TIGÁZ Rt.-vel való egyeztetésrõl jegyzõkönyv készült 2000. június 15-én.<br>
Mindezen elõzmények után ajánlatkérõ 2000. június 27-én ajánlati felhívást küldött a Törökszentmiklós Térségi Víz- és Csatornamû Kft.-nek és a DEBMUT Rt.-nek. Ebben a Kazinczy út, Ady E. út és Nádasdy úton lévõ csatornahálózat kivitelezésére kért ajánlatot 2000. július 3-i ajánlattételi határidõvel, jelezve egyben azt is, hogy 2000. július 6-án újabb tárgyalást követõen kíván eredményt hirdetni. A felhívás szerint a választott eljárás hirdetmény közzététele nélküli tárgyalásos eljárás. A mûszaki tartalmat dokumentációban határozta meg ajánlatkérõ, és a teljesítés határidejeként 2000. augusztus 31-ét jelölte meg. Az ajánlattevõktõl a pénzügyi, gazdasági és mûszaki alkalmasság igazolására pénzintézeti nyilatkozatot, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerinti dokumentumokat, és a 44. § (2) bekezdés a), d) és e) pontjai szerinti okmányokat kért. Az ajánlatok elbírálása szempontjaként az összességében legelõnyösebb ajánlat kiválasztását jelölte meg, de további elõírást nem tett.<br>
A Vízmû Kft. 2000. július 1-jén írásban nyilatkozott, hogy kapacitás hiányában nem tud ajánlatot tenni.<br>
A DEBMUT Rt. ajánlata összesen egy oldal volt. Árajánlatot tett, ajánlatába az elõírt igazolások, nyilatkozatok nem kerültek csatolásra. Az árajánlatot utcánként adta meg az alábbiak szerinti módon:<br>
A) Csatornaépítési munkák<br>
– Nádasdy út 1-1-1 277 m	9 659 684 Ft + áfa<br>
– Ady Endre u. 1-1-2 165 m	5 102 500 Ft + áfa<br>
– Kazinczy út 1-1-3 81 m	3 476 136 Ft + áfa<br>
B) A gázvezetékek keresztezésénél szaglóval ellátott védõcsõ beépítése<br>
– 22 db	2 477 680 Ft + áfa<br>
C) Vákuumos víztelenítés három gépházzal	3 024 000 Ft + áfa<br>
2000. július 3-án az elsõ tárgyalásról felvett jegyzõkönyv szerint a fenti árajánlat átvételét rögzítették, míg a 2000. július 6-i jegyzõkönyvben az írták le – ami egyben az eredményhirdetés is volt –, hogy az ajánlatkérõ elfogadta az ajánlatot, és a DEBMUT Rt.-t a szerzõdéstervezet átadására szólította fel.<br>
A vállalkozási szerzõdést a felek 2000. július 7-én írták alá, 23 740 000 Ft + áfa, azaz összesen 29 675 000 Ft értékben, 2000. augusztus 31-i befejezési határidõvel.<br>
Ajánlatkérõ 2000. július 7-én faxon küldte meg a Döntõbizottság elnökének az eljárásáról szóló tájékoztatást. Ebben nem jelölte meg a választott eljárás jogalapját, és nem csatolta az ajánlati felhívást sem.<br>
Beadványában hivatkozott arra, hogy a Területfejlesztési Tanács döntése lehetõvé teszi a csatornaépítési munkák kiterjesztését az északi városrész további három utcájára. A befejezési határidõ rövidsége és az elnyert támogatási összeg felhasználásának határideje miatt ajánlatkérõ más eljárásfajtát nem tud alkalmazni. Mellékelte beadványához a Területfejlesztési Tanáccsal történt levelezés iratait is.<br>
A Döntõbizottság elnöke 2000. július 10-én felszólította ajánlatkérõt, hogy küldje meg számára az ajánlati felhívást, jelölje meg az eljárás jogalapját, és adjon tájékoztatást az eljárás alkalmazását megalapozó körülményekrõl. Felhívására ajánlatkérõ 2000. július 12-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>c) pontját jelölte meg jogalapként az 1995. évi XL. törvényre hivatkozva, és megküldte az ajánlati felhívást is.<br>
A Döntõbizottság elnöke a fenti körülményekre tekintettel nem indított hivatalból jogorvoslati eljárást.<br>
Az Állami Számvevõszék, azaz a jogorvoslati eljárás kezdeményezõje 2000 augusztusában ellenõrzést folytatott ajánlatkérõnél a Közbeszerzési törvény végrehajtása tárgyában. Az itt tapasztaltak alapján kezdeményezett jogorvoslati eljárást ajánlatkérõvel szemben.<br>
Ajánlatkérõ 2000. szeptember 15-én adta postára a K. É. számára a tájékoztatót az eljárás eredményérõl.<br>
A tájékoztatóban már jogalapként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja került megjelölésre, az ellenszolgáltatás összegeként viszont a szerzõdéses ártól eltérõen 29 650 500 Ft lett megjelölve, minimális eltéréssel az eredeti összegtõl. A hirdetmény a K. É.-ben 2000. október 4-én jelent meg.<br>
Az Állami Számvevõszék indítványa 2000. szeptember 7-én érkezett a Döntõbizottsághoz. Ebben kezdeményezték az eljárás vizsgálatát, és a jogsértés momentumaként az alábbiakat jelölték meg:<br>
A Döntõbizottság elnökét nem az eljárás indításakor, hanem a szerzõdés megkötésével egyidejûleg értesítette ajánlatkérõ a tárgyalásos eljárás megindításáról. A tájékoztatóban ajánlatkérõ nem adott valós indokolást a befejezési határidõ rövidségére, és a támogatás felhasználásának határidejére való hivatkozás nem felelt meg a tényeknek. A támogató ugyanis már két hónappal korábban döntött, a kivitelezési határidõt pedig 2000. december 31-re módosította, ezért a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek nem álltak fenn.<br>
Ajánlatkérõ az eljárás eredményérõl szóló tájékoztatót nem küldte meg határidõben a K. É.-nek. Az indítvány szerint az ajánlatkérõ az ajánlattevõk esélyegyenlõségét is megsértette, mert a bennfentes információk birtokában levõ nyertes mellett eleve esélytelen felet kért fel ajánlattételre. Az elfogadott szerzõdési feltételek is kirívóan aránytalanok, mert még a korábbi nyílt eljárásban 1 fm csatorna kivitelezése 23 446 Ft-ba került, addig a tárgyi eljárásban ez ennek több mint a duplája, az egységre jutó ár a fajlagos költségeknek pedig a kétszerese. Mindezek a verseny tisztaságának a megsértését és az állami támogatás pazarló felhasználását valószínûsítik a beadvány szerint.<br>
Ajánlatkérõ írásos észrevételében kérte az ügyben tárgyalás tartását. Beadványában és a tárgyaláson elõadta, hogy a jogorvoslati eljárás tárgyát képezõ "északi városrész szennyvízcsatornázása II. üteme" tárgyú közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján folytatta le. Indokként megjelölte, hogy a fedezetet biztosító támogatás felhasználására csak rövid ideig volt lehetõség. E mellett az is indok volt, hogy a magas talajvízzel sújtott területen munkát csak az õszi esõzések elõtt lehet végezni. A 2000 utáni idõszakra a támogatás meghosszabbítására nincs lehetõség.<br>
A támogatás engedélyezése után a csatornák nyomvonalait módosító, a közmû-keresztezõdéseket megoldó tervezési folyamat kezdõdött, amely két hónapig húzódott. Az ajánlattevõk kiválasztását az indokolta, hogy a DEBMUT Rt.-t, mint korábbi eljárás nyertesét, a kedvezõ ajánlat valószínûsége miatt hívták meg, míg a helyi Víz- és Csatornamû Kft.-t minden esetben felkérik ajánlattételre, mint késõbbi üzemeltetõt. A gyors lebonyolítás lehetõsége feltételezhetõ volt. Ajánlatkérõ elismerte, hogy a hirdetmények feladása terén valóban történtek szabálytalanságok. Álláspontja szerint az ajánlati árat növelte a magas vízállás miatti folyamatos víztelenítés költsége (4 M Ft) és a "szaglóberendezéseknek" a gázvezeték-keresztezõdés miatti beépítése is (3 M Ft).<br>
A tárgyaláson becsatolt írásos észrevételében elõadta azt is, hogy a tervek valójában rendelkezésre álltak, amiket felül kellett vizsgálni a szükséges elõírások figyelembevételével. Ezért volt indokolt a késedelmesnek minõsített idõráfordítás, így ez az idõmúlás nem róható fel a kérelmezettnek, tehát nem járt el jogsértõ módon. Álláspontja szerint a jogsértésekhez hozzájárult az is, hogy a Nairam Szennyvíz-technológiai Kft.-vel kötött bonyolítói szerzõdés alapján a nevezett cég végezte a bonyolítást mint szakértõ cég, és az eljárásnál is közremûködött a határidõk mulasztásában. Álláspontja szerint ezt tanúsítja a bonyolítói szerzõdés 3. pontja is, mely szerint gazdaságilag és mûszakilag megfelelõ bonyolítást vállalt a Nairam Szennyvíz-technológiai Kft. és az 1. sz. melléklet 2. pontjában kifejtett azon részletezés is ezt támasztja alá, melybõl a jelen eljáráshoz kapcsolódóan kiemelendõ a tenderdokumentáció elkészítése, pályáztatás lebonyolítása, valamint a kiviteli tervek felülvizsgálata mint részfeladatok. Álláspontja szerint nem kifogásolható az sem, hogy a II. ütem kivitelezõje ugyanaz a cég volt, mely az I. ütem nyertese, hisz természetes, hogy a megfelelõ helyi ismeretekkel rendelkezõ vállalkozó folytatta az I. ütemben már elvégzett munkát. Kifejtette azt az álláspontját is, hogy a finanszírozási szerzõdés 6. kérdéskörébe tartozó dolog, hogy ténylegesen milyen összegek felhasználásával és milyen indokok alapján valósult meg a beruházás, és nem a közbeszerzési eljárás szabályai által szigorúan meghatározott keretekben, így ennek jogsértõ mivolta nem is állapítható meg. Ajánlatkérõ vitatta a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdésének megsértését is, és ugyanígy nem állapítható meg álláspontja szerint a 70. § (1) bekezdés c) pontjának sérelme sem, hisz az írásos beadványaiban kellõen bizonyították a beruházás sürgõsségének indokait. Írásos beadványában is elismerte azt, hogy a Kbt. 71/B § (2), (3) bekezdései is sérültek, azonban erre a kérelmezettnek semmilyen ráhatása nem volt, hiszen megbízottként az erre irányuló felelõss<br>
éggel a Nairam Kft. járt el. Kifejtett indokai alapján a jogsértés megállapításán túli más tartalmú jogkövetkezmény alkalmazása indokolatlan a jogorvoslati eljárásban.<br>
Az egyéb érdekeltek közül a DEBMUT Rt. írásban úgy nyilatkozott, hogy az eljárás ellen nincs kifogása. A Víz- és Csatornamû Kft. szintén írásban úgy nyilatkozott, hogy 2000. februárban részt vett ajánlattevõként az "északi városrész szennyvízcsatornázása I. üteme" tárgyú közbeszerzési eljárásban. A csatornázás II. ütemére 2000. június 25-én kapott ajánlati felhívást, azonban ajánlatot nem kívánt tenni kapacitáshiány miatt. A teljesítési határidõ is túl rövid volt számára, a folyamatos víztelenítést pedig nem tudta volna biztosítani, legfeljebb csak alvállalkozók bevonásával.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati eljárást kezdeményezõ indítvány alapos, ezért a rendelkezõ részben írtak szerint határozott.<br>
A Döntõbizottság a lefolytatott jogorvoslati eljárás során megállapította, hogy ajánlatkérõ a Területfejlesztési Tanács 2000. április 26-i levele után csak 2000. június 15-én egyeztetett a TIGÁZ-zal, és csak ezt követõen, június 27-én küldte meg az ajánlati felhívását a feleknek. A 2000. március 10-i (az I. csatornázási ütem) szerzõdésének aláírásától a Területfejlesztési Tanács megkereséséig, valamint a tanácsi határozat kézhezvételétõl (április 26.) a TIGÁZ-zal történõ egyeztetésig (június 15.) rendelkezésére álló idõk lehetõvé tették volna az esetleges nyílt eljárás indítását is, így nem megalapozott ajánlatkérõ azon állítása, hogy a nyílt eljárás várható elhúzódása miatt kényszerült a hirdetmény közzététele nélküli tárgyalásos eljárás lefolytatására sürgõsségre hivatkozva.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. Az ajánlatkérõ részérõl az eljárásfajta választásának indokául megjelölt Kbt. 70. § (1) bekezdése c) pontja úgy rendelkezik, hogy az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság megállapította, hogy beszerzési szándéka a március 10-i szerzõdéskötéskor keletkezett, ekkor már az engedélyezett tervdokumentumok is rendelkezésre álltak. A tervdokumentáció mûszaki leírás 7. oldalán írtak alapján az is tudott tény volt számára, hogy a közmûegyeztetéseket el kell végezni.<br>
Ajánlatkérõ nem használta ki a számára az I. ütemû csatornázás szerzõdésének aláírásától rendelkezésére álló idõt, azaz nem azonnal kereste meg a Területfejlesztési Tanácsot, majd annak határozatát kézhez véve hosszabb idõ elteltével kezdeményezte csal a TIGÁZ-zal az egyeztetést. Ezen kihasználatlan idõk összesítve elegendõk lettek volna arra, hogy ajánlatkérõ nyílt eljárást folytasson le a II. ütemû csatornázás lebonyolítására, ezzel megfelelõ esélyt biztosítva a potenciális ajánlattevõk széles köre számára.<br>
A Döntõbizottság a becsatolt és elõterjesztett ajánlatkérõi nyilatkozatokból azt is megállapította, hogy az indokolás csak féligazságokat tartalmazott. Sem a váratlanul felmerült beszerzési igényt, sem a rövid határidõt nem teljeskörûen, illetve valósághûen tartalmazták a nyilatkozatok.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) és (3) bekezdései az alábbiak szerint rendelkeznek:<br>
A (2) bekezdés szerint a hirdetmény közzététele nélkül induló tárgyalásos eljárás megkezdésekor meg kell küldeni a bizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást. A (3) bekezdés tartalmazza, hogy a 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni.<br>
Ebben az esetben a köztartozások hiányáról [46 § (1) bekezdésének b) pontja, (3) bekezdése] az ajánlattevõnek nyilatkoznia kell, és az ezekkel kapcsolatos igazolásokat legkésõbb a szerzõdéskötést követõ tizenöt napon belül kell csatolni.<br>
Az eljárás megkezdésérõl telefaxon tájékoztatni kell a bizottságot, megjelölve a 71. § (4) bekezdésében és az (1)–(2) bekezdésben foglalt adatokat.<br>
A fenti jogszabályokat azzal sértette meg ajánlatkérõ, hogy a hirdetmény közzététele nélkül induló tárgyalásos eljárásról nem annak megkezdésekor értesítette a Döntõbizottság elnökét, mert kétséget kizáróan megállapítható a becsatolt iratokból, hogy a Döntõbizottság elnökét elõször 2000. július 1-jén tájékoztatta az eljárásáról, ezzel szemben az ajánlati felhívást 2000. január 27-én küldte meg az ajánlattevõknek. A hivatkozott jogszabályhely (3) bekezdését azzal szegte meg ajánlatkérõ, hogy a köztartozások hiányáról az ajánlattevõ az ajánlatában nem nyilatkozott, és az ezekkel kapcsolatos igazolásokat legkésõbb a szerzõdéskötést követõ 15 napon belül nem csatoltatta be. Erre vonatkozóan sem írásban, sem a tárgyaláson bizonyítékot ajánlatkérõ nem terjesztett elõ, holott arra lehetõsége lett volna az indítvány ismeretében. Ezzel szemben maga is elismerte, hogy e jogszabályhelyek megsértése részben megtörtént.<br>
A 61. § (5) bekezdését azzal sértette meg ajánlatkérõ, hogy az eljárás eredményérõl szóló tájékoztatót bizonyítottan nem az eredményhirdetés határidejének lejártától számított 5 munkanapon belül küldte meg a K. É. részére. Erre vonatkozóan is eltérõen nyilatkozott. A Döntõbizottság e jogsértések vizsgálatánál nem tudta elfogadni ajánlatkérõ azon védekezését, hogy a határidõk mulasztásáért a bonyolítást végzõ Nairam Kft. a felelõs, tekintettel arra, hogy a becsatolt iratokból kétséget kizáróan megállapítható, hogy a tájékoztatóban az ajánlatkérõ neve és címeként Törökszentmiklós Város Polgármesteri Hivatal van megjelölve, és sehol sem szerepel a Nairam Kft. az ajánlatkérõnél, mint bonyolítással megbízott. Ugyanazt támasztja alá az is, hogy a július 14-i keltezésû és aláírt tájékoztatót dr. Varga Imre jegyzõ aláírásával küldték el a K. É.-höz és a Polgármesteri Hivatal bélyegzõjével látták azt el. Ezt tanúsítja az K. É. számára küldött tájékoztató másolatához csatolt és a Döntõbizottság részére megküldött tértivevény eredeti példánya is, amin a feladó Törökszentmiklós Város Polgármesteri Hivatala a mindkét oldalon fellelhetõ bélyegzõlenyomat szerint, és a küldeményt is Törökszentmiklóson adták fel, szemben a Nairam Kft. székhelyével, aminek a címe Szolnokon van. Ez utóbbi állítás tényszerûen megállapítható több dokumentumból is, így többek között a 2000. január 5-én közzétett 6846 sz. ajánlati felhívásból, mely a nyílt eljárás megindításra vonatkozott, és ahol a Nairam Szennyvíz-technológiai Kft. címeként 5000 Szolnok, Mária út 5. szám van feltüntetve.<br>
A Döntõbizottság – miután az eljárás jogalapja tekintetében megállapította a jogsértést – a törvénysértõ módon folytatott eljárás egyes mozzanatainak vizsgálatát már mellõzte.<br>
A fenti indokolás alapján a Döntõbizottság a jogorvoslati eljárást kezdeményezõ számvevõszéki indítványt alaposnak találta, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) és f) pontjai szerinti jogkövetkezményeket alkalmazta ajánlatkérõvel szemben.<br>
A mérlegelés során a Döntõbizottság a jogsértések sorozatára és súlyára tekintettel arra a következtetésre jutott, hogy a kiszabott bírság összege arányban áll a megállapított jogsértésekkel. Az nem tekinthetõ túlzott mértékûnek, tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésére is, mely szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, azaz 1 000 000 Ft lehet. Erre tekintettel megállapítható, hogy a kiszabott bírság a bruttó 29 675 000 Ft, azaz nettó 23 740 000 Ft szerzõdéses összegnek mintegy 10%-át sem teszi ki, szemben a törvényben megengedett maximális 30%-kal.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 17.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>