<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7973)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.465/10/2000<br>
<br>
Tárgy: Döntõbizottság elnökének hivatalból kezdeményezett jogorvoslati eljárása a Budai Várgondnokság Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság elnöke (1024 Budapest, Margit krt. 85., a továbbiakban: Bizottság Elnöke) által a Budai Várgondnokság Kht. (1014 Budapest, Színház u. 5–9., a továbbiakban: ajánlatkérõ) "Budavári Palota díszvilágításának kivitelezése" tárgyú közbeszerzési eljárása ellen hivatalból kezdeményezett jogorvoslati eljárást a Döntõbizottság megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ 2000. szeptember 18-án hirdetmény közzététele nélküli tárgyalásos közbeszerzési eljárást kezdeményezett a rendelkezõ részben meghatározott tárgyban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással. Ajánlattételre felhívta a VILL-KOR Bt.-t és az Észak-budai Tervezõ, Szerelõ és Szolgáltató Kft.-t. Ajánlatkérõ a hirdetmény közzététele nélküli tárgyalásos eljárási fajta választásának indokaként elõadta, hogy 2000. július 19-én nyílt közbeszerzési eljárást indított a fenti tárgyban, ez a közbeszerzési eljárás azonban eredménytelen lett. A Nemzeti Kulturális Örökség Minisztériuma 2000. szeptember 4-i iratában, tekintettel az országosan kiemelt millenniumi ünnepségek véglegesített programjára, a Budavári Palota díszvilágítása elsõ ütemének elkészültére 2000. december 10-i teljesítési határidõt határozott meg, míg az ajánlati felhívás szerint a második ütem befejezési határideje 2001. június 30. A fenti körülményekre tekintettel ajánlatkérõ megalapozottnak látta a hirdetmény közzététele nélküli tárgyalásos közbeszerzési eljárás alkalmazását.<br>
A Döntõbizottság Elnöke 2000. szeptember 27-én hivatalból jogorvoslati eljárást kezdeményezett az ügyben, mert nem látta egyértelmûen megállapíthatónak azt, hogy a rendkívüli sürgõsség váratlan és elõre nem látható volt, továbbá, hogy az nem az ajánlatkérõ mulasztásából eredt. Indítványozta, hogy az eljáró tanács vizsgálja meg a közbeszerzési eljárás jogalapját, illetve az ajánlati felhívás jogszerûségét.<br>
A Döntõbizottság a jogorvoslati eljárást megindította, arról a feleket értesítette.<br>
Ajánlatkérõ érdemi észrevételében és tárgyaláson tett nyilatkozatában a jogorvoslati eljárás megszüntetését kérte.<br>
Elõadta, hogy álláspontja szerint a minisztérium által kiadott levél, illetve a millenniumi ünnepségek fix idõpontja megalapozza a hirdetmény közzététele nélküli tárgyalásos közbeszerzési eljárás alkalmazását. Elõadta továbbá azt is, hogy a második ütem teljesítését tekintve nem választható el az elsõ ütem kivitelezésétõl, mert vannak olyan munkálatok, melyek ugyan az elsõ ütem feladataiként jelennek meg (elektromos táppontok kiépítése, földbe fektetett vezetékek kiépítése), azonban a második ütem részeként kezelendõk. Mivel ezek a munkák mûszakilag nem választhatók el teljes mértékben egymástól, ezért a kivitelezés két egymástól elkülöníthetõ ütemre sem bontható.<br>
A két ütem abból a szempontból sem független egymástól, hogy a kivilágítás eszközeiként megjelenõ kandeláberek és falikarok egyedi gyártást igénylõ berendezések, és ezek egységes megjelenítése érdekében azokat ugyanazon ajánlattevõnek kell elkészítenie, tehát az elsõ ütemben teljesítõ vállalkozó a második ütemben nem váltható ki másikkal, különös tekintettel a mûszaki, technikai feltételekre.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja elõírja, hogy az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Az ajánlatkérõ által a Döntõbizottság Elnökének megküldött tájékoztatóból nem volt egyértelmûen megállapítható az, hogy a két ütem kivitelezésének együttes kezelését mi indokolja, illetve tekintettel a második ütem befejezési határidejére, megalapozott-e annak tekintetében is a tárgyalásos közbeszerzési eljárás.<br>
Tekintettel a tájékoztatás fenti hiányosságaira, a Döntõbizottság Elnöke kénytelen volt jogorvoslati eljárást kezdeményezni az ügyben, melynek során a Döntõbizottság elsõsorban a második ütem tekintetében vizsgálta a tárgyalásos eljárás megalapozottságát.<br>
Ajánlatkérõ a jogorvoslati eljárás során kétséget kizáróan igazolta azt a körülményt, hogy elõre nem látható, rendkívüli sürgõsség indokolja a tárgyalásos közbeszerzési eljárás alkalmazását, továbbá azt is, hogy ez a körülmény nem vezethetõ vissza az ajánlatkérõ mulasztására.<br>
Mindezek alapján a Döntõbizottság megállapította, hogy ajánlatkérõ megalapozottan választotta a hirdetmény közzététele nélküli tárgyalásos közbeszerzési eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése kimondja, hogy a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás általános szabályairól szóló 1957. évi IV. törvény (Áe.) 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A fenti jogszabályhelyek alapján a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 26.<br>
<br>
Dr. Bakonyi Dolli s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>