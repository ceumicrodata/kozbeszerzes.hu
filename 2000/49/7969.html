<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7969)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.432/13/2000<br>
<br>
Tárgy: a Service Center Ikarus Kft. jogorvoslati kérelme a Légiforgalmi és Repülõtéri Igazgatóság közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Service Center Ikarus Jármûjavító Kereskedelmi és Szolgáltató Kft. (8000 Székesfehérvár, Börgöndi út 2–4., a továbbiakban: kérelmezõ) jogorvoslati kérelmét, amelyet a Légiforgalmi és Repülõtéri Igazgatóság (1675 Budapest-Ferihegy Pf. 53, a továbbiakban: ajánlatkérõ) "2 db gyors beavatkozású tûzoltójármû" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, illetve a felek nyilatkozatai alapján az alábbi tényállást állapította meg:<br>
Ajánlatkérõ a K. É. 2000. július 19-én megjelent 29. számában részvételi felhívást tett közzé tárgyalásos eljárás megindítására.<br>
A tárgyalásos eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjában jelölte meg, tekintettel arra, hogy a nyílt eljárás a Kbt. 60. § (1) bekezdés d) pontja alapján eredménytelen volt, és a felhívásnak (dokumentációnak) a feltételei idõközben nem változtak.<br>
A beszerzés tárgya és mennyiségeként az alábbiak kerültek megjelölésre:<br>
"2 db gyors beavatkozású tûzoltójármû, az ICAO Dok. 9137 RIV ajánlások szerint VII. kategóriájú repülõtérre."<br>
Ajánlatkérõ a részvételi felhívás 8. pontjában elõírta a résztvevõk pénzügyi, gazdasági és mûszaki alkalmasságának igazolására kért adatokat és tényeket. A 9. a) pontban elõírásra kerültek a részvételre jelentkezõk alkalmassága elbírálásának szempontjai, a 9. b) pontban pedig a részvételre jelentkezõknek a szerzõdés teljesítésére alkalmatlanná minõsítésének szempontjai.<br>
Az ajánlatok elbírálásának szempontjaként ajánlatkérõ az összességében legelõnyösebb ajánlatot jelölte meg, az alábbi bírálati részszempontokkal és a hozzá kapcsolódó súlyszámokkal:<br>
– Az ajánlat mûszaki tartalma	0,50<br>
– Az ajánlati ár	0,35<br>
– Szerviz: javítási idõ, alkatrész-biztosítás	0,15<br>
Az ajánlatok tartalmai elemeinek értékelése során ajánlatkérõ az adható pontszámokat 70 és 90 között határozta meg.<br>
Ajánlatkérõ a részvételi felhívás 12. pontjában az alábbi, általa kiválasztott résztvevõket jelölte meg:<br>
– ALBERT SIEGLER GmbH,<br>
– FEUERWERTECHNIK VIGH,<br>
– SILVANI ANTICENTI SPA,<br>
– ROSENBAUER AG,<br>
– KIITOKORI OY.<br>
A fent felsorolt és ajánlatkérõ által már kiválasztottakon kívül az IVECO MAGIRUS BRANDSCHUTZ TECHNIK GmbH is beadta részvételi jelentkezését.<br>
Az összesen 6 részvételi jelentkezést ajánlatkérõ megvizsgálta, és 2000. augusztus 24-én 16.00 óráig hiánypótlási lehetõséget biztosított a részvételre jelentkezõknek oly módon, hogy mindegyik hiánypótlási felhívásban megjelölte az adott részvételi jelentkezéssel kapcsolatosan általa észlelt hiányosságokat. Ajánlatkérõ a FEUERWERTECHNIK VIGH INTERNATIONAL-t is felszólította hiánypótlásra, amelyben az alábbi hiányosságokat jelölte meg:<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pont szerinti igazolások.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d) pont szerinti nyilatkozatok.<br>
– Alvállalkozója, az Ikarus Trade Kft. a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés d) és a (2) bekezdés b) pontjaira nem nyilatkozott.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerinti tanúsítvány a beszerzés tárgyára vonatkozóan.<br>
Ajánlatkérõ ezen hiánypótlási felhívásban azt is közölte, hogy az igazolás pótlása miatt a tárgyalások idõpontját 2000. szeptember 10-ére módosította.<br>
Ajánlatkérõ a beérkezett hiánypótlásokat is megvizsgálta, és 2000. augusztus 30-án a részvételi szakasz vonatkozásában eredményt hirdetett az alábbiak szerint:<br>
– Alkalmasnak minõsítette a ROSENBAUER AG-t arra való hivatkozással, hogy teljes egészében megfelelt a részvételi jelentkezése a részvételi felhívásban meghatározott feltételeknek.<br>
– A további öt részvételre jelentkezõt alkalmatlannak minõsítette ajánlatkérõ, minden egyes részvételre jelentkezõnél külön megjelölve azt, hogy a részvételi jelentkezés milyen hiányosságokkal bírt.<br>
– A FEUERWERTECHNIK VIGH INTERNATIONAL részvételi jelentkezésével kapcsolatosan ajánlatkérõ megjelölte, hogy álláspontja szerint a felhívás 8. pontjában kért, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése szerinti igazolásokat, valamint a Kbt. 44. § (2) bekezdés g) pontja szerinti dokumentumokat nem csatolta, így a felhívás 9. pontjának 1. és 3. bekezdése szerinti alkalmassága nem bírálható el.<br>
Ezen ajánlatkérõi döntés ellen a FEUER-WERTECHNIK VIGH INTERNATIONAL tudomásával és egyetértésével nyújtott be a Service Center Ikarus Kft. jogorvoslati kérelmet a Döntõbizottsághoz 2000. szeptember 19-én, amelyben kérte a Döntõbizottságot, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján hívja fel az ajánlatkérõt a törvény szabályainak megfelelõ eljárásra, illetve a 88. § (1) bekezdés c) pontja alapján semmisítse meg az ajánlatkérõnek a FEUERWERTECHNIK VIGH INTERNATIONAL vonatkozásában hozott, az eljárásból kizáró döntését.<br>
Kérte továbbá, hogy a Döntõbizottság ideiglenes intézkedésként függessze fel a közbeszerzési eljárást.<br>
Kérelmének indokolásaként az alábbiakat adta elõ:<br>
"Õ, mint a FEUERWERTECHNIK VIGH INTERNATIONAL alvállalkozója szerepel a jelen közbeszerzési eljárásban. A fõvállalkozó a két darab gyorsbeavatkozó tûzoltójármû konstrukcióját, mûszaki dokumentációját, valamint a Magyarországon be nem szerezhetõ berendezések szállítását biztosította volna, míg a kérelmezõ mint az Ikarus csoport tagvállalata és mint alvállalkozó, a jármûvek legyártását vállalta volna. Ezen együttmûködés biztosítaná a hazai tûzoltójármûvek gyártását, illetve munkahelyek megtartását. 2000. augusztus 23-án küldött ajánlatkérõ hiánypótlási felhívást a fõvállalkozó FEUERWERTECHNIK VIGH INTERNATIONAL részére, amely felhívást faxon megküldte kérelmezõnek is. Kérelmezõ sérelmezte azt, hogy a hiány pótlására egyetlen napot biztosított ajánlatkérõ, tekintettel arra, hogy a hiányként megjelölt iratok beadási határidejét augusztus 24-én 16.00 órában jelölte meg. Kérelmezõ ezen hiányok pótlását rendezte, azonban a német részvételre jelentkezõnek az igazolások beszerzésére biztosított 1 napos teljesítési határidõ nem volt elegendõ, és így az ajánlatkérõ által megjelölt iratokat nyilatkozatokkal helyettesítette.<br>
A korábbi, 2000 tavaszán meghirdetett nyílt közbeszerzési eljárás során a fõvállalkozó FEUER-WERTECHNIK VIGH INTERNATIONAL benyújtott pályázati anyagával kapcsolatosan ajánlatkérõ formai kifogásokat nem emelt, így feltételezték, hogy ilyen irányú kifogások jelen pályázat során sem merülhetnek fel.<br>
A fent részletezettek ellenére az ajánlatkérõ 2000. augusztus 30-án telefaxon értesítette a fõvállalkozót, hogy jelentkezését ajánlatkérõ nem fogadta el, mivel az nem felel meg a közbeszerzési törvénynek. A fõvállalkozó képviseletében Vigh úr kérte, hogy ajánlatkérõ az elutasítás okát részletesen indokolja meg, amelyet ajánlatkérõ szeptember 7-én kelt értesítésében megtett. Ebben közölte, hogy a részvételi jelentkezése nem felelt meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésének, illetve a Kbt. 44. § (2) bekezdés b) és c) pontjaiban foglaltaknak.<br>
Kérelmezõ álláspontja szerint a benyújtott részvételi jelentkezés megfelelt a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdésében foglalt feltételeknek, tekintettel arra, hogy az alvállalkozó és egyben kérelmezõ a szerzõdés teljesítéséhez szükséges mûszaki alkalmasságát igazolta a mûszaki-technikai felszereltség leírásával, valamint a saját és a teljesítésbe bevonandó mûszaki- gazdasági egységek minõségbiztosítási rendszerének nemzeti rendszerben akkreditált tanúsításával is megerõsítette. Kérelmezõ a Kbt. 40. § (1) bekezdésében megkívánt feltételeknek való megfelelését is igazolta. A részvételre jelentkezõ fõvállalkozó külföldi szervezet, a Kbt. 46. § (8) bekezdése szerinti igazolásokat pedig az ajánlatkérõ által rendelkezésre bocsátott egynapos határidõ rövidsége miatt nem tudta beszerezni.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Indokolásul az alábbiakat adta elõ:<br>
Álláspontjuk szerint azon döntésük, miszerint a kérelmezõ fõvállalkozóját kizárták a tárgyalásos eljárás további szakaszából, megfelelt a Kbt. elõírásainak, tekintettel arra, hogy nem kerültek csatolásra a fõvállalkozó által a Kbt. 46. § (8) bekezdésében elõírt köztartozásokról szóló hatósági igazolások. A becsatolt adóigazolás csak azt igazolja, hogy az ajánlattevõ áfa fizetésére köteles. Nem kerültek továbbá csatolásra a Kbt. 44. § (2) bekezdésének a), b), d) és g) pontjaiban megjelölt, a mûszaki alkalmasság igazolására vonatkozóan bekért dokumentumok sem.<br>
Ajánlatkérõ lehetõséget biztosított hiánypótlásra, valóban csak egynapos határidõvel. Ezen rendelkezésre bocsátott idõtartam alatt sem csatolta kérelmezõ fõvállalkozója a megfelelõ dokumentumokat, levelében a náluk szokásos helyi gyakorlatra hivatkozva ezen igazolásokat nyilatkozattal kívánta pótolni.<br>
Ajánlatkérõ álláspontja szerint azonban a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése értelmében ezen igazolásoknak nyilatkozattal történõ pótlására nincs lehetõség, illetve a részvételre jelentkezõ nem hivatkozhat arra, hogy a hiánypótlásra rendelkezésre bocsátott egy nap nem elegendõ a nyilatkozatok beszerzésére, hiszen azok benyújtását már a részvételi felhívásban is kérték. Ennek alapján azokkal a részvételre jelentkezõnek már korábban rendelkeznie kellett.<br>
Ajánlatkérõ elõadta azt is, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés értelmében ajánlatkérõnek joga eldöntetni azt, hogy ad-e egyáltalán lehetõséget hiánypótlásra, és ha igen, akkor a törvényben meghatározott maximális 10 napos idõtartamon belül mennyi idõt biztosít.<br>
Kérelmezõnek a korábbi nyílt eljárásra történõ hivatkozását ajánlatkérõ nem tekinti relevánsnak.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjában elõírtak ellenére a részvételre jelentkezõ megemlített ugyan néhány jelentõsebb szállítást a részvételi jelentkezésében, de nem tüntette fel az ellenszolgáltatás összegét, illetve a teljesítés idejét. A hiánypótlási felhívásra küldött levelében az elmúlt 3 év legjelentõsebb szállítását nevezte meg csupán, a törvény által elõírt információk megadása nélkül.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének, mint további hiányként megjelölt alpontjai vonatkozásában ajánlatkérõ elõadta, hogy kérelmezõ fõvállalkozója azt nyilatkozta a hiánypótlásra megküldött levelében, hogy azokat a kérelmezõ mint alvállalkozó fogja becsatolni. Ajánlatkérõ álláspontja szerint azonban a Kbt. nem teszi lehetõvé, hogy a részvételre jelentkezõ ajánlattevõ mûszaki alkalmasságát ne vizsgálja az ajánlatkérõ. A részvételi felhívásból is egyértelmûen megállapítható, hogy a részvételre jelentkezõ cégtõl, mint leendõ ajánlattevõtõl kérték a hiányként megjelölt dokumentumok becsatolását.<br>
A fentiek alapján ajánlatkérõ álláspontja szerint a kérelmezõre mint alvállalkozóra vonatkozóan benyújtott dokumentumok nem helyettesíthetik a fõvállalkozó által benyújtani elmulasztott azonos tartalmú dokumentumokat.<br>
Egyéb érdekeltek részérõl érdemi észrevétel nem érkezett.<br>
A Döntõbizottságnak abban a kérdésben kellett állást foglalnia, hogy a kérelmezõ rendelkezik-e a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében rögzített ügyfélképességgel, amely alapján jogszerûen kezdeményezhet jogorvoslati eljárást, s ha igen, akkor a kérelmezõ fõvállalkozójára vonatkozó ajánlatkérõi döntés megfelel-e a Kbt. szabályainak.<br>
A Döntõbizottság megállapította, hogy a kérelmezõ a FEUERWERTECHNIK VIGH INTERNATIONAL részvételre jelentkezõ fõvállalkozó alvállalkozója volt, aki a Döntõbizottsághoz címzett nyilatkozatában, egyetértve a jogorvoslati kérelemben foglaltakkal, ahhoz csatlakozott.<br>
A fentiek alapján a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében rögzítettek szerint, mint egyéb olyan érdekelt, akinek jogát vagy jogos érdekét sértette vagy veszélyeztette az ajánlatkérõ döntése, jogszerûen nyújtotta be a jogorvoslati kérelmet.<br>
Ajánlatkérõ a kérelmezõ fõvállalkozójának 2000. szeptember 7-én küldött levelében az alábbiakat jelölte meg az érvénytelenség okaként, arra való hivatkozással, hogy sem a részvételi jelentkezés, sem a hiánypótlási felhívásra megküldött válaszok nem elégítik ki mindenben a részvételi felhívásban a Kbt. rendelkezéseinek megfelelõen kért elõírásokat:<br>
"– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésében megkövetelt igazolásokat saját nyilatkozatával helyettesítette, ez nem felel meg a törvényi elõírásnak.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) és g) pontjáról csak alvállalkozója nyújtott be dokumentációkat.<br>
Az elõzõekben leírtak miatt a részvételi felhívás 9. pontjának elsõ és harmadik bekezdése szerinti alkalmassága nem volt elbírálható.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján legfeljebb egy alkalommal volt lehetõségünk a 44. és 46. § szerinti igazolás utólagos csatolására."<br>
A Döntõbizottság megvizsgálta a kérelmezõ fõvállalkozójának részvételi jelentkezését, illetve a hiánypótlási felhívásra becsatolt válaszleveleit.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint két szakaszból áll a nyílt elõminõsítési vagy meghívásos és a hirdetmény közzétételével induló tárgyalásos eljárás. Ugyanezen szakasz (3) bekezdésében rögzítésre került, hogy a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját, és megítélésének szempontjait, illetve azt, hogy az e szempontokkal összefüggõ mely körülmények hiánya, vagy azok milyen értékû fogyatékossága miatt minõsíti ajánlatkérõ a részvételre jelentkezõt alkalmatlannak a szerzõdés teljesítésére.<br>
Ajánlatkérõ ezen rendelkezéseknek eleget téve a részvételi felhívás 8. pontjában elõírta a résztvevõk pénzügyi, gazdasági és mûszaki alkalmasságának igazolására kért adatokat és tényeket. A 9. a) pontban a részvételre jelentkezõk alkalmassága elbírálásának szempontjait, illetve a 9. b) pontban a részvételre jelentkezõknek a szerzõdés teljesítésére alkalmatlanná minõsítésének szempontjait.<br>
A részvételi felhívás 8. pontjának 4. francia bekezdésében ajánlatkérõ elõírta a résztvevõk pénzügyi, gazdasági alkalmasságának igazolására többek között azt is, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4), (5) bekezdés és a (8) bekezdéseiben meghatározott nyilatkozatokat és igazolásokat a jelentkezõnek és a 10%-ot meghaladó mértékben foglalkoztatni kívánt alvállalkozóknak csatolniuk kell.<br>
Ezen megfogalmazás egyértelmûen rögzíti, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4), (5) bekezdésében, illetve a (8) bekezdésében meghatározott nyilatkozatokat és igazolásokat mind a részvételre jelentkezõnek, mind a 10%-ot meghaladó mértékben foglalkoztatott alvállalkozónak be kell csatolnia. Ezen kötelezettség mindkét résztvevõ félre fennáll, az egyik által becsatolt nyilatkozatok, illetve igazolások nem pótolhatják a másikuk ilyen tartalmú iratait.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése elõírja, hogy az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Ugyanezen szakasz (5) bekezdése szerint az ajánlattevõ a (4) bekezdésének megfelelõen köteles csatolni az (1) bekezdés b) pontja, és ha az ajánlatkérõ ezt elõírta, a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban jár le, és annak megfizetésére halasztást kapott-e.<br>
A 46. § (1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék-, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése kimondja, hogy a kizárólag külföldi székhellyel rendelkezõ ajánlattevõnek vagy alvállalkozónak a székhelye szerinti ország jogrendszerében meghatározott – az (1) bekezdés b) pontjában foglaltaknak megfelelõ – hatóságoktól kell igazolást beszerezni, amelybõl megállapítható, hogy nincs egy évnél régebben lejárt köztartozása. Az igazolások mellett szükséges nyilatkozni arról, hogy a székhelye szerinti országban milyen köztartozások felelnek meg a 46. § (1) bekezdés b) pontjában foglaltaknak, és ezeket milyen szervezet tartja nyilván.<br>
A Döntõbizottság megvizsgálva a kérelmezõ fõvállalkozója által benyújtott iratokat, illetve a hiánypótlási felhívásra pótlólagosan becsatolt nyilatkozatokat, megállapította, hogy a FEUERWERTECHNIK VIGH INTERNATIONAL nem tett eleget a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában, illetve a Kbt. 46. § (8) bekezdésében rögzített kötelezettségének. A FEUERWER-TECHNIK VIGH INTERNATIONAL által becsatolt saját nyilatkozata ajánlatkérõ megállapításának megfelelõen nem pótolja a hatósági igazolásokat.<br>
A Döntõbizottság megállapította azt is, hogy kérelmezõ mint alvállalkozó sem tett eleget a fent részletezettek szerint a részvételi felhívás 8. pontjának 4. francia bekezdésében meghatározott kötelezettségeknek hiánytalanul, és nem csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában rögzített nyilatkozatát, hogy mely elkülönített állami pénzügyi alap felé áll fenn fizetés kötelezettsége, illetve amely felé fennáll (Munkaerõ-piaci Alappal szemben minden alkalmazottal rendelkezõ munkáltatónak van fizetési kötelezettsége), nem csatolta az alap igazolását arra vonatkozóan, hogy egy éven túli köztartozása nincsen.<br>
Ajánlatkérõ a részvételi felhívás 8. pontjának utolsó francia bekezdésében elõírta, hogy a mûszaki alkalmasság igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d) és g) pontjaiban felsorolt adatokat és tényeket kell csatolni,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja kimondja, hogy az ajánlattevõnek, illetve az alvállalkozónak a szerzõdés teljesítéséhez szükséges mûszaki alkalmassága igazolható az elõzõ, legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével (legalább az ellenszolgáltatás összege, a teljesítést ideje és a szerzõdést kötõ másik fél megnevezésével),<br>
– a b) pont szerint a mûszaki technikai felszereltségének leírásával,<br>
– a d) pont szerint a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell,<br>
– a g) pont szerint a saját és a teljesítésbe bevont mûszaki és gazdasági egységek minõségbiztosítási rendszerének bármely nemzeti rendszerben akkreditált tanúsító általi tanúsításával.<br>
A Döntõbizottság – megvizsgálva a becsatolt iratokat – megállapította, hogy a 44. § (2) bekezdés b) pontjában megfogalmazott feltételt, illetve a g) pont szerinti tanúsítványt csak az alvállalkozó, azaz a kérelmezõ csatolta a részvételi jelentkezéshez.<br>
A Döntõbizottság álláspontja szerint az elõzõekben már ismertetettek alapján az alvállalkozó által becsatolt ilyen jellegû iratok, nyilatkozatok és tanúsítványok nem pótolhatják a részvételre jelentkezõnek a saját magára vonatkozó nyilatkozatok és egyéb tanúsítványok becsatolására vonatkozó kötelezettséget.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése elõírja, hogy a két szakaszból álló eljárás részvételi szakaszában a 37–38. §-t, a 43. § (4)–(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
A fent felsorolt jogszabályhelyek között szerepel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>a is, amelynek (2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy a kérelmezõ fõvállalkozója által benyújtott részvételi jelentkezés a korábbiakban már megjelölt hiányosságok miatt nem felelt meg az ajánlati felhívásban meghatározott feltételeknek, ezért ezen részvételre jelentkezés érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>b) pontja alapján jogszabályszerûen nyilvánította érvénytelennek a kérelmezõ fõvállalkozója által becsatolt részvételi jelentkezést.<br>
Kérelmezõnek az ajánlatkérõ által biztosított egynapos hiánypótlási lehetõséggel kapcsolatosan felvetett sérelmét is megalapozatlannak találta a Döntõbizottság, tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése kimondja, hogy az ajánlatkérõ egy ízben az összes ajánlattevõ számára azonos feltételekkel legfeljebb 10 napos határidõt biztosíthat a 44. és 46. § szerinti igazolás, nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A Döntõbizottság elfogadta ajánlatkérõnek azon kifejtett álláspontját, miszerint a Kbt. fent idézett rendelkezése alapján ajánlatkérõ döntési jogkörébe tartozik az, hogy egyáltalán biztosít-e lehetõséget hiánypótlásra, és ha biztosít, akkor azt a maximum 10 napos határidõn belül milyen idõtartamban határozza meg. A hiánypótlás lehetõsége azért kerül biztosításra a részvételre jelentkezõk, illetve az ajánlattevõk számára, hogy a már meglévõ igazolásokat és nyilatkozatokat ezen rendelkezésre bocsátott határidõ alatt pótlólagosan benyújtsák. Ezen határidõ nem arra vonatkozik, hogy az igazolásokat, illetve nyilatkozatokat a hiánypótlási határidõ alatt kellene beszereznie ajánlattevõnek, illetve hogy ajánlatkérõnek olyan hosszú határidõt kellene biztosítania, amely elegendõ ezen igazolások, illetve nyilatkozatok pótlólagos beszerzésére.<br>
A Döntõbizottság ideiglenes intézkedést nem alkalmazott, tekintettel arra, hogy annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 24.<br>
<br>
Dr. Kozmáné dr. Gocs Éva s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>