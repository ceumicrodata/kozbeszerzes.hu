<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7979)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.450/10/2000<br>
<br>
Tárgy: Sinesco Energiaszolgáltató Kft. jogorvoslati kérelme Patina Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sinesco Energiaszolgáltató Kft. (1052 Budapest, Váci út 19–21., képviseli dr. Kántor Attila ügyvéd, 1126 Budapest, Tarcsay V. u. 3., a továbbiakban: kérelmezõ) jogorvoslati kérelmét, amelyet a Patina Rt. (3200 Gyöngyös, Katona J. u. 1., a továbbiakban: ajánlatkérõ) "gázmotorral megtermelt hõenergia megvásárlása, 10 éves új szolgáltatási szerzõdés keretében" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 25. számában, 2000. június 21-én jelentette meg ajánlati felhívását nyílt eljárás lefolytatására, melynek keretében gázmotorral megtermelt hõenergia megvásárlása 10 éves hõszolgáltatás keretében tárgyú közbeszerzési eljárásában kért ajánlatokat az ajánlattevõktõl. Ajánlatkérõ részletes dokumentációt is készített a közbeszerzési eljárásban, amely dokumentációban meghatározta a beszerzés tárgya és mennyiségével kapcsolatos mûszaki elõírásait. Ajánlatkérõ a teljesítés helyét Gyöngyös város távfûtési hálózatának Mérges út és Olimpiai úti kazánházát jelölte meg. A teljesítés határidejeként pedig a kivitelezés, üzembe helyezés határidejét 2001. február 28-ában, a szolgáltatás határidejét pedig 2001. március 1-jétõl tízéves idõtartamban határozta meg. Az ajánlatkérõ közölte az ajánlati felhívás 16. Egyéb információk pontjának második francia bekezdésében, hogy a gázmotoros fejlesztésnek ajánlatkérõ beruházásában és finanszírozásában kell megvalósulnia, a tervezéssel, engedélyezéssel, szállítással, szereléssel, üzembe helyezéssel a gázmotor felügyeletérõl, a karbantartásáról, valamint felújításáról is ajánlattevõnek kell gondoskodnia. Ugyancsak az ajánlattevõ feladata közé tartozik a távfûtési rendszer két körzetét ellátó kazánháznak távvezetékkel, hidraulikával való összeköttetése és az ehhez kapcsolódó telemechanikai rendszer kiépítése. Az egyéb információk alatt szintén közlésre került az ajánlatkérõ által, hogy banki finanszírozás esetén ajánlattevõnek indikatív banki szándéknyilatkozatot kell csatolnia az ajánlatához, továbbá saját finanszírozás esetén a beruházás fedezettel rendelkezésre állását ajánlattevõnek hitelt érdemlõen igazolnia kell.<br>
Ugyancsak közlésre került az egyéb információk pontban, hogy ajánlattevõ a beruházás finanszírozása érdekében forrást, hitelgaranciát, ingatlanfedezetet az ajánlatkérõtõl, illetve a Gyöngyösi Önkormányzattól nem kérhet. Az ajánlatok bontási határideje 2000. augusztus 1. volt, ahol is ajánlatot nyújtott be kérelmezõn kívül a Sinergy Kft., a Budapesti Erõmû Rt. és a Prometheus Rt.<br>
Az ajánlatok bontásakor az ajánlatkérõ közölte az ajánlattevõkkel, hogy a jelen eljárásra Gyöngyös Város Önkormányzatának képviselõ-testülete hatalmazta fel az ajánlatkérõt, és az önkormányzat képviselõ-testülete fogja az ajánlatokat értékelni, és a végsõ döntést meghozni a közbeszerzési eljárásban. Továbbá közölte az ajánlattevõkkel, hogy az eredményhirdetés idõpontját a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdésére hivatkozva meghosszabbítja.<br>
Az ajánlatok értékelését követõen az ajánlatkérõ 2000. szeptember 18-án hozta meg eljárást lezáró döntését, melynek értelmében a Sinergy Kft.-t nyilvánította az eljárás nyertesének.<br>
Érvénytelen ajánlatot tett a Prometheus Rt. és kérelmezõ. Kérelmezõ esetében az érvénytelenség oka az volt, hogy az ajánlata nem felelt meg az ajánlati felhívás 16. pontja elsõ bekezdésének, miszerint az ajánlatkérõ által átvett és megvásárolt hõenergia mennyisége legfeljebb akkora lehet, mint az ajánlatkérõ kazánházaiban jelentkezõ mindenkori hõigény.<br>
A Prometheus Rt. esetében az ajánlat nem felelt meg az ajánlati dokumentáció 9. pontja 8. bekezdésének, nevezetesen a benyújtott hõszolgáltatási szerzõdéstervezet nem az ajánlatkérõ és ajánlattevõ között jött létre, valamint a 14. pont 6. bekezdésének, azaz nem közli a 7. pont c)2. bekezdése szerint a Patina Rt.-nek átadható energia mennyiségét.<br>
A nyertes ajánlat költségmegtakarítása 71,3 M Ft.<br>
Kérelmezõ a döntést követõen, 2000. szeptember 20-án nyújtotta be jogorvoslati kérelmét a Döntõbizottsághoz, amelyben kérte az ajánlatkérõ eljárást lezáró döntése megsemmisítését, a jogsértés megállapítását a jogorvoslati eljárással felmerült költségeinek viselésére kötelezését az ajánlatkérõnek.<br>
Amennyiben az ajánlatkérõ a szerzõdést megkötötte, úgy bírság szankció alkalmazását. Álláspontja szerint az ajánlatkérõnek azon döntése, mely szerint ajánlatát érvénytelenné nyilvánította, megalapozatlan volt. Elõadta továbbá, hogy a nyertes ajánlattevõnek az ajánlata is érvénytelen volt amiatt, hogy az ajánlattételi határidõ után álláspontja szerint módosította az ajánlatát, abban a körben, mely szerint a dokumentációban foglaltaknak megfelelõen ajánlattevõknek nyilatkoznia kellett a beruházás értékesítési árára. A nyertes ajánlattevõ az ajánlattételi határidõt követõen álláspontja szerint módosította az ajánlatát nyilatkozatával, mivel az ajánlatában az átadás idõpontjában a beruházás értékesítési árának a tulajdon átadásakor nyilvántartott könyv szerinti értékét jelölte meg, a nyilatkozatában pedig már 0 Ft-ban jelölte meg.<br>
Az ajánlatkérõ érdemi ellenkérelmében a jogorvoslati kérelme alaptalanság miatti elutasítását kérte, álláspontja szerint a kérelmezõ ajánlata érvénytelen volt, mivel egyoldalú feltételt állított a villamosenergia-eladásból származó árbevétele körében, azáltal, hogy 38 000 GJ/év hõmennyiség átvételéhez kötötte a bérleti díj fizetését.<br>
Nyertes ajánlattevõnek az ajánlat módosítására vonatkozó felvetésére elõadta, hogy az teljes mértékben megalapozatlan, nem történt ajánlatmódosítás az ajánlattételi határidõt követõen.<br>
Sinergy Kft. nyertes ajánlattevõ érdemi észrevételében szintén a jogorvoslati kérelem elutasítását kérte arra való hivatkozással, hogy a beszerzés tárgyára vonatkozóan a mûszaki megvalósítása és annak pénzügyi-technikai lebonyolítása miatt nem tartozik a közbeszerzési törvény hatály alá, és így a Közbeszerzési Döntõbizottságnak nincs hatásköre.<br>
A Döntõbizottság a közbeszerzési iratok megküldése elõtt ideiglenes intézkedést alkalmazott, mégpedig a szerzõdéskötést megtiltotta.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelme alaptalan, mivel a beszerzés tárgyának pénzügyi technikai megvalósítására hivatkozva a Döntõbizottságnak hatásköre nem áll fenn, és a közbeszerzési törvény tárgyi hatálya alá nem vonható jelen beszerzési eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a Döntõbizottság hatásköre csak a közbeszerzésekkel kapcsolatos jogorvoslati kérelmek elbírálására terjed ki. A Döntõbizottság megállapította, hogy az ajánlatkérõ a Kbt. 1. § a) pontja alapján a törvény hatálya alá tartozik azáltal, mivel többségi önkormányzati tulajdonban lévõ vagyonkezelõ szervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése alapján az 1. § szerinti szervezet áru beszerzése, építési beruházás, illetve szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles a törvény szabályai szerint eljárni.<br>
Ugyanezen törvényhely (4) bekezdés a) pontjának rendelkezése szerint az 1. §-ban meghatározott szervezet a (3) bekezdés szerinti értékhatár alatti érték, a központosított közbeszerzési hatálya alá nem tartozó beszerzések során a törvény szabályai szerint jogosult eljárni. Az a tény, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> szerinti szervezet, de a jogorvoslat tárgyát képezõ beszerzési eljárás a Döntõbizottság álláspontja szerint nem közbeszerzés, mert az ajánlatkérõ részérõl nem jár kiadással. A beszerzés tárgya jelen eljárásban a gázmotorral megtermelt hõenergia megvásárlása 10 éves hõszolgáltatási szerzõdés keretében volt, megalapozott beruházás keretében az ajánlati felhívás 16. pontjában és a dokumentáció 6. oldal 3. pontja szerint a korszerûsítés minden költségét az ajánlattevõnek kell finanszíroznia, amelyhez kiegészítõ finanszírozás garanciabiztosítékot sem ajánlatkérõtõl, sem Gyöngyös Város Önkormányzatától nem kérhet. Ajánlatkérõ a gázmotor-generátor gépészeti villamos irányítástechnikai berendezések elhelyezésére szolgáló területet ajánlattevõnek bérleti díj fizetése ellenében adja át.<br>
Az ajánlati felhívás 9. pontja szerint az ajánlattevõ a beruházás és az üzemeltetés költségeit kizárólag a fûtõmûveket üzemeltetõ ajánlatkérõ részére eladott hõenergia, illetõleg az eladott villamos energia ellenértékébõl térítheti meg. A kiszámlázott ellenértéket ajánlatkérõ a számla kézhezvételétõl számított 30 napon belül téríti meg.<br>
A szolgáltatási futamidõ végéig az energiatermelõ berendezõ és a nyertes ajánlattevõ tulajdonában marad. A szolgáltatási szerzõdés lejártát követõen a megkötött szerzõdés alapján 0 Ft térítési díj ellenében ajánlatkérõ tulajdonába adja át.<br>
A fentiekbõl következõen jelen eljárásban ajánlatkérõ nem beszerez ellenérték fejében, hanem a beszerzés tárgyára vonatkozóan megkötött szerzõdés részérõl kiadással nem jár, így az eljárását közbeszerzésnek minõsíteni nem lehet.<br>
A döntõbizottsági tárgyaláson kérelmezõ és ajánlatkérõ képviselõje sem vitatta azt a tényt, hogy jelen esetben ajánlatkérõ részérõl fizetési kötelezettség ajánlattevõ felé nem jelentkezik. A Kbt. hatálya csak az abban szabályozott beszerzésekre terjed ki, így függetlenül attól, hogy az eljárást mint közbeszerzési eljárást hirdette meg ajánlatkérõ, e tevékenységére a törvény hatálya nem terjed ki.<br>
A Döntõbizottság hatásköre a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint csak a közbeszerzési eljárással kapcsolatos jogorvoslati kérelem elbírálására terjed ki.<br>
A Döntõbizottság álláspontját, azaz hatáskörének hiányát támasztja alá a Kbt. preambuluma is, a jogalkotó a törvény megalkotása céljaként a többi között az államháztartás kiadásainak ésszerûsítését, a közpénzek felhasználásának átláthatóságát és széles körû nyilvános ellenõrizhetõségének megteremtését tûzte ki célul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására, ha a törvény másként nem rendelkezik, az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 7. § (1) bekezdése úgy rendelkezik, hogy a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.<br>
Mivel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján a hatáskörének a hiányát állapította meg, ezért a jogorvoslati kérelmet a Kbt. 88. § (1) bekezdésének a) pontja alapján elutasította.<br>
A Döntõbizottság a jogorvoslati kérelemben foglaltakra érdemi vizsgálatot ezt követõen már nem folytatott le, mivel álláspontja szerint az ajánlatkérõ beszerzési eljárása nem tartozik a törvény tárgyi hatálya alá, ebbõl következõleg pedig a Döntõbizottságnak hatásköre nincs a jogorvoslati kérelem érdemi vizsgálatának lefolytatására.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 25.<br>
<br>
Dr. Eke Pekács Tibor s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>