<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1269)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.318/10/1999<br>
<br>
Tárgy: Kipszer Kft. jogorvoslati kérelme Budapesti Operettszínház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Szentmiklósi és Társa Ügyvédi Iroda, dr. Szentmiklósi Péter (1036 Budapest, Kolosy tér 5–6.) ügyvéd által képviselt Kipszer Klíma Kontroll Kft. (1106 Budapest, Jászberényi út 24–36., továbbiakban: kérelmezõ) kérelmezõnek dr. Németh Gabriella (1067 Budapest, Teréz krt. 19.) ügyvéd által képviselt Budapesti Operettszínház (1065 Budapest, Nagymezõ u. 17., továbbiakban: ajánlatkérõ) "a Budapesti Operettszínház bõvítéses rekonstrukciójához 12 db légkezelõi rendszer légkezelõinek, mintegy 350 db padlóbefúvónak, valamint egyéb befúvónak és két hûtõrendszer hûtõgépének szállítása" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (3) bekezdését, míg ezt meghaladóan a jogorvoslati kérelmet elutasítja.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A. határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárás során keletkezett iratai, a tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította még.<br>
Az ajánlatkérõ a K. É. 1999. augusztus 31. napján megjelent 35. számában nyílt közbeszerzési eljárásra szóló felhívást tett közzé Budapesti Operettszínház bõvítéses rekonstrukciójához 12 db légkezelõi rendszer légkezelõinek, mintegy 350 db padlóbefúvónak, valamint egyéb befúvóknak és két hûtõrendszer hûtõgépének szállítása tárgyában.<br>
Mind az alternatív, mind a részajánlattétel lehetõségét biztosította ajánlatkérõ. Ajánlatkérõ ajánlati dokumentációt is bocsátott az ajánlattevõk rendelkezésére. Az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Ajánlati dokumentáció is készült, amely több kötelezõen beadandó mintát adott ki az ajánlat összehasonlításához, részletesen meghatározta az ajánlat tartalmi és formai elvárásait. Meghatározta az ajánlati felhívás 13. pontjában, hogy az összességében legkedvezõbb ajánlatot fogja kiválasztani, és megadta az elbírálási szempontokat, melyek fontossági sorrendben az alábbiak voltak:<br>
– ajánlatkérõ által igényelt megfelelõ mûszaki tartalommal alátámasztott vállalási ár,<br>
– referenciamunkák a megajánlott berendezésekre vonatkozóan,<br>
– a vállalt jótállási idõszak tartama,<br>
– mûszaki és szervezeti alkalmasság, szervizháttér,<br>
– a jóteljesítési garancia mértéke és idõtartama.<br>
1999. október 4-én helyszíni konzultációt tartottak, ahol a kérelmezõ is jelen volt. Az ajánlatok bontására 1999. október 27-én került sor, melyre az alábbi ajánlatok érkeztek: AERO Technika Klíma- és Hûtéstechnika Kft. ajánlata légkezelõk vonatkozásában 34 258 613 Ft, padlóbefúvó 7 247 100 Ft, hûtõgépek 28 033 425 Ft. Kipszer Klíma Kontroll Kft. légkezelõk 38 676 375 Ft, padlóbefúvó 11 010 875 Ft, hûtõgépek 25 615 587 Ft. Klíma System Klíma Szerelõ és Tervezõ Kft. elsõ számú ajánlata légkezelõk vonatkozásában 42 938 488 Ft, második számú alternatív ajánlat 42 910 063 Ft, padlóbefúvó I. számú 12 991 250 Ft, padlóbefúvó II. számú 5 196 250 Ft, padlóbefúvó III. számú 3 491 250 Ft, padlóbefúvó IV. számú 13 184 500 Ft, hûtõgép I. 24 050 000 Ft, hûtõgép II. 33 042 875 Ft és hûtõgép III. 31 013 500 Ft.<br>
Az ajánlatokat értékelõbizottság értékelte, mind tartalmi, mind formai szempontból és a mûszaki követelmények szempontjából.<br>
Az ajánlatkérõ 1999. november 10-én kérdést intézett az ajánlattevõkhöz, nevezetesen; hogy nyilatkozzanak arról, hogy ajánlatuk a befúvó-elszívó géprendszerekhez a klímagép ventillátormotor folyamatos fordulatszám-szabályozást biztosító frekvenciaváltót is tartalmazza-e, ha igen, akkor milyen részáron, vagy az ajánlati ár csupán a frekvenciaváltó fogadására alkalmas berendezést tartalmazza.<br>
Két ajánlattevõ nyilatkozott, hogy ajánlata tartalmazza a frekvenciaváltót is, hiszen ez volt a kiírásban meghatározva, és megadták a részárat is. Az AERO Technika Kft. nyilatkozta, hogy az árajánlatának I. pontja tartalmazza a légkezelõ berendezéseket, de az abba tartozó frekvenciaváltók külön a tervezõi költségvetési kiírásban szereplõ egyéb tételek l. pontjában vannak részletezve, külön a szállítói díj + a beüzemelési költséggel, így az ajánlati ára erre a részre az összeadás után úgy alakul, hogy<br>
légkezelõ berendezés	26 869 500 Ft<br>
frekvenciaváltók	3 766 900 Ft<br>
bankgarancia-különbözet költsége	612 728 Ft<br>
nettó ár	31 249 128 Ft<br>
bruttó ár	39 061 410 Ft<br>
noha az ajánlatában a légkezelõkre tett részajánlatban összesen bruttó 34 258 613 Ft szerepel.<br>
Az eredményhirdetésre 1999. november 24-én került sor. Nyertes a légkezelõk munkarészre az AERO Technika Kft. 39 061 410 Ft-tal; a padlóbefúvók munkarészre ugyancsak az AERO Technika Kft. 7 247 000 Ft-tal volt, míg a hûtõgépek részre eredménytelenné nyilvánította az eljárást az ajánlatkérõ.<br>
Kérelmezõ 1999. november 26-án nyújtott be jogorvoslati kérelmet a Döntõbizottsághoz. Kérte, hogy a Döntõbizottság állapítsa meg, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését, 26. § (2) bekezdését és a Kbt. 52. §-át, ezért semmisítse meg az ajánlatkérõ közbeszerzési eljárást lezáró döntését, kötelezze az eljárási díj és költségek viselésére, valamint bírságot szabjon ki, valamint ideiglenes intézkedést alkalmazzon.<br>
Indokaként elõadta, hogy az ajánlatkérõ az ajánlati felhívás 3. c) pontja alapján lehetõvé tette a részajánlatot, ezzel szemben azonban olyan kikötést tett az ajánlati felhívásában, hogy ajánlatát csak egységes egészként, vagy egyes részét egymással együttesen kívánja elbírálni. Így úgy ítélte meg, hogy õ a beszerzés egészére nyújtott be ajánlatot, ezért az ajánlatokat csak és kizárólag egységes egészként lehetett volna elbírálni.<br>
Az ajánlatok bontását követõen az ajánlattevõk részére küldött levélbõl azt a következtetést vonták le, hogy volt ajánlattevõ, akinek az árában a frekvenciaváltó költsége nem szerepelt. Ezt a véleményüket megerõsítette az a körülmény, amikor a nyertes ajánlatát hirdették ki, és az elfogadott, a légkezelõkre vonatkozó ár nem egyezett meg a bontási eljárásban megismert és nyilvánosságra hozott árral. A felhívás és dokumentáció szerint a légbefúvókat frekvenciaváltókkal kellett költségelni, és ha a nyertes nem tette meg, az ajánlatán késõbb nem módosíthat a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés értelmében. Sérelmezi, hogy nyertes nem tett olyan ajánlatot a bontáskor, amilyet az ajánlatkérõ nyertesként kihirdetett. Sérelmezi, hogy a kiírás pontatlansága miatt elestek a részajánlat benyújtásának lehetõségétõl. Álláspontja szerint a nyertes ajánlattevõ nem tett érvényes ajánlatot, nem volt lehetõsége, hogy a kiegészítõ kérdésre adott válaszában az ajánlatát módosítsa. E miatt érvénytelenné kellett volna nyilvánítania az ajánlatkérõnek az ajánlatot. Továbbá sérelmezte, hogy az ajánlatkérõ az eredményhirdetéskor a légkezelõ és a padlóbefúvó munkarészre nyertesként nem õt hirdette ki.<br>
Ajánlatkérõ a jogorvoslati kérelem elutasítását kérte. Álláspontja szerint jogszerûen járt el és hirdette ki az eljárás nyerteseként a két részre a nyertes ajánlattevõt, míg a harmadik részre jogszerûen nyilvánította eredménytelennek az eljárást.<br>
A Döntõbizottság 1999. november 29. napján kelt 3. sz. határozatával a szerzõdés megkötését megtiltotta ideiglenes intézkedésként. Egyéb érdekeltek érdemi nyilatkozatot nem tettek.<br>
Kérelmezõ jogorvoslati kérelme részben alapos.<br>
A becsatolt iratokból megállapítható volt, hogy az ajánlatkérõ a kiadott dokumentációban "Fõösszesítõ" mintát állított össze, és kérte e szerint az ajánlatok beadását. Három tételre bontotta szét az egész beszerzést az alábbiak szerint:<br>
I. Légkezelõ berendezések,<br>
II. Padlóbefúvók,<br>
III. Hûtõgépek.<br>
Ezen három rész mûszaki tartalma, majd a légkezelõknél a már említett frekvenciaváltók is szerepeltek a tételes kiírásban. A tervezõi költségvetési kiírás egyértelmûen meghatározta a különbözõ jellel ellátott gépegységek mûszaki adatait, több esetben a ventillátor részeként frekvenciaváltós motort is elõírt.<br>
Az ajánlati felhívás 3. c) pontja és a részletes ajánlati felhívás 6. pontja értelmében az ajánlattevõ jogosult bármely jellegû alternatív részajánlatot tenni. A dokumentáció 6. pontja szerint vonatkozhat a részajánlat valamilyen agyagra, technológiára, vagy több költségvetési tételre, akár egész fõösszesítõi fejezetre. Ezen alternatívákat a költségvetési fejezetek logikai sorrendjében külön ajánlati mellékletként kell összeállítani és csatolni.<br>
A részajánlat tétele is biztosított volt, ezzel kapcsolatos a dokumentáció II. fejezet K. pontja. Ez kimondja, hogy az ajánlattevõ jogosult kikötéseket tenni arra, hogy ajánlatát csak egységes egészként, a három részajánlatot együtt, vagy egyes részeket önállóan, vagy valamelyik kettõt együttesen kezelve kívánja elbíráltatni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni.<br>
Az ajánlatkérõ az ajánlati dokumentációban nyilatkozatot kért arra vonatkozóan, hogy 6. oldalán a K. pontja szerint az ajánlattevõ jogosult kikötéseket tenni arra, hogy ajánlatát csak egységes egészként, vagy egyes részeit egymással együttesen kívánja elbíráltatni.<br>
Kérelmezõ úgy nyilatkozott, hogy együttes egészként kéri az ajánlat elbírálását. Ebbõl következõen helyesen járt el akkor ajánlatkérõ, amikor komplexitásában, összességében vizsgálta, részajánlat figyelmen kívül hagyása mellett az ajánlatát, mivel a fent említett nyilatkozat ajánlatkérõt kötötte az értékelésben.<br>
Az ajánlati felhívás 1. oldalán egyértelmûen meghatározta ajánlatkérõ: légkezelõkre, befúvókra, hûtõgépekre külön-külön részajánlat is tehetõ a "Fõösszesítõ" minta szerinti tagolásában.<br>
Mind az alternatív, mind a részajánlattételnek az a lényege, hogy ennek megengedhetõsége esetén önálló ajánlatként funkcionálnak, azaz az ajánlatkérõnek alternatív ajánlatokat az alternatív ajánlatokkal, míg a részajánlatokat a részajánlatokkal kell összehasonlítania. Kétségtelen tény, hogy ha kizárólag összességében vizsgálja ajánlatkérõ az ajánlatokat, lehet, hogy összességében kedvezõbbnek minõsül kérelmezõ ajánlata. Mivel azonban a nyertes ajánlattevõ engedte a részajánlatok elbírálását, továbbá a felhívásra tekintettel ajánlatkérõ köteles volt a részajánlatokat is összehasonlítani azoknál, akik ehhez hozzájárultak, így kétségtelen tény, hogy azokban a részekben, ahol a nyertessége megállapításra került, összességében õ adta a legkedvezõbb ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése kimondja, hogy az ajánlatkérõ az ajánlati felhívásban és a dokumentációban meghatározott feltételeknek megfelelõ ajánlatokat vagy a legalacsonyabb összegû ellenszolgáltatás, vagy az összességében legelõnyösebb ajánlat szempontja szerint bírálja el.<br>
Ajánlatkérõ ez utóbbit választotta, így megjelölte az elbírálási szempontokat fontossági sorrendben.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésben meghatározott elbírálási szempontok egyike szerint a legkedvezõbb ajánlatot tette. Kétségtelen tény, hogy összességében az elbírálási szempontok szerint a legkedvezõbb ajánlatot a nyertes tette.<br>
Megállapítható volt, hogy a nyertes I. részre (légkezelõ berendezések) tett alapajánlata nem volt érvényes, hiszen nem tartalmazta a dokumentációban elõírt fordulatszám-szabályozást biztosító frekvenciaváltókat. Az ajánlatkérõ lehetõséget adott az ajánlati dokumentáció 3. oldalának 6. pontjában, bármilyen jellegû formában, akár egyetlen tételre vonatkozóan is, alternatív ajánlattételre. A nyertes ajánlattevõ ajánlata 2. oldalán alternatív ajánlatot tett a felhívásnak megfelelõen, és az itt szereplõ egyéb tételek fõösszesítõje szerint a frekvenciaváltókat is megajánlotta egyéb más alternatív tételek mellett. Erre figyelemmel ajánlatkérõ jogszerûen járt el akkor, amikor az általa elfogadható, fent kifejtett alternatív ajánlati tételt a légkezelõvel adott ajánlattal egyesítette, és az így kapott alternatív részajánlatot hasonlította össze a többi részajánlattal.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szerint eredménytelen az eljárás, ha d) pont szerint az egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot.<br>
A harmadik rész, a hûtõgépek vonatkozásában megállapítható volt, hogy nem voltak megfelelõek ajánlatkérõ számára az ajánlatok. A kérelmezõ vonatkozásában pedig azért nem, mert az õ esetében a nyilatkozatára figyelemmel a hûtõgépre vonatkozó részajánlatát, bár árban nyilván kedvezõ volt, nem vehette figyelembe ajánlatkérõ, így jogszerûen nyilvánította ezen részt érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése értelmében az ajánlatok felbontásakor ismertetni kell az ajánlattevõk nevét, székhelyét, az általa kért ellenszolgáltatást és az általa vállalt teljesítési határidõt.<br>
Az ajánlatkérõ elmulasztotta az alternatív ajánlatok fentebb kifejtett módon történõ ismertetését, melynek az lett a következménye, hogy a bontáskori nyertes ajánlati ár különbözött az eredményhirdetéskori ajánlati ártól. Ennek oka nem az ajánlat módosítása volt, hanem az ajánlati ár teljes körû ismertetésének hiánya.<br>
Ezzel a magatartásával ajánlatkérõ megsértette a rendelkezõ részben foglaltakat, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a jogsértést. Az ajánlatkérõ közbeszerzési eljárását lezáró döntése jogszerû volt, így az elkövetett jogsértés súlyára tekintettel nem tartotta indokoltnak emiatt a közbeszerzési eljárást lezáró döntés megsemmisítését.<br>
A jogorvoslati kérelem egyéb részeit a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése alapján, mint alaptalant utasította el a Döntõbizottság.<br>
Jogsértés megállapításra került, így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte ajánlatkérõt 30 000 Ft igazgatási szolgáltatási díj megfizetésére. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. január 26.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>