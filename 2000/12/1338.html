<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1338)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.5/12/2000.<br>
Tárgy: a Döntõbizottság elnöke által kezdeményezett jogorvoslati eljárás a Belügyminisztérium Önkormányzati Gazdasági Fõosztály közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzési Döntõbizottság elnökének (1024 Budapest, Margit krt. 85.) a Belügyminisztérium Önkormányzati Gazdasági Fõosztály (1051 Budapest, József A. u. 2–4., továbbiakban: ajánlatkérõ) "BM Területi Államháztartási és Közigazgatási Információs Szolgálatok erõforrás-bõvítése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette az 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (3) bekezdés b) pontjában foglaltakat, ezért ajánlatkérõvel szemben 700 000 Ft, azaz hétszázezer forint, a döntésért felelõs Gurnik Ágnes fõosztályvezetõvel szemben pedig 70 000 Ft, azaz hetvenezer forint bírságot szab ki.<br>
Kötelezi a Döntõbizottság az ajánlatkérõt, továbbá Gurnik Ágnest, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a becsatolt iratok, illetve a felek által a tárgyaláson elõadottak alapján az alábbi tényállást állapította meg:<br>
Ajánlatkérõ 1999. december 17-én hirdetmény közzététele nélküli tárgyalásos közbeszerzési eljárást indított a "BM Területi Államháztartási és Közigazgatási Információs Szolgálatok informatikai erõforrás-bõvítése" tárgyában.<br>
Az eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában jelölte meg, és ajánlattételre felhívta a KFKI Direkt Digitális Rendszer-elõállító és Karbantartó Kft.-t.<br>
Ezen tárgyalásos eljárási fajta választásának indokát ajánlatkérõ abban jelölte meg, hogy az ajánlattételre felkért cég által egy 1999-ben lefolytatott közbeszerzési eljárás eredményeként leszállított számítástechnikai rendszer bõvítése, hardver- és szoftverkiegészítése és továbbfejlesztése jelen közbeszerzési eljárás tárgya.<br>
Az 1999-ben lefolytatott eljárás során ajánlatkérõ 6 db Compaq gyártmányú Alpha típusú szerverszámítógépet szerzett be, jelen eljárásban pedig e fejlesztési folyamat lezárásaként újabb 13 Alpha szerverrel kívánja a már meglévõ gépparkot bõvíteni.<br>
A Döntõbizottság elnöke 2000. január 4-én kezdeményezett jogorvoslati eljárást ajánlatkérõ közbeszerzési eljárása ellen, mert álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek nem állnak fenn. Ajánlatkérõ érdemi észrevételében az eljárás megszüntetését kérte, mivel álláspontja szerint a Kbt. szabályainak betartásával járt el.<br>
Indokolásul elõadta, hogy a TÁKISZ-ok az elmúlt évtizedek során központilag kialakított amerikai gyártmányú gépparkkal rendelkeznek.<br>
A TÁKISZ-ok ma is a Compaq gyártmányait használják, 1999-ben is ilyen gyártmányú 2000-kompatibilis háttérgépeket szereztek be, azonban nem volt megfelelõ költségvetési keret ahhoz, hogy ezt mind a 19 TÁKISZ-kirendeltségben egyszerre beszerezzék.<br>
A fennmaradó 13 megye fejlesztésére csak késõbb állt rendelkezésre a fedezet, így ezt a már megkezdett bõvítési folyamatot csak most tudták befejezni.<br>
A Döntõbizottság megállapította, hogy a Döntõbizottság elnöke által kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A Kbt. 71. § (1) bekezdése alapján a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
A Kbt. ezen szakasza a korábban beszerzett dolog részbeni kicserélését vagy bõvítését engedi meg.<br>
A Döntõbizottság álláspontja szerint részbeni bõvítésrõl akkor beszélhetünk, ha a bõvítés során beszerezni kívánt mennyiség nem haladja meg a korábban beszerzett dolog mennyiségét, jelen esetben tehát a 6 db Alpha szervert.<br>
Miután azonban ajánlatkérõ 13 új szervert kívánt "bõvítésként" beszerezni a már meglevõ 6 mellé, az semmiképp sem vonható a bõvítés fogalomkörébe.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja a korábban beszerzett dolog részbeni bõvítését engedi meg ezen eljárási fajta keretén belül, és nem annak megtöbbszörözését.<br>
Másrészrõl azért sem fogadható el jelen közbeszerzési eljárás bõvítésként, mert a valóságban egy, már 1999-ben elhatározott, mind a 19 megyére kiterjedõ hálózatbõvítés részletekben történõ megvalósításáról van szó.<br>
Mindezek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdés b) pontját, és ezért a Kbt. 88. § (1) bekezdés d) és f) pontja szerinti jogkövetkezményt alkalmazta.<br>
A Döntõbizottság a bírság mértékének megállapításánál az ügy összes körülményét figyelembe véve szabta ki az alkalmazható bírság alsó határának megfelelõ összeget.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 14.<br>
<br>
Dr. Bakonyi Dolli s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>