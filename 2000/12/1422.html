<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1422)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.25/10/2000<br>
<br>
Tárgy: a Döntõbizottság elnöke által kezdeményezett jogorvoslati eljárás a Bajai Logisztikai Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., továbbiakban: bizottság elnöke) által a Bajai Logisztikai Kft. (1085 Budapest, Rigó u. 3., továbbiakban: ajánlatkérõ) "Bajai Logisztikai Szolgáltató Központ megvalósítását elõkészítõ program készítése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, ezért ajánlatkérõvel szemben 1 000 000 Ft, azaz egymillió forint, a döntésért felelõs Keresztes István ügyvezetõvel szemben pedig 100 000 Ft, azaz egyszázezer forint pénzbírságot szab ki. Az eljárás során felmerült költségeket a felek maguk viselik.<br>
Kötelezi a Döntõbizottság az ajánlatkérõt és Keresztes István ügyvezetõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre bocsátott iratok alapján az alábbi tényállást állapította meg:<br>
Ajánlatkérõ 1999. évben pályázat útján támogatást nyert a Bács-Kiskun Megyei Területfejlesztési Tanácstól a Bajai Logisztikai Központ megvalósítását elõkészítõ program elkészítéséhez 5 500 000 Ft összegben.<br>
A támogatás megítélésérõl szóló határozat 1999. október 18-án kelt, amely a szerzõdéskötés határidejét 1999. december 10-ében határozta meg.<br>
A határozat mellékletében szereplõ utasítások között feltételként szerepelt, hogy a szerzõdéskötésig a támogatottnak be kell nyújtania az idõközben lebonyolított közbeszerzési eljárás dokumentumait, illetve az annak alapján megkötött szerzõdést.<br>
Mivel ajánlatkérõ rövidnek találta a rendelkezésre álló idõt ahhoz, hogy nyílt közbeszerzési eljárást folytasson le, ezért kérelemmel fordult a Területfejlesztési Tanácshoz, hogy a szerzõdéskötési határidõt hosszabbítsák meg.<br>
Erre az engedélyt 1999. december 16-án meg is kapta, a szerzõdéskötési határidõ 2000. február 10-ig került meghosszabbításra.<br>
Ajánlatkérõ ezt követõen 2000. január 20-án hirdetmény közzététele nélküli tárgyalásos eljárást kezdeményezett, az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölve meg.<br>
Ajánlattételre felhívta a "Négy P" Bt.-t, a POLLUX Kft.-t és az SVK Bt.-t. Ajánlatkérõ által beszerezni kívánt elõkészítõ programnak tartalmilag a következõkre kellett kiterjednie: adatbeszerzés a meglévõ infrastruktúráról, geodéziai alapadatok rögzítése, vezetékes ellátások mûszaki vizsgálata és az ezekkel kapcsolatos javaslatok, illetve költségvetés készítése.<br>
Ajánlatkérõ felhívásában meghatározta a pénzügyi, gazdasági és mûszaki alkalmasság vizsgálatával kapcsolatos elõírásokat, azt hogy a legalacsonyabb összegû ellenszolgáltatást kérõ ajánlattevõt kívánja kiválasztani, és hogy a teljesítés határideje 2000. június 30.<br>
Ajánlatkérõ dokumentációt nem készített, de az írásbeli kérdésfeltevés lehetõségét biztosította az ajánlattevõk számára.<br>
A 2000. február 1-jei ajánlattételi határidõ elõtt 2000. január 27-én az egyes ajánlattevõkkel külön-külön sor került az elsõ tárgyalásra. 2000. február 1-jére mindhárom felkért ajánlattevõ benyújtotta ajánlatát. A nyertes a POLLUX Kft. lett 7,9 M Ft-os ajánlatával. A szerzõdés 2000. február 8-án megkötésre került.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdésnek megfelelõen az eljárás megindításáról szóló tájékoztatót az ajánlati felhívással együtt 2000. január 20-án megküldte a bizottság elnökének, aki a Kbt. 79. § (5) bekezdése alapján 2000. február 1-jén jogorvoslati eljárást kezdeményezett az ügyben, mivel a tárgyalásos eljárási fajta választását nem látta megalapozottnak. Ajánlatkérõ érdemi észrevételében az eljárás megszüntetését kérte. Indoklásul elõadta, hogy sem az elsõ (1999. december 10-i), sem a második, módosított (2000. február 10-i) szerzõdéskötési határidõig nem volt elegendõ idõ ahhoz, hogy nyílt közbeszerzési eljárást folytasson le. Az elsõ esetben 53, míg a második esetben 56 nap állt rendelkezésére, hogy a közbeszerzési eljárást lefolytassa.<br>
Mivel álláspontja szerint ennyi idõ alatt semmiképp sem lehetett volna nyílt eljárást lefolytatni, ezért döntött a hirdetmény közzététele nélküli tárgyalásos eljárási fajta mellett.<br>
A Döntõbizottság megállapította, hogy a bizottság elnöke által kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
Ezen törvényhely több feltétel együttes meglétét írja elõ ahhoz, hogy az adott eljárási fajta megalapozott legyen. Jelen esetben kiemelendõ, hogy a rendkívüli sürgõsséget indokló körülmények nem eredhetnek az ajánlatkérõ mulasztásából.<br>
Ajánlatkérõ 1999. október 18-án rendelkezett a közbeszerzési eljárás indításához a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében meghatározott feltételekkel. A közbeszerzési eljárást tehát ekkor megindíthatta volna. Ez nem zárta volna ki azt, hogy párhuzamosan a szerzõdéskötési határidõ meghosszabbítását is kérje.<br>
Másrészrõl ajánlatkérõ saját állítása szerint csak azt vizsgálta, hogy a nyílt eljárásra biztosított idõtartam rendelkezésére áll-e.<br>
A Döntõbizottság felhívja a figyelmet arra, hogy a Kbt. további lehetõségeket ad az ajánlatkérõknek arra az esetre, ha az eljárási határidõk lerövidítése szükséges, anélkül, hogy a közbeszerzések egyik legfontosabb alapelve, a nyilvánosság sérülne.<br>
Ilyen eljárás a <a href="http://net.jogtar.hu/jr/gen/getdoc.cgi?docid=99500040.tv#67">Kbt. 65.–67</a>. §-ban szabályozott meghívásos eljárás, illetve annak gyorsított formája (Kbt. 72. §), amelynek idõigénye mindössze 10+15 nap+bírálati idõ. Ajánlatkérõ tehát, amennyiben a támogatás odaítélésekor haladéktalanul indított volna közbeszerzési eljárást, a rendelkezésre álló idõn belül lefolytathatott volna olyan eljárást, amelynek során érvényesül a nyilvánosság követelménye is, azaz a törvényben elõírt határidõk teljesíthetõk lettek volna más eljárásfajta alkalmazása mellett is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében foglalt jogkörében eljárva észlelte – külön jogsértés megállapítására azonban nem került sor –, hogy ajánlatkérõ az ajánlattételi határidõ elõtt külön-külön tárgyalt az egyes ajánlattevõkkel. Ezzel szemben azonban hirdetmény közzététele nélküli tárgyalás eljárás során is követelmény, hogy az ajánlattevõk egyenlõ eséllyel, egyenlõ információk birtokában tehessék meg ajánlatukat. Ennek érdekében az ajánlatok bontását megelõzõen külön tárgyalásokra nem kerülhet sor. Fentiekre tekintettel a Döntõbizottság a rendelkezõ részben foglaltak szerint határozott, és a Kbt. 88. § (1) bekezdés d) és f) pontja szerinti jogkövetkezményeket alkalmazott.<br>
A bírság mértékének megállapításánál a Döntõbizottság az ügy összes körülményét és a jogsértés súlyát figyelembe véve az alkalmazható bírság alsó határának megfelelõ összeget szabta ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 16.<br>
<br>
Dr. Bakonyi Dolli s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>