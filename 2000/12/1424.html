<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (1424)
</b></h2><FONT size=3><i><u></i></u><br>
<br>
2.K.38835/1999/2<br>
<br>
A Magyar Köztársaság nevében!<br>
A Fõvárosi Bíróság a dr. Bardócz Kálmán (2310 Szigetszentmiklós, Tököli út 36.) ügyvéd által képviselt Technolplus Környezetvédelmi Technológiai Kft. (1142 Budapest, Rákospatak u. 74/B sz.) I. r., és a Vízber Vízügyi Beruházó és Szolgáltató Kft. (8900 Zalaegerszeg, Kossuth Lajos u. 62–64.) II. r. felpereseknek, a dr. Csitkei Mária jogtanácsos által képviselt Közbeszerzések Tanácsa (1024 Budapest, Margit krt. 85.) alperes ellen közigazgatási határozat felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperesek keresetét elutasítja.<br>
Kötelezi a bíróság a felpereseket, hogy 15 nap alatt fizessenek meg az alperesnek fejenként 2000 (kettõezer) forint perköltséget, és az állam javára, külön felhívásra térítsenek meg ugyancsak fejenként 5000-5000 (ötezer-ötezer) forint feljegyzett kereseti illetéket.<br>
Az ítélet ellen a kézbesítésétõl számított 8 nap alatt fellebbezésnek van helye, amelyet a Legfelsõbb Bírósághoz címezve, ennél a bíróságnál kell 3 példányban benyújtani. A fellebbezési határidõ letelte elõtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256/A § (1) bekezdés a)–d) pontjaiban felsorolt rendelkezések ellen irányul, tárgyalás tartása kérhetõ.<br>
<br>
INDOKOLÁS<br>
<br>
Zalaegerszeg Megyei Jogú Város Önkormányzata (a továbbiakban: ajánlatkérõ) 1999. április 29-én 13 céget hívott fel arra, hogy tegyenek ajánlatot Zalaegerszeg-Buslakpuszta hulladéklerakó hely megvalósításának lebonyolítására.<br>
A felhívás mellékletében szereplõ költségvetési kiírás fejezeteiben lévõ dokumentációk egy részét a jármûtároló gépszínépítészetre, az üzemanyagtöltõ állomásra, a közúti hídmérleg építészetre kiterjedõen az I. r. felperes készítette. A beérkezett ajánlatból a második fordulóra ajánlatkérõ a Kronosz-M Bt.-t, a Hydro-Ép Kft.-t és a közösen pályázó felpereseket hívta meg.<br>
Az ajánlatkérõ 1999. június 16-i értesítésében nyertesként a felperesek közös ajánlatát hirdette ki.<br>
A perben nem szereplõ Kronosz-M Bt. kérelmére indult eljárás során alperes az 1999. július 14. napján kelt D–130/11/1999. számú határozatában megállapította, hogy az ajánlatkérõ megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdésére és 52. § (2) bekezdés b) pontjára tekintettel a Kbt. 52. § (1) bekezdését, megsértette továbbá a Kbt. 56. § (1) bekezdését.<br>
Ezért alperes ajánlatkérõ eljárást lezáró döntését megsemmisítette.<br>
Egyebekben a kérelmet elutasítva ajánlatkérõt kötelezte 30 000 Ft igazgatási szolgáltatási díj megfizetésére. Döntése indokolásában alperes kifejtette, hogy I. r. felperes által sem vitásan az ajánlati dokumentációhoz tartozó költségvetési kiírás alapját képezõ tervek egy részét a kft. készítette.<br>
Ezért a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésre figyelemmel a Kbt. 52. § (2) bekezdés b) pontja alapján felperes ajánlatát érvénytelenné kellett volna nyilvánítani. Miután ez nem történt meg, megsérült a Kbt. 52. § (1) bekezdése is.<br>
Alperes álláspontja szerint a részvételi felhívásban szereplõ elbírálási szempontoktól történõ eltérés miatt ajánlatkérõ megsértette továbbá a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, ezért szükségessé vált a döntés megsemmisítése.<br>
Határozatát alperes a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §,</a> a 88. § (1) bekezdés c) és g) pontjára alapította. A felperesek fenntartott keresetükben azt kérték, hogy a bíróság alperes határozatát a Kbt. 31. § (2) bekezdés, valamint a Kbt. 52. § (2) bekezdés b) pontja jogsértésének mellõzésével változtassa meg.<br>
Perköltségeikre nem tartottak igényt.<br>
Állították, alperes nem kellõ mértékben derítette fel a tényállást.<br>
Elõadták, I. r. felperes ajánlatkérõtõl 1996. évben kapott felhívást arra, hogy a Zalaegerszeg-Buslakpuszta regionális hulladéklerakó hely megvalósítására a PHARE eljárásban történõ részvételhez szükséges pályázati dokumentációját és terveit készítse el. Ha az anyagot a jelentkezési és egyéb dokumentációkkal együtt az EU-delegáció elfogadja, lefolytatható a legalkalmasabb kivitelezõ kiválasztását célzó nemzetközi versenytárgyalási eljárás. Ennek lebonyolítása alperes határozata után 1999. július 20-i tenderfelhívás megjelenésével megkezdõdött, de még nem fejezõdött be.<br>
Álláspontjuk szerint a PHARE és a Központi Környezetvédelmi Alap támogatásának elnyeréséhez szükséges dokumentáció és tervkészítési tevékenységével I. r. felperes nem meríthette ki a közremûködés fogalmát, hiszen idõben is távol esõ két különbözõ eljárásról van szó.<br>
A perbeli esetben ugyanis nem kiviteli, hanem bonyolítási pályázatot kellett készíteniük.<br>
Állították, a közbeszerzési eljárás dokumentumait tanúkkal is igazolhatóan a többi pályázóval egy idõben ismerték meg.<br>
A felperesek kérték azon alkalmazottaik tanúkénti meghallgatását, akik a közbeszerzési eljárásnak, illetve a támogatási pályázatnak voltak a részesei.<br>
Alperes ellenkérelmében a felperesek keresetének elutasítását kérte, perköltségeire igényt tartott.<br>
Hangsúlyozta, a Kbt. idõbeli korlátok nélkül az esélyegyenlõség érvényesítése érdekében tiltja a részletesebb ismeretekkel rendelkezõk részvételét. Miután pedig a költségvetést készítõ I. r. felperes nem vitásan a beszerzés tárgyát részletesen ismerte, a közösen pályázó felperesek nyerési esélye nagyobb volt. A felperesek keresete nem volt megalapozott.<br>
A Kbt. VI. fejezetében lévõ ajánlatkérõ nevében eljáró személyekkel kapcsolatos szabályok között a 31. § (2) bekezdése úgy rendelkezik, hogy az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban, vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõ, továbbá ezen személyek hozzátartozói.<br>
A Kbt. idézett rendelkezése a közbeszerzés tisztasága, valamint az ajánlattevõk esélyegyenlõsége érdekében szigorú összeférhetetlenségi szabályokat állapított meg.<br>
Ezek között egyértelmû tiltás található azon vállalkozásokra szólóan, amelyeknek az ajánlati felhívás elkészítésében szerepe volt.<br>
Nem volt vitatott, hogy az ajánlati felhívás költségvetési kiírásának egyes részeit az I. r. felperes készítette.<br>
Így függetlenül a felhasználási céltól – attól, hogy kiviteli vagy bonyolítási pályázatot kellett-e készíteni – I. r. felperes mint az ajánlati felhívás készítõje volt kizárva az ajánlattétel lehetõségébõl.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja értelmében érvénytelen az ajánlat, ha azt olyan ajánlattevõ nyújtotta be, aki nem volt jogosult az eljárásban részt venni. Miután az I. r. felperes nem tehetett volna ajánlatot, a felperesek közös ajánlata az elõzõ rendelkezésekbõl következõen érvénytelennek minõsül.<br>
Tekintettel arra, hogy a perbeli jogvita a rendelkezésre álló adatok alapján eldönthetõ volt, a bíróság a felperesek tanúk meghallgatására irányuló indítványának teljesítését mint szükségtelent mellõzte.<br>
Mindezen indokolásra támaszkodva a bíróság a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(3) bekezdése szerint eljárva megállapította, hogy alperes határozata jogszerû, ezért a felperesek keresetét elutasította.<br>
A felperesek pervesztesek lettek, ezért a Pp. 78. § (1) bekezdése alapján kötelesek az alperes perköltségeinek a megfizetésére. Ennek összegét a bíróság a 12/1991. (IX. 29.) IM számú rendelet 1. § (1) bekezdés d) pontja alkalmazásával határozta meg.<br>
Perveszteségük folytán a felperesek a Pp. 78. § (1) bekezdése, valamint a 6/986. (VI. 26.) IM számú rendelet 13. § (2) bekezdése értelmében kötelesek továbbá a per tárgyi illetékfeljegyzési joga folytán feljegyzett kereseti illeték megtérítésére.<br>
<br>
Budapest, 1999. december 1.<br>
<br>
Dr. Öcsödi Ágnes s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>