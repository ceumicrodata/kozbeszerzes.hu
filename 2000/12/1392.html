<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1392)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.363/12/1999<br>
<br>
Tárgy: a SílVert Rt. jogorvoslati kérelme a Nemzeti Kulturális Örökség Minisztériuma közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A SílVert Kereskedelmi, Vállalkozói és Ügynöki Rt. (1053 Budapest, Magyar u. 11., továbbiakban: kérelmezõ) jogorvoslati kérelmét – melyet a Nemzeti Kulturális Örökség Minisztériumának (1055 Budapest, Szalay u. 10–14., továbbiakban: kérelmezett) a budapesti Szent István-bazilika nagy kupolájának képzõmûvészeti restaurálása tárgyú beszerzésével kapcsolatban nyújtott be – a Döntõbizottság elutasítja.<br>
A felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívást tett közzé a K. É. 1999. március 17-én megjelent 11. számában a budapesti Szent István-bazilika rekonstrukciós munkáinak fõvállalkozási szerzõdés alapján történõ kivitelezésére.<br>
Az ajánlati felhívás a közbeszerzési eljárás részeként tartalmazta a mûvészeti restaurálást, és elõírta, hogy e munkát csak olyan vállalkozó végezheti, aki annak technológiai leírását az Országos Mûemlékvédelmi Hivatallal (továbbiakban: OMVH) jóváhagyatta.<br>
Kérelmezõ az 1997. március 25-én kelt 30887/97. sz. OMVH-engedély alapján engedéllyel rendelkezik a nagy kupola és az északi dongaboltozat teljes restaurálására, de érvényes szerzõdése e munkák végzésére nincs. Az ajánlat készítése során tett felkérésére kérelmezõ alvállalkozói ajánlatot tett a Középület-építõ Rt. részére.<br>
A közbeszerzési eljárás nyertese a Középület-építõ Rt. és Architekton Rt. közös ajánlata lett.<br>
Kérelmezõ elõször július 27-én terjesztett elõ jogorvoslati kérelmet a Döntõbizottsághoz. A módosított kérelmében kérte az ajánlatkérõ jogsértésének megállapítását azzal az indokkal, hogy a nyertes pályázó olyan feladat – a 45 Lotz Károly-mozaikkép képzõmûvészeti restaurálása – elvégzésére is kötelezettséget vállalt, amely a közbeszerzési eljárás tárgyát képezõ, 1998. július 20-án kiadott építési engedélyben nem szerepel.<br>
A Döntõbizottság a jogorvoslati kérelmet a D.161/12/1999. számú határozatával elkésettség címén elutasította.<br>
Kérelmezõ december 28-án újabb jogorvoslati kérelmet terjesztett elõ. Sérelmezte, hogy az ajánlatkérõ jogerõs építési engedély nélkül végezteti a restaurálási munkákat, illetve a bazilika nagy kupolájának képzõmûvészeti restaurálására nem folytatott le közbeszerzési eljárást. Elõadta, hogy az OMVH-nál december 16-án történt iratbetekintés során értesült arról, hogy ajánlatkérõ megbízottja, a Mûber Invest Kft. kérelmet nyújtott be a budapesti Szent István-bazilika nagy kupola belsõ képzõmûvészeti restaurálási munkáinak engedélyezésére. Ebbõl arra következtet, hogy ajánlatkérõ közbeszerzési eljárás mellõzésével végezteti el a munkát, mert változatlanul állítja, hogy a korábbi jogorvoslati eljárás szerinti közbeszerzési eljárásnak nem volt tárgya a képzõmûvészeti restaurálási munkák végzése. A jogorvoslati eljárásban 2000. január 20-án tartott tárgyaláson kérelmét kiegészítve elõadta, hogy amennyiben mégis szerzõdést kötöttek a szóban forgó restaurálási munkákra, úgy a szerzõdéskötés volt jogsértõ, mert az olyan munka végzésére jött létre, amire nem volt építési engedély.<br>
A tárgyaláson elismerte, hogy már a május 11-i helyszíni bejáráson tudomással bírt arról, hogy az építési engedély nem vonatkozik a kupola belsõ képzõmûvészeti restaurálására. Közölte, hogy ennek ellenére azért nyújtott be a tárgyban újabb jogorvoslati kérelmet, mert a szeptember 1-jén hatályba lépett Kbt.-módosítás (7) és (8) bekezdése alapján lehetõséget lát arra, hogy a Döntõbizottság utólagosan is megállapítsa a jogsértést.<br>
Kifogásolta, hogy annak ellenére, hogy a restaurálási munkák végzésére szolgáló sótalanítási technológia ideig-lenes szabadalmi oltalom alapján a Nagy Gábor László okleveles festõ-restaurátor – a kérelmezõ cég vezetõje – tulajdonát képezi, a szabadalom hasznosítása céljából vele sem a Mûber Invest Kft., sem az Architekton Rt. nem kötött szerzõdést. A tárgyaláson közölte, hogy a restaurálási munka más technológiával viszont nem végezhetõ, mert az OMVH 30.887/97. sz. határozata kötelezõen elõírta annak alkalmazását.<br>
Ajánlatkérõ megbízottja a 2000. január 5-i észrevételében kérte a jogorvoslati kérelem elutasítását, részben elkésettség, részben megalapozatlanság címén. Elõadta, hogy kérelmezõ korábban ugyane tárgyban már benyújtott egy jogorvoslati kérelmet, azt a Döntõbizottság elkésettség címén elutasította. Hivatkozott arra, hogy a Döntõbizottság a határozatában érdemben is megállapította, hogy a nagy kupola restaurálása része volt a közbeszerzési eljárásnak, ezt a munkát a megkötött szerzõdés is tartalmazza. Az építésiengedély-határozat csak azért nem tartalmazza a restaurálási munkák végzésére vonatkozó engedélyt, mert OMVH állásfoglalása (kelt: 1999. december 23.) szerint az engedélykérelmet a nyertes ajánlattevõ restaurátorának kell elkészítenie.<br>
A Döntõbizottság a felek nyilatkozatai, valamint a közbeszerzési eljárás során keletkezett iratok alapján megállapította, hogy a jogorvoslati kérelem elkésett és megalapozatlan.<br>
A tárgyi beszerzés március 17-én indult, az azzal kapcsolatos jogvita elbírálására tehát a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-jén hatályba lépett módosítását megelõzõ szabályok az irányadók.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a jogorvoslati eljárást a törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül lehet kérelmezni. E határidõk elmulasztása jogvesztéssel jár.<br>
Kérelmezõ december 28-án nyújtotta be a jogorvoslati kérelmét egy olyan jogsértésre hivatkozva, amelyrõl a tárgyaláson tett elismerõ nyilatkozata szerint május 11-ét, a helyszíni konzultációt megelõzõen már tudomással bírt. Kérelmezõ május 11-én már ismerte az ajánlati dokumentáció részét képezõ mûszaki leírás és költségvetés tartalmát, tudta azt is, hogy a beszerzés tárgyában 1998. július 20-án kiadott építési engedély nem vonatkozik a nagy kupola mûvészeti rekonstrukciójára. Tehát legkésõbb május 26-ig állt nyitva számára a lehetõség, hogy jogorvoslati eljárást kezdeményezzen. A jelen jogorvoslati eljárás megindításának alapját képezõ jogorvoslati kérelmet kérelmezõ december 28-án, a tizenöt napos, de még a hatvannapos jogvesztõ határidõt is jóval meghaladó idõpontban terjesztette elõ, így a kérelem elkésett.<br>
Kérelmezõ a jogorvoslati kérelemben a tudomásszerzés idõpontját december 16-ban jelölte meg. Arra hivatkozott, hogy a nagy kupola belsõ mûvészeti rekonstrukciós munkáira ezen a napon nyújtotta be ajánlatkérõ megbízottja az építésiengedély-kérelmet az OMVH-hoz, ebbõl pedig álláspontja szerint az a következtetés vonható le, hogy erre a munkanemre ajánlatkérõ a szerzõdést közbeszerzési eljárás lefolytatása nélkül kötötte meg. Kérelmezõ a december 16-i tudomásszerzési idõponthoz még azt a további jogkövetkezményt is fûzi, hogy a jogvita elbírálására így a módosított Kbt. rendelkezései vonatkoznak, miszerint annak 79. § (7) és (8) bekezdése alkalmazásával a Döntõbizottság hivatalból eljárva megállapíthatja a jogsértést 90 napnál régebben bekövetkezett jogsértések tekintetében is.<br>
Kérelmezõ jogi következtetése téves. A jogvita tárgyát képezõ ügyben ajánlatkérõ (esetleges) jogsértése abban állt, hogy a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében elõírt egyik feltétellel – az építési engedéllyel – csak részben rendelkezett a beszerzés március 17-i megkezdésének idõpontjában. Kérelmezõ jelen ügyben hivatkozott tudomásszerzése nem erre vonatkozott, hanem a hiányzó feltétel – a nagy kupola belsõ mûvészeti rekonstrukciós munkáira vonatkozó építési engedély – pótlására, egy hiányzó engedély pótlására irányuló tevékenység pedig nem minõsül jogsértésnek. Így a kérelmezõ kérelme megalapozatlan is. A Döntõbizottság a kérelmezõnek a módosított Kbt. 79. § (7) bekezdésére való hivatkozására vonatkozóan megjegyzi, hogy e törvényhely alapján csak akkor állapíthatja meg a jogsértést 90 napnál régebben bekövetkezett jogsértésre nézve, ha az erre irányuló kérelmet a kérelmezõ a jogorvoslatra nyitva álló határidõn belül terjeszti elõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 25.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>