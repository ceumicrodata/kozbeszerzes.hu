<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1465)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 353/10/1999<br>
<br>
Tárgy: Közbeszerzések Tanácsa Közbeszerzési Döntõbizottság elnöke hivatalból kezdeményezett jogorvoslati eljárása a Mátra-Tan Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., továbbiakban: Bizottság Elnöke) a Mátra-Tan Kutató-Oktató Kht. (3200 Gyöngyös, Mátrai út 36., továbbiakban: ajánlatkérõ) "1 db induktív csatolású plazma sugárforrással rendelkezõ optikai emissziós spektrométer, 1 db gázkromatográf és 1 db ultraibolya látható fotométer beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg.<br>
Ajánlatkérõ a rendelkezõ részben megjelölt beszerzés tárgyában 1999 tavaszán Phare keretekbõl történõ támogatást pályázott meg. A Phare Területfejlesztési Programiroda azonban a fenti beruházást a Phare-program keretében nem találta finanszírozhatónak. Az FVM Országos Területfejlesztési Központ támogatását azonban sikerült megszereznie.<br>
Az ajánlatkérõ és az FVM Országos Területfejlesztési Központ között 1999. november 29-én szerzõdés jött létre az észak-magyarországi regionális mezõgazdasági fejlesztési és logisztikai központ kialakítása és mûködési programjának kidolgozása tárgyában, mely szerzõdést az FVM Költségvetési Fõosztálya 1999. december 7-én ellenjegyzett. A szerzõdés 1. számú melléklete, az úgynevezett Tematika tartalmazta a megvalósítandó feladatok elvégzését.<br>
Ezek között, a 4.3.1 pontban szerepelt a központi laboratórium mûszerparkjának beszerzése 1999. december 15-i határidõvel.<br>
A 4.5 pont a kifizetések ütemezésében a mûszerpark beszerzésére 36 000 E Ft-ot irányzott elõ, december 15-i teljesítéssel.<br>
Ajánlatkérõ 1999. december 8-án készített jegyzõkönyvben döntött a hirdetmény közzététele nélküli tárgyalásos eljárás alkalmazásáról, és a Perkin Elmer Hungária Kft. ajánlattételre történõ felhívásáról.<br>
Ez utóbbi döntését azzal indokolta, hogy ez a cég képes az általuk támasztott követelményeket mûszaki paraméterekben teljes egészében kielégíteni, és 1999. évi szerzõdéskötés esetén jelentõs árkedvezmény biztosítása is várható az elõzetes tájékozódás alapján.<br>
A cég referenciamunkáival is elégedettek.<br>
Ezt követõen ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és 70. § (3) bekezdés a) pontja alapján a hirdetmény közzététele nélküli tárgyalásos eljárást megindította 1999. december 9-én.<br>
A Döntõbizottság elnökének megküldött tájékoztatóban az eljárásfajta választását ajánlatkérõ azzal indokolta, hogy a beszerzés pénzügyi forrásai csak rendkívül korlátozott ideig állnak rendelkezésére.<br>
Az ajánlatkérõ kiválasztásának indokaként megjelölte, hogy a cég termékei világszínvonalúak, az általuk ajánlott ICP készülékbõl 4 db mûködik Magyarországon, melyek közül a DATE Mezõgazdasági Karán lévõ berendezést több napon keresztül tanulmányozták, és kedvezõ tapasztalatokat szereztek róla, továbbá ez évi beszerzés esetén a cég árengedményt biztosít.<br>
A beszerzés tárgyát ajánlatkérõ az alábbiak szerint határozta meg: 1 db induktív csatolású plazma sugárforrással rendelkezõ optikai emissziós spektrométer (ICP-OES), 1 db gázkromatográf (GC) és 1 db ultraibolya látható fotométer (UV-VIS).<br>
A részletes mûszaki specifikációt a dokumentáció tartalmazta.<br>
Az ajánlattételi idõpont 1999. december 11. volt, ugyanezen a napon kívánta ajánlatkérõ a tárgyalást is lefolytatni, és az eredményt kihirdetni.<br>
Ajánlatkérõ a felkért ajánlattevõvel a tárgyalást lefolytatta, és a szerzõdést 1999. december 11-én megkötötte.<br>
A Döntõbizottság elnöke 1999. december 23-án kezdeményezett jogorvoslati eljárást ajánlatkérõ közbeszerzési eljárása ellen.<br>
Álláspontja szerint ajánlatkérõ által megjelölt, a hirdetmény közzététele nélküli tárgyalásos eljárás alapjául szolgáló feltételek nem álltak fenn.<br>
Az ajánlatkérõ által hivatkozott rendkívüli sürgõsség fennállása azért nem megalapozott, mert az Államháztartásról szóló törvény alapján a támogatás felhasználásának meghatározásakor figyelemmel kell lenni a Kbt.-ben meghatározott határidõk betarthatóságára.<br>
Ajánlatkérõ által becsatolt szerzõdés vállalkozási szerzõdés, melyre a Ptk. szabályai irányadók, és ez alapján a szerzõdés tartalmát a felek szabadon határozzák meg.<br>
Amennyiben pedig ajánlatkérõ olyan tartalmú szerzõdést kötött, mely alapján a Kbt.-ben elõírt határidõk nem betarthatók, úgy az az ajánlatkérõ mulasztására vezethetõ vissza.<br>
A Döntõbizottság elnökének álláspontja szerint a hirdetmény közzététele nélküli tárgyalásos eljárás <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés a) pontjának feltételei nem állnak fenn, hiszen e szakasz nem alkalmazható akkor, ha a beszerzendõ áru mennyisége megalapozza a piacképességet, és ajánlatkérõ maga állítja, hogy ebbõl a termékbõl már négy mûködik Magyarországon.<br>
Ajánlatkérõ érdemi észrevételében az eljárás megszüntetését kérte.<br>
Álláspontja szerint jogszerûen folytatta le a hirdetmény közzététele nélküli tárgyalásos eljárást. Indoklásként elõadta, hogy már 1999 nyarán kívánt indítani közbeszerzési eljárást, azonban ennek eleget nem tudott tenni, mert a pénzügyi fedezetre csak szóbeli ígérettel rendelkezett. A pénzügyi fedezet rendelkezésre állását az 1999. november 29-én kötött, és az FVM által 1999. december 8-án ellenjegyzett szerzõdés biztosította. A megkötött szerzõdésbõl kitûnik, hogy a jelen beszerzés tárgyát képezõ eszközök beszerzését 1999. december 15-ig kellett megvalósítani, más eljárásfajta alkalmazása esetén e határidõt teljesíteni nem lehetett. Amennyiben a szerzõdésben vállalt határidõk nem teljesülnek, úgy a pénzügyi fedezet elvonásra kerül.<br>
Tekintettel arra, hogy már 1999 nyarán számítottak arra, hogy a beruházás megvalósításához pénzügyi támogatást kapnak, ezért az eszközbeszerzéssel kapcsolatos piackutató munkát megkezdték. Ennek során kerültek kapcsolatban a Perkin Elmer Kft.-vel, akinek termékeivel elégedettek voltak. A Döntõbizottság a rendelkezésre álló iratanyagok, ajánlatkérõ tárgyaláson tett nyilatkozata, valamint a FVM Országos Területfejlesztési Központtól kapott tájékoztatás alapján megállapította, hogy ajánlatkérõ jelen közbeszerzési eljárás során jogsértést nem követett el.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Kétségtelen tény, hogy az ajánlatkérõ és az FVM Országos Területfejlesztési Központ között az észak-magyarországi regionális mezõgazdasági fejlesztési és logisztikai központ kialakítása és mûködési programjának kidolgozása tárgyában a szerzõdés 1999. november 29-én került aláírásra, amelynek pénzügyi ellenjegyzésére 1999. december 7-én került sor. A jelen beszerzés tárgyát képezõ eszközök vonatkozásában a teljesítési határidõ a szerzõdés alapján 1999. december 15-ében nyert meghatározást. A szerzõdésben megállapított rövid teljesítési határidõ teljesítését ajánlatkérõ más eljárásfajta alkalmazása esetén biztosítani nem tudta volna. Jelen esetben a rendkívüli sürgõsség fennállt, és ez nem volt visszavezethetõ ajánlatkérõ mulasztására. A Döntõbizottság jelen ügyben megkereste az FVM Országos Területfejlesztési Központot is, aki az ajánlatkérõ által elõadottakkal egybehangzóan nyilatkozott, és elõadta azt, hogy a szerzõdés 1999. évi teljesítmény értékének realizálását sürgõsséggel az indokolta, hogy az Országgyûlés a 2000. évi költségvetés tárgyalása során az 1998. évi költségvetés végrehajtásáról és a zárszámadásról szóló törvény elfogadása során a tárgyévi maradványok átcsoportosításáról visszapótlási kötelezettség nélkül döntött.<br>
Ajánlatkérõ a hirdetmény közzététele nélküli tárgyalásos eljárásfajta választásánál a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontján túlmenõen a Kbt. 70. § (3) bekezdés a) pontját is megjelölte. Ennek alapján az ajánlatkérõ tárgyalásos eljárást alkalmazhat árubeszerzés esetén, ha az érintett dolgot kizárólag kutatási, kísérleti, tanulmányozási vagy fejlesztési célból állítják elõ; ez az eset azonban nem alkalmazható olyan mennyiség esetén, ami megalapozza a piacképességet, illetve a kutatásfejlesztés költségeit fedezi.<br>
Jelen törvényhelyre való hivatkozás azonban ajánlatkérõ részérõl nem volt jogszerû. Erre alapítottan hirdetmény közzététele nélküli tárgyalásos eljárás akkor alkalmazható, ha magát a beszerzés tárgyát kizárólag kutatási, kísérleti tanulmányozási vagy fejlesztési célból állítják elõ. Jelen esetben a beszerzett eszközöket nem ebbõl a célból állították elõ, hanem már forgalomban lévõ eszközök beszerzésérõl van szó.<br>
A hirdetmény közzététele nélküli tárgyalásos eljárás alkalmazásának lehetõségét a Kbt. taxatíve felsorolja. Ezek közül bármelyik fennállása esetén az eljárás jogszerûsége nem vitatható. Jelen esetben a Kbt. 70. § (1) bekezdés c) pontjában fennálló körülmények fennálltak, így ajánlatkérõ eljárása jogszerû volt, függetlenül attól, hogy a Kbt. 70. § (3) bekezdés a) pontjában megjelölt feltételek jelen esetben a hirdetmény közzététele nélküli tárgyalásos eljárás indokoltságát nem alapozták meg.<br>
A fentiek alapján a Döntõbizottság megállapította, hogy az ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított eljárást megszüntette. A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 14.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>