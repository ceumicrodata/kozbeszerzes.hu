<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1219)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.9/9/2000<br>
<br>
Tárgy: az AGM Rt. jogorvoslati kérelme a Kiskunfélegyháza Város Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Lukovits Péter ügyvéd (1052 Budapest, Váci u. 7.) által képviselt AGM Betonelemgyártó és Építõ Rt. (1117 Budapest, Budafoki út 215., továbbiakban kérelmezõ) kérelmezõ által Kiskunfélegyháza Város Önkormányzata (6100 Kiskunfélegyháza, Kossuth u. 1., továbbiakban ajánlatkérõ) "Kiskunfélegyháza, Kossuth u.–Bajcsy u. csapadékvízcsatorna-hálózat közbeszerzési eljárása ellen indított jogorvoslati építése" tárgyú kérelemnek helyt ad.<br>
Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért a Döntõbizottság 7 000 000 Ft, azaz hétmillió forint pénzbírsággal sújtja.<br>
Kötelezi a Döntõbizottság ajánlatkérõt; hogy a bírságot a határozat kézhezvételétõl számított 15 napon belül a közbeszerzések Tanácsa 10032000-01720361-00000000 sz. számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a becsatolt iratok, továbbá a felek által a tárgyaláson elõadottak alapján az alábbi tényállást állapította meg.<br>
Ajánlatkérõ a K. É.-ben 1999. augusztus 25-én tette közzé részvételi felhívást nyílt elõminõsítési eljárásra.<br>
Ajánlatkérõ a részvételi felhívásban a beszerzés tárgyát és mennyiségét az alábbiak szerint határozta meg:<br>
I. Bajcsy Zs. u.:<br>
– 100 cm átmérõjû betoncsõ csatorna	1259,4 m<br>
– beton tisztítóakna	26 db<br>
II. Kossuth u.:<br>
– 100 cm átmérõjû betoncsõ csatorna	372,9 m<br>
– 80 cm átmérõjû betoncsõ csatorna	398,7 m<br>
– 60 cm átmérõjû betoncsõ csatorna	11,5 m<br>
– beton tisztítóakna	27 db<br>
III. 3821 m3 hasznos térfogatú záportározó.<br>
IV. Az érintett közterületek eredeti állapotba történõ helyreállítása és 16 500 m2 útburkolat teljes körû helyreállítása és a kapcsolódó munkák elvégzése. Részajánlattétel nem volt megengedett, és többváltozatú ajánlatot sem lehetett tenni.<br>
A részvételi felhívás 9. pontja tartalmazta a pénzügyi, gazdasági, mûszaki alkalmasság megítélésének céljából becsatolandó dokumentumokat.<br>
A 10. pont az összességében legelõnyösebb ajánlat kiválasztására szolgáló részszempontokat írta elõ fontossági sorrendben az alábbiak szerint:<br>
– jóteljesítési biztosítékok<br>
– kötbérvállalás mértéke<br>
– ajánlati ár<br>
– teljesítési határidõ.<br>
A felhívás 4. pontja a teljesítés határidejeként 2001. szeptember 30-át jelölte meg.<br>
A részvételi jelentkezés 1999. szeptember 20-i határidejéig ajánlatkérõhöz 11 jelentkezés érkezett. Ajánlatkérõ egy jelentkezõt, a Magyar Vízügyi Kivitelezési Kft.-t alkalmatlanná nyilvánított, az alábbi tíz jelentkezõt; mint alkalmasakat ajánlattételre 1999. október 19-én felhívta: Bácsvíz Rt., OMS Hungária Kft., Strabag Hungária Rt., SADE Magyarország Kft., Homokvihar Konzorcium, Vakond Kft., Somogyi és Társa Kft., Mélyépítõ Budapest Kft., Geosaurus Kft., valamint kérelmezõ.<br>
Ajánlatkérõ dokumentációt is készített, amelynek mûszaki része az 1/1996. (II. 7.) KTM rendelet alapján került összeállításra, "Utasítás az ajánlattevõk részére" címû része pedig a részletes ajánlati feltételeket tartalmazta.<br>
Ezek között elõírta jóteljesítési biztosíték nyújtását 5%-os mértékben, amelynek fele a sikeres átadáskor, másik fele pedig a jótállási idõ lejártakor jár vissza, ha ez idõ alatt kártérítési igény nem merül fel.<br>
Ajánlatkérõ 1999. november 15-én helyszíni konzultációt tartott, ahol válaszolt a felmerült kérdésekre. Ennek során tisztázódott, hogy az ajánlati biztosíték összegén túl kell az elõírt jóteljesítési biztosítékot vállalni, és ez utóbbi nem helyettesíthetõ bankgaranciával Az I. ütem befejezési határidejeként 2000. október 15-ét határozta meg.<br>
Az 1999. november 30-i ajánlattételi határidõig mind a 10 felhívott cég ajánlatot tett. Az ajánlatokat 1999. december 3-án a lebonyolítással megbízott Benkó Mérnöki Szolgálat Bt. részérõl Benkó István értékelte. Az értékelés 5. oldalán az ajánlattevõk sorrendje a legelõnyösebb ajánlat szerint a következõ volt.<br>
<br>
1. STRABAG Rt.	23 pont<br>
<br>
2. Somogyi és Társa Kft.	26 pont<br>
<br>
3. AGM Rt.	28 pont<br>
A képviselõ-testület ezen javaslat alapján 1999. december 22-én döntött 340/1999. számú határozatával, amelyben nyertesként a Somogyi és Társa Kft.-t, második legjobbként a kérelmezõt, harmadikként pedig a Strabag Rt.-t jelölte meg. Az eredményt 1999. december 23-án nyilvánosan kihirdette, majd a szerzõdés 1999. december 27-én megkötésre került.<br>
Kérelmezõ 2000. január 7-én nyújtotta be jogorvoslati kérelmét, melyet a tárgyaláson az alábbiak szerint pontosított:<br>
Kérte a Döntõbizottságtól a jogsértés megállapítását, bírság kiszabását, valamint ajánlatkérõnek költségekben való marasztalását.<br>
Álláspontja szerint õ adta az összességben legelõnyösebb ajánlatot, mivel a vállalási ár, a teljesítési határidõ és a jóteljesítési biztosítékok vonatkozásában is jobb ajánlatot tett a nyertesnél.<br>
Ajánlatkérõ érdemi észrevételében a kérelem elutasítását kérte.<br>
Indokolásul elõadta, hogy az értékelés során pontozási rendszert alakított ki, amelyben az egyes részszempontokon belül rangsorolta, majd súlyozta is az ajánlatokat. Így annak az ajánlattevõnek volt kedvezõbb az ajánlata; aki kevesebb pontot kapott.<br>
Az értékelés alapján a kérelmezõnek 28, a Somogyi és Társa Kft.-nek 26 pontja lett, így a Somogyi és Társa Kft. lett az eljárás nyertese.<br>
A kérelmezõ jogorvoslati kérelme megalapozott.<br>
A Döntõbizottság eljárása során azt vizsgálta, hogy a kérelmezõ, illetve a nyertes ajánlata hogyan felelt meg az értékelési szempontoknak, figyelemmel azok fontossági sorrendjére.<br>
A "jóteljesítési biztosítékok" elbírálási szemponton belül a vállalt jótállási idõ és a jóteljesítési biztosíték összege került vizsgálatra.<br>
A nyertes ajánlatában 5% jóteljesítési biztosítékot, továbbá "jogszabály szerinti" jótállási feltételeket vállal, de konkrét idõszakot nem határoz meg. A kérelmezõ 5% jóteljesítési biztosítékot, illetve a teljes építményre 2 év, ezen belül a csatornaépítésre 10 év garanciát vállal.<br>
A Strabag Rt. 5% jóteljesítési biztosítékot és 5 év teljes körû jótállást vállal. A polgári törvénykönyv (1959. évi IV. törvény) 248. §-a nem határoz meg kötelezõ jótállási idõt, abban a feleknek kell megállapodniuk. Mivel a nyertes nem határozta meg a vállalt jótállási idõtartamot, ezért értékelhetetlen volt az általa tett nyilatkozat.<br>
Ajánlatkérõ a nyertes esetében egy év jótállást feltételezett, ezt azonban a nyertes erre vonatkozó nyilatkozatának hiányában a Döntõbizottság nem tudta elfogadni, mivel a nyertes az ajánlatában jótállást nem vállalt.<br>
A fentiek figyelembevételével ezen értékelési szemponton belül a vizsgált három ajánlattevõ sorrendje a következõ a Döntõbizottság álláspontja szerint:<br>
<br>
1. Strabag Rt.<br>
<br>
2. Kérelmezõ<br>
<br>
3. Nyertes<br>
<br>
1. A kötbérvállalás mértéke<br>
A nyertes ajánlatában 1 200 000 Ft/nap, maximum 20%.<br>
A kérelmezõnél véghatáridõre 300 000 Ft/nap, részhatáridõre 200 000 Ft/nap, maximum 12%.<br>
A Strabag Rt. ajánlatában véghatáridõre 900 000 Ft/nap, részhatáridõre 100 000 Ft/nap, maximum 10%.<br>
A 2. szempont tekintetében a sorrend a következõ:<br>
<br>
1. Nyertes<br>
<br>
2. Strabag Rt.<br>
<br>
3. Kérelmezõ<br>
Ajánlatkérõ döntése ezen elbírálási szempont tekintetében helyes volt.<br>
<br>
2. Ajánlati ár tekintetében a vizsgált ajánlattevõk a következõ vállalási árakat adták:<br>
A nyertes	360 000 000 Ft<br>
Kérelmezõ	349 500 000 Ft<br>
Strabag Rt.	351 250 000 Ft<br>
Sorrend:<br>
l. Kérelmezõ<br>
<br>
2. Strabag Rt.<br>
<br>
3. Nyertes<br>
Tehát a kérelmezõ ajánlata volt a kedvezõbb ezen szempont alapján.<br>
<br>
4. Teljesítési határidõként ajánlattevõk a következõ határidõket ajánlották meg:<br>
A nyertes	2001. augusztus 31.<br>
A kérelmezõ	2001. augusztus 15.<br>
Strabag Rt.	2001. szeptember 15.<br>
E szemponton belül a sorrend a következõképpen alakult:<br>
<br>
1. A kérelmezõ<br>
<br>
2. A nyertes<br>
<br>
3. A Strabag Rt.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlatkérõ ajánlati felhívásában megadta az elbírálás szempontjait, azok fontossági sorrendjében: Mivel azonban felhívásában pontszámokat nem közölt (ezt nem is volt köteles közölni az akkor hatályos Kbt. alapján), ezért az ajánlatokat aszerint kell elbírálni, hogy azokban a nyilvánosan közzétett szempontok fontossági sorrendje érvényesüljön.<br>
Ez független attól, hogy ajánlatkérõ milyen saját pontrendszert, illetve értékelési módot választott, mert az értékelés végeredményének, a megadott szempontoknak történõ megfelelést kell tükröznie.<br>
Döntõbizottság az ajánlatkérõ által a felhívásban megadott négy szempont szerint, figyelembe véve azok fontossági sorrendjét is, összehasonlította a kérelmezõ, a nyertes és a Strabag Rt. ajánlatát.<br>
A vizsgálat során megállapította, hogy a kérelmezõ ajánlata összességében jobb volt, mint a nyertesé. A Strabag Rt. ajánlata viszont a kérelmezõ ajánlatánál is elõnyösebb volt. Ebbõl következõen az ajánlatkérõ nem az összességében legelõnyösebb ajánlatot hirdette ki nyertesként.<br>
Mindezek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, ezért a Kbt. 88. § (1) bekezdés d) és f) pontja szerinti jogkövetkezményeket alkalmazta.<br>
A bírság mértékének megállapításánál a Döntõbizottság figyelembe vette a jogsértés súlyát és a beszerzés értékét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint.<br>
A költségviselésrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján határozott.<br>
A jogorvoslati lehetõséget a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 7.<br>
<br>
Dr. Bakonyi Dolli s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>