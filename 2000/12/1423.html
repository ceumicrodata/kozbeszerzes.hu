<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (1423)
</b></h2><FONT size=3><i><u></i></u><br>
Kf.I.29.063/1999/4. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága dr. Szabó András (1077 Budapest, Rottenbiller u. 33.) ügyvéd által képviselt HT Medical Center Kft. (1173 Budapest, Pesti u. 177.) felperesnek dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen közigazgatási határozat felülvizsgálata iránt indított perében a Fõvárosi Bíróság 1999. június 25-én kelt 8.K.31.766/1998/12. számú ítélete ellen a felperes által 13. sorszám alatt benyújtott fellebbezés folytán a mai napon megtartott nyilvános tárgyalás alapján meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 15 nap alatt fizessen meg az alperesnek 10 000 (azaz tízezer) forint másodfokú perköltséget.<br>
Kötelezi a felperest, hogy az illetékfeljegyzési jog folytán le nem rótt 13 500 (tizenháromezer-ötszáz) forint másodfokú eljárási illetéket – az Illetékhivatal külön felhívására – fizessen meg az állam részére.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az Országos Vérellátó Szolgálat a K. É. 1998. július 22-i 29. számában tárgyalásos gyorsított eljárásra szóló felhívást tett közzé 1 db, vérvételi feladatok ellátására alkalmas belsõtéri kialakítással és berendezéssel ellátott autóbusz szállítására. A gyorsított eljárás indoka az volt, hogy nyílt vagy meghívásos eljárások elõírt határidejének betartásával a beszerzés nem lenne idõben teljesíthetõ. A teljesítési határidõ 1998. december 30. volt, az ajánlatkérõ jelezte, hogy egyéb résztvevõkön kívül négy céget – köztük a felperest is – meghívta az eljárásra. Az ajánlatkérõ a beszerzés tárgyáról részletes mûszaki leírást adott, melyek között a berendezési tárgyak körében minimum 4 db európai méretû donorágyat határozott meg.<br>
A jelentkezéseket 1998. augusztus 2-ig lehetett beadni, az ajánlatkérõ a bontást követõen három érvényes ajánlatot benyújtó céget 1998. augusztus 31. napjára tárgyalásra hívott meg. Ennek során ismertette mindhárom ajánlat fontosabb adatait, majd ezt követõen biztosított lehetõséget az ajánlattevõknek az ajánlatok módosítására. Az ajánlatkérõ a tárgyaláson bizonyos kérdéseket tett fel, mely során az igényeit pontosította, illetõleg négynél több donorágy szállítására is ajánlatot kért. A felperes az ajánlatát módosítani nem tudta.<br>
A tárgyalás lezárását követõen az ajánlatkérõ értékelte az ajánlatokat, és nyertesnek az Interra Kft.-t hirdette ki.<br>
A felperes 1998. szeptember 3-i jogorvoslati eljárásában sérelmezte, hogy tárgyalásos gyorsított eljárást hirdettek meg, holott ennek feltételei nem álltak fenn, így nem volt rendkívüli sürgõsség esete, tekintettel arra, hogy az ország vérellátása adott idõszakban biztosított volt, és nem létezett olyan új jogszabályi elõírás, mely a vérvételek növelését autóbusszal írta volna elõ. A felperes jelezte, hogy már 1997-ben is ismert volt az igény, akkor egy eredménytelennek nyilvánított eljárást az ajánlatkérõ már lefolytattatott. Ugyanakkor a "sürgõsség" ellen szólt az is, hogy 1998. december 31-e volt a teljesítési határidõ, az ajánlatkérõ mégis elfogadta mindkét ajánlattevõ által adott 1999. évre szóló teljesítési határidõt. A felperes sérelmezte továbbá, hogy a nyertes Interra Kft. képviselõi 1998. július 28-án a gyártó telephelyén mûszaki tárgyalást folytattak, holott a mûszaki dokumentációt csak 1998. augusztus 7-tõl lehetett megkapni. Így olyan mûszaki adatokat kértek a gyártótól, amelyet csak a jelen felhívásban kértek. Tekintettel arra, hogy a kért donorágyak számát vagylagosan adták meg, így csak a bennfentesek tudhatták meg azt is, hogy mi az ajánlatkérõ részére az optimális szám. Ezáltal a felperes az ajánlatkérõ magatartását az esélyegyenlõséget és a verseny tisztaságát sértõnek nyilvánította.<br>
Az alperes az 1998. október 27-én kelt D.198/9/1998. számú határozatával a felperes jogorvoslati kérelmét részben elkésettség, részben megalapozatlanság miatt elutasította. A határozat indokolása szerint az 1997. évi eredménytelen közbeszerzési eljárás a költségvetési törvényben meghatározott fedezet alapján a kérelmezõ már a részvételi felhívás kézhezvételekor észlelhette, hogy az eljárási fajta megválasztása jogszerû-e, vagy jogszerûtlen, ehhez képest az ettõl számított 15 napos jogorvoslati kérelem elõterjesztésére nyitva álló jogvesztõ határidõt elkéste.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>és 31. §-ának megsértését az alperes nem találta bizonyítottnak.<br>
A felperes keresetében az alperes határozatának megváltoztatását, és annak megállapítását kérte, hogy az ajánlatkérõ a magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdését, továbbá a 24. § (1) és (2) bekezdését, mivel a tárgyalásos gyorsított eljárás feltételei nem álltak fenn. E jogsértõ magatartásról csak a bontáskor értesült abból a ténybõl, hogy a kiírt teljesítési határidõ irreális. Ennek ellenére az ajánlatkérõ az eljárást nem minõsítette eredménytelennek, tehát a jogorvoslati kérelem benyújtására nyitva álló határidõ, a tudomásszerzés nem a részvételi felhívástól, hanem az ajánlatok bontásától számított. A felperes fenntartotta azt az álláspontját is, hogy az esélyegyenlõséget és a verseny tisztaságát az ajánlatkérõ megsértette azzal, hogy nem adott pontos meghatározást a gépjármûben elhelyezendõ ágyszám tekintetében, másrészt a gyõztes ajánlattevõ számára adatokat és információkat adott át, így a nyertes ajánlattevõ az ajánlatkérõ elképzelésének megfelelõ ajánlatot nyújthatott be. A felperes ezért kérte pénzbírság kiszabását és az eljárási és a perköltség fizetésére kötelezést.<br>
Az alperes a kereset elutasítását kérte, és fenntartotta a határozatában foglaltakat.<br>
A elsõfokú bíróság ítéletével a felperes keresetét elutasította, és kötelezte a felperest az alperes javára a perköltségfizetésre, továbbá a kereseti illeték megfizetésére. Az elsõfokú ítélet indokolása megállapította, hogy a felperes a tárgyalásos gyorsított eljárásról mind a felhívásból, mind pedig a felhíváshoz készített dokumentációból értesült. Tudomással volt arról is, hogy ugyanerre a közbeszerzés tárgyra az elmúlt évben eredménytelen közbeszerzési eljárást folytattak le. Az ajánlatkérõ nem hivatkozott céltámogatásról, így tudható volt, hogy az általános költségvetési elõirányzat alapján szerzik be a felhívásban jelzett eszközt. Önmagában a teljesítési határidõ nem alapozza meg az eljárás módjának jogszabályba ütközését, a felperes tehát a jogorvoslatra nyitva álló határidõt elkéste.<br>
Az elsõfokú bíróság ítéletében azt is megállapította, hogy még közvetetten sem volt bizonyítható, hogy az ajánlatkérõ a közbeszerzés tárgyával kapcsolatban a felhívást megelõzõen adatokat szolgáltatott volna a nyertes pályázónak. A felhívásban minimumként jelölték meg a négy donorágyat, a tárgyalásos eljárás szabályaira is figyelemmel, melynek körében a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint a tárgyaló felek a szerzõdés feltételeit szabadon állapíthatják meg, az ajánlatkérõ az igényét jogsértés nélkül további ágyra is megjelölhette. Ez a magatartása ugyancsak nem bizonyította azt az állítást, hogy a nyertesnek adatot adott volna ki. Így az elsõfokú bíróság megállapította, hogy a felperes a verseny tisztaságát, az esélyegyenlõséget megsértõ magatartást nem tudta bizonyítani.<br>
Az elsõfokú bíróság ítélete ellen a felperes fellebbezett, kérte az ítélet megváltoztatását és a keresete szerinti ítélet meghozatalát. A felperes fellebbezésében hangsúlyozta, hogy az ajánlat kérésekor elfogadták, hogy indokolt a gyorsított eljárás kiírása, és csak akkor vizsgálták meg, hogy az ok valós-e, amikor az ajánlatok bontásakor kiderült, senki sem tartotta be az elõírt határidõt, és az ajánlatkérõ ezt mégis elfogadta. Az elsõfokú bíróság nem vizsgálta, hogy nem volt alapos a sürgõsségi eljárás elrendelése, a felperes csatolt egy 1999. július 1-jei újságcikket arra vonatkozóan, mely szerint Magyarország vérellátása biztonságos, de hamarosan tíz buszt fog vásárolni. A felperes ismét kiemelte, hogy nem volt egyértelmûsítve, hogy az ajánlatkérõ milyen ágyszámot igényel, a négy- és hatágyas busz ugyanis alaptípus, az ötágyas módosított változat, a hatágyas pedig nagyobb karosszériát igényelt volna. A felperes fenntartotta azt az álláspontját, hogy a perbeli adatok arra utaltak, mely szerint az ajánlatkérõ híreket szivárogtatott ki, illetõleg a nyertes elõzetesen folytatott volna tárgyalásokat. Az alperes fellebbezési ellenkérelmében az elsõfokú ítélet helybenhagyását kérte.<br>
A fellebbezés nem alapos.<br>
Az elsõfokú bíróság helyesen állapította meg a tényállást, és helytálló volt az abból levont jogkövetkeztetése is.<br>
A fellebbezésben írtakra tekintettel kiemeli a Legfelsõbb Bíróság, hogy a közbeszerzési eljárás során hozott határozat felülvizsgálata esetén elsõdleges vizsgálandó szempont: a jogorvoslati kérelem idõben érkezett-e. A közbeszerzésrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerint ugyanis a jogszabálysértõ esemény tudomásra jutásától számított 15 napon belül, de legkésõbb az esemény bekövetkeztétõl számított 60 napon belül lehet jogorvoslati kérelmet elõterjeszteni, mely határidõk elmulasztása jogvesztéssel jár. Ezek a határidõk anyagi határidõnek minõsülnek abban az esetben, ha a jogorvoslati kérelemre nyitva álló jogvesztõ határidõt a jogosult elkéste, a továbbiakban már nem vizsgálható, hogy a kérelemben elõterjesztett indok alapos volt-e. Így a perbeli esetben nem vizsgálható az sem a határidõ elkésettsége miatt, hogy a gyorsított eljárás elrendelésének feltételei fennálltak-e vagy sem. Az elsõfokú bíróság ugyanis helytállóan állapította meg ítéletében, hogy a felperes az ajánlatkérõ felhívásából és a kibocsátott dokumentációból egyértelmûen tudhatott arról, hogy tárgyalásos gyorsított eljárást hirdettek meg. A felhívás 1998. július 28-án kelt, ehhez képest az 1998. szeptember 3-án benyújtott jogorvoslati kérelem elkésett. 1995. augusztus 29-tõl a polgári perrendtartás akként módosult, hogy a bíróság hivatalból bizonyítást csak akkor rendelhet el, ha azt a törvény megengedi. Így a fõszabály a 164. § (1) bekezdése szerint a per eldöntéséhez szükséges tényeket általában annak a félnek kell bizonyítania, akinek érdekében áll, hogy azokat a bíróság valónak fogadja el.<br>
A perbeli esetben az elsõfokú bíróság helytállóan állapította meg ítéletében, hogy a felperes nem tudta bizonyítani azt az állítását, mely szerint az ajánlatkérõ a közbeszerzés tárgyával kapcsolatosan a felhívást megelõzõen adatokat szolgáltatott ki a nyertes pályázónak, illetõleg, hogy a nyertes a pályázatot megelõzõen tárgyalt volna az ajánlat tárgyáról. Mindezek alapján helytálló volt az a megállapítás, hogy az alperes határozata a jogszabályoknak megfelelt. A Legfelsõbb Bíróság az elsõfokú bíróság ítéletét a Pp. 253. § (2) bekezdése szerint helybenhagyta. A pervesztes felperes a Pp. 78. § (1) bekezdése alapján köteles az alperesnek másodfokú perköltséget fizetni.<br>
A tárgyi, illetékfeljegyzési jog folytán le nem rótt fellebbezési eljárási illetéket a felperes a 6/1986. (VI. 26.) IM-rendelet 13. § (2) bekezdése alapján köteles fizetni.<br>
<br>
Budapest, 2000. január 10.<br>
<br>
Dr. Rakvács József s. k.	Dr. Danziger Éva s. k.<br>
tanácselnök	elõadó bíró<br>
<br>
Dr. Kovács Ákos s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>