<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1464)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.17/10/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a KSH közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (a továbbiakban: Döntõbizottság) a Központi Statisztikai Hivatal (1024 Budapest, Keleti Károly u. 5–7., továbbiakban: ajánlatkérõ) "Általános Mezõgazdasági Összeírás (ÁMÖ) elvégzése érdekében végzendõ adatátviteli szolgáltatás bõvítése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (2) bekezdés a) és b) pontjában foglaltakat, ezért ajánlatkérõ döntését a közbeszerzési eljárás megindításáig visszamenõleg megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, ajánlatkérõ érdemi észrevétele alapján az alábbi tényállást állapította meg.<br>
A 2015/1999. (II. 10.) Kormányhatározat az uniós csatlakozás elõírásainak teljesítése érdekében 2000. március 31-i eszmei idõponttal az ajánlatkérõ feladatává tette a mezõgazdasági tevékenységet folytatók teljes körére kiterjedõ Általános Mezõgazdasági Összeírást (továbbiakban: ÁMÖ).<br>
Az ajánlatkérõre háruló feladatok azt jelentik, hogy az AMÖ keretében teljes körben fel kell mérni a hazai mezõgazdaság minden szegmensét, amely legalább 1,5 millió kérdõív – 6 millió A4-es oldal – felvételét és feldolgozását vonja maga után.<br>
Az elõkészítõ munkálatok során 1999. október 1. és 15. között úgynevezett próbafelvételt készítettek azon célból, hogy a módszertani és technikai jellegû tapasztalatok birtokában az elvégzendõ összeírás esetleges hibái még idõben megismerhetõk legyenek.<br>
Ennek során derült fény arra, hogy az adatrögzítést csak úgy lehet a megadott határidõre elvégezni, ha a 19 megyei igazgatóság mindegyikén több ponton hálózatbõvítésre kerül sor. Ezen bõvítési munkák két részbõl állnak, egyrészt az épületeken belüli telepítési és konfigurációs munkák elvégzése, mely egy korábbi közbeszerzési eljárás eredményeként történik meg, másrészt pedig az országos adatátviteli hálózat (WAN) sebességének növelésébõl.<br>
Ez utóbbi munkák elvégeztetése tárgyában ajánlatkérõ hirdetmény közzététele nélküli tárgyalásos eljárás indítására tett közzé ajánlati felhívást 2000. január 17-én, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján.<br>
Az eljárásfajta választásának indokaként ajánlatkérõ megjelölte, hogy az AMÖ összeírás korábban a feladatai közé nem tartozott, ezt a 2015/1999. (II. 10.) sz. Kormányhatározat utalta a hatáskörébe, és ennek végrehajtása a már korábban meglévõ adatátviteli hálózat sebességének növelésével valósítható meg.<br>
Ajánlattételre azért a kiválasztott ajánlattevõt hívta fel, mert az Antenna Hungária Rt. egy korábban, 1997. évben lefolytatott közbeszerzési eljárás nyertese volt. Ennek a közbeszerzési eljárásnak a tárgya a KSH központ és a 19 megye közötti adatáramlás kiépítése volt.<br>
A jelenleg igényelt bõvítést (64 Kbit/s-ról 128 Kbit/s-ra) a felkért ajánlattevõ rövid idõn belül meg tudja valósítani, pótlólagos eszközberuházást a feladat megoldása nem igényel.<br>
A jelenleg meglévõ befutó érpár a tervezett átviteli sebesség többszörösére képes, tehát csak konfigurációs munkák elvégzésére van szükség.<br>
A WAN-hálózat üzemeltetését jelenleg is az Antenna Hungária Rt. végzi kiváló minõségben.<br>
Az indokok között ajánlatkérõ megjegyzi, hogy amennyiben más ajánlattevõvel történik a feladat végrehajtása, az számára jelentõs gazdasági hátrányt és idõkiesést okoz.<br>
Az ajánlatkérõ a törvényhely alkalmazásának indokaként megjelöli továbbá, hogy a kiegészítõ szolgáltatás értéke nem közelíti meg a korábbi közbeszerzés értékének 50%-át, illetve a kiegészítõ szolgáltatást aránytalan nehézség nélkül nem tudná mûszakilag elválasztani a korábban kötött szerzõdéstõl.<br>
Az ajánlati felhívás szerint rész- és többváltozatú ajánlattétel nem volt megengedett.<br>
A teljesítés határideje 2000. február 29.<br>
Ajánlatkérõ az ajánlati felhívásban elõírta a pénzügyi, gazdasági és mûszaki alkalmasság igazolására kért adatokat, tényeket, az alkalmasság, illetve alkalmatlanná minõsítés, valamint az ajánlat elbírálásának szempontjait. Az ajánlati felhívás szerint a tárgyalás idõpontja 2000. február 2.<br>
A Döntõbizottság elnöke 2000. január 21-én kezdeményezett jogorvoslati eljárást ajánlatkérõ közbeszerzési eljárása ellen.<br>
Álláspontja szerint az ajánlati felhívás és ajánlatkérõnek az eljárásfajta választásaként megjelölt indokai alapján kétséges a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában megjelölt feltételek fennállása. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
A Döntõbizottság a kezdeményezõ irat, valamint az ajánlatkérõ által rendelkezésre bocsátott iratok alapján a D.17/7/2000. számú határozatával ideiglenes intézkedésként ajánlatkérõ közbeszerzési eljárását felfüggesztette.<br>
Ajánlatkérõ érdemi észrevételében kérte az eljárás megszüntetését.<br>
Indoklásként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek jelen esetben megvalósulnak, és ebbõl következõen eljárása jogszerû.<br>
Az 1997-ben kötött szerzõdés idõpontjában nem voltak elõreláthatóak azok a feladatok, amelyeket a 2015/1999. (II. 10.) Kormányhatározat írt elõ számára. Az eredeti szerzõdés alapján a KSH standard munkáinak ellátására elegendõ volt a 64 Kbit/s, míg a jelenlegi igény 128 Kbit/s.<br>
A kiegészítõ szolgáltatás értéke hozzávetõlegesen 3 M Ft egyszeri díj + 200 E Ft havidíj-emelkedés, míg az alapszerzõdés alapján a díj összesen 134 M Ft. Aránytalan nehézség nélkül nem lehet mûszakilag és gazdaságilag az 1997-ben kötött szerzõdéstõl a jelen kiegészítõ szerzõdést elválasztani.<br>
A szerzõdésbõl megállapítható, hogy a szolgáltatás nyújtásához szükséges eszközök az ajánlattevõ tulajdonát képezik, a kiegészítõ szerzõdés mással történõ megvalósítása esetén új hálózatot kellene kiépíteni.<br>
Az Antenna Hungária Rt. érdemi észrevételében elõadta, hogy a jelen beszerzés megvalósulása eredményeként a nagyobb adatátviteli sebesség a már kiépített ugyanazon pontokon jelenne meg, így ez pótlólagos eszközberuházást nem igényel.<br>
A hálózatbõvítés a korábbi közbeszerzés értékének 50%-át nem haladja meg.<br>
A Döntõbizottság a rendelkezésére álló iratokból megállapította, hogy a Döntõbizottság elnökének az ajánlatkérõ közbeszerzési eljárása elleni indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha a törvény megengedi.<br>
A tárgyalásos eljárásra vonatkozó ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ hirdetmény közzététele nélküli tárgyalásos eljárás alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontját jelölte meg.<br>
E szakasz szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
Ennek megfelelõen, ha a korábbi közbeszerzés kiegészítése szükséges, a korábbi nyertes ajánlattevõvel szerzõdés köthetõ, azonban ennek feltétele, hogy a szükséges kiegészítõ építési beruházás vagy szolgáltatás elõre nem volt látható, továbbá a korábban kötött szerzõdéstõl a mûszakilag és gazdaságilag aránytalan nehézség nélkül nem elválasztható, végül a kiegészítõ építési beruházás vagy szolgáltatás értéke nem haladhatja meg a korábbi közbeszerzés értékének 50%-át.<br>
A Döntõbizottságnak abban a kérdésben kellett állást foglalnia, hogy jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában megfogalmazott feltételek fennállnak-e.<br>
A fent idézett törvényhely alkalmazásának akkor van helye, ha elõre nem látható okból a szerzõdés kiegészítésére van szükség ahhoz, hogy a szerzõdésben foglalt feltételek teljesülni tudjanak, azaz hogy az eredeti szerzõdés teljesüljön.<br>
További feltétel, hogy a kiegészítõ szolgáltatás értéke nem haladhatja meg a korábbi közbeszerzés értékének 50%-át, és azt aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
Ezeknek a feltételeknek együttesen kell fennállnia, bármely feltétel hiánya esetén e törvényhely nem alkalmazható.<br>
Jelen esetben – ajánlatkérõ nyilatkozata szerint is – a korábban kötött szerzõdésben foglaltak teljesítése akadályba nem ütközik, azaz az 1997-ben megkötött szolgáltatási szerzõdés alapján az Antenna Hungária Rt. a szerzõdésben vállalt kötelezettségének maradéktalanul eleget tud tenni.<br>
A fentiekbõl következõen itt nem kiegészítõ szolgáltatás felmerülésérõl van szó, hanem arról, hogy ajánlatkérõ feladatkörének bõvülése a jelenlegi 64 Kbit/s-os adatátvitellel nem megvalósítható, hanem ehhez többletkapacitás szükséges, azaz ajánlatkérõ által igényelt 128 Kbit/s-os kapacitás. A hálózati kapacitás bõvítése tehát új beszerzési igény.<br>
A fentiekbõl következõen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek nem állnak fenn, így ajánlatkérõ ezen pontokra hivatkozott hirdetmény közzététele nélküli tárgyalásos eljárás indítása jogilag nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Döntõbizottság a Kbt. 88. § (1) bekezdés c) pontja alapján ajánlatkérõ döntéseit a közbeszerzési eljárás megindításáig visszamenõen az ajánlati felhívásra is kiterjedõen megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 7.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>