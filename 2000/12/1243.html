<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1243)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.354/8/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Hírközlési Fõfelügyelet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság (1024 Budapest, Margit krt. 85., továbbiakban: Döntõbizottság) a Hírközlési Fõfelügyelet (1015 Budapest, Ostrom u. 23–25., továbbiakban: ajánlatkérõ) "zavarvizsgálati mûszerek cseréje" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés d) pontját.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
A Rhode & Schwarz GmbH zavarvizsgáló berendezésének fejlesztése során a piacon már 15 éve meglévõ EB–100–HE 100 típusú berendezésének továbbfejlesztését 1999 augusztusában fejezte be.<br>
Az új EB–200–HE 200 típusú berendezés értékesítésére a budapesti képviselet ezt követõen aktív marketingmunkába kezdett.<br>
A cég 1999. szeptember 15-én kelt levelében a magyar képviseletet felhatalmazta, hogy kedvezményes értékesítést tegyen lehetõvé azok számára, akik ilyen új típusú berendezést vásárolnak 1999. december 31-ig.<br>
A budapesti képviselet ennek alapján a Magyar Hírlap 1999. november 24-én megjelent számában akciót hirdetett mindazok részére, akik EB–100–HE 100 berendezéssel rendelkeznek. Az akcióban, aki 4 db új EB–200–HE 200 típusú berendezést rendel, attól 1 db EB–100–HE 100 készülékét 50%-on visszavásárolnak. Ezen felül minimum 6 db vásárlása esetén 2%-os árkedvezményt biztosítanak. Az akció 1999. december 16-ig tart.<br>
Ajánlatkérõ 1999. évi fejlesztési tervében 44 M Ft-ot irányzott elõ zavarvizsgálatra.<br>
Ajánlatkérõ ennek megfelelõen igyekezett felmérni, hogy a piacon milyen mûszaki paraméterekkel rendelkezõ készülékek léteznek, és azok milyen áron szerezhetõk be.<br>
Ajánlatkérõ az e témakörben tevékenykedõ mûszerforgalmazókat megkereste árajánlatkérés céljából.<br>
Az Elsinco Budapest Kft. 1999. november 23-án ANRITSU gyártmányú MS2711 típusú spektrumanalizátorra tett ajánlatot, melyet ajánlatkérõ mûszakilag a zavarvizsgálat céljára nem tartott alkalmasnak.<br>
Az S&T Magyarország Kft. 1999. november 23-án jelezte, hogy ajánlatkérõ által igényelt termék forgalmazásával nem foglalkozik.<br>
Ajánlatkérõ a piacfelmérése során megkereste a Rhode & Schwarz cég budapesti képviseletét is, akitõl árajánlatot kért és kapott elõször 1999. szeptember 6-án, majd szeptember 24-én, és végül 1999. november 15-én. Az 1999. november 15-én adott árajánlatában a cég tájékoztatta ajánlatkérõt arról is, hogy az EB–100–HE 100-zal rendelkezõ ügyfeleik részére nyilvános kedvezményes akciót hirdet EB–200–HE 200 vásárlása esetén.<br>
Ajánlatkérõ számára a cég által ajánlott termék mûszaki paraméterei tekintetében megfelelt, és tekintettel arra, hogy ilyen kisméretû, hordozható kivitelû, 10 kHz–3 GHz-ig terjedõ frekvenciatartományú, kisméretû kézi iránymérõ antennával ellátott készülékre más cég nem tett ajánlatot és nem forgalmaz, ezért döntött arról, hogy tárgyalásos eljárás keretében indokolt a beszerzés lebonyolítása.<br>
Az akció ismeretében ajánlatkérõ 1999. december 7-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján.<br>
Ajánlati felhívását megküldte az akciót hirdetõ Rhode & Schwarz cég budapesti képviseletének, S&T Magyarország Kft.-nek, és az Elsinco Budapest Kft.-nek.<br>
Az ajánlattétel és az elsõ tárgyalás idõpontja 1999. december 10-e volt. Ajánlattételre csak a Rhode & Schwarz cég jelentkezett, aki az 1999. november 15-én már megadott árajánlatát fenntartotta, és csatolta az ajánlatkérõ által kért pénzügyi, gazdasági és mûszaki alkalmasságot igazoló iratokat.<br>
Ajánlatkérõ a beérkezett ajánlat és a lefolytatott tárgyalás eredményeként 1999. december 14-én kelt határozatában a Rhode & Schwarz GmbH-t nyertesnek nyilvánította. A beszerzés tárgyára vonatkozó szerzõdést ajánlatkérõ 1999. december 15-én megkötötte.<br>
A Döntõbizottság elnöke 1999. december 23-án kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában megjelölt feltételek nem állnak fenn, álláspontja szerint a Kbt. 24. §-ban foglalt alapelvek megsértésével kötött szerzõdést ajánlatkérõ feltételezhetõen színlelt közbeszerzési eljárás keretében. Indítványozta a jogsértés megállapítását, bírság kiszabását, nyertes ajánlattevõ eltiltását a közbeszerzési eljárásokban történõ részvételtõl.<br>
Ajánlatkérõ érdemi észrevételében az eljárás megszüntetését kérte. Álláspontjuk szerint jogsértést nem követtek el, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában meghatározott törvényi feltételek fennálltak. Az akció nyilvános, bárki által igénybe vehetõ volt, és a kedvezmény rövid ideig állt fenn. Eleget tettek annak az elõírásnak is, hogy még két ajánlattevõt ajánlattételre felhívtak.<br>
A nyertes ajánlattevõ érdemi észrevételében elõadta, hogy az anyacég nevében járnak el, ilyen jellegû zavarvizsgálati berendezést legjobb tudomásuk szerint más cég nem gyárt, így versenytársuk nincs.<br>
Az akció valós volt, az anyacég felhatalmazása alapján hirdették meg, az új termék piaci bevezetése volt a célja. Magyarországon nemcsak ajánlatkérõ, hanem más cégek, így a BM, Westel 900 GSM, MOL Rt. stb. is rendelkezik EB–100–HE 100 berendezéssel, számítottak tehát a széles körû érdeklõdésre. A Döntõbizottság a rendelkezésre álló iratok, a felek tárgyaláson tett nyilatkozata alapján megállapította, hogy a Döntõbizottság elnökének az ajánlatkérõ közbeszerzési eljárása elleni indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha a törvény megengedi.<br>
A tárgyalásos eljárásra vonatkozó ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett, és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (4) bekezdése szerint a 70. § (1) bekezdésének d) pontja szerinti, hirdetmény közzététele nélküli tárgyalásos eljárásban az ajánlatkérõ a kedvezõ feltételekrõl való tudomásszerzést követõen haladéktalanul ajánlati felhívást küld telefaxon a kedvezõ feltételeket felajánlónak és még legalább két ismert ajánlattevõnek. A felhívottakkal a kedvezõ feltételek fennállásának idõtartamán belül kell tárgyalni, és a nyertessel írásban szerzõdést kötni. A kedvezõ feltételt felajánló dokumentumot is a 61. § (5) bekezdése szerint kell megõrizni. A Kbt. 70. § (1) bekezdés d) pontja alkalmazásának akkor van helye, ha a kedvezõ ajánlatot nyilvánosan közzétették, és az nem kifejezetten az ajánlattevõ vagy a lehetséges vevõk szûk köre felé irányul.<br>
Jelen esetben a nyilvános közzététel megtörtént, hiszen bárki által hozzáférhetõ Magyar Hírlap címû napilapban került az akció meghirdetésre. Az akció azonban a vevõk szûk körére irányult, hiszen csak azok élhettek a kedvezményekkel, akik már eleve rendelkeztek EB–100–HE 100 típusú mûszerrel, azonban az ilyen cégek száma elenyészõ Magyarországon, ezt bizonyítja az is, hogy kb. tíz cég rendelkezik ilyen típusú mûszerrel Magyarországon, továbbá ezen akció kínálta elõnyökkel kizárólagosan ajánlatkérõ élt.<br>
E törvény alkalmazásánál másik két ajánlattevõt is köteles ajánlatkérõ ajánlattételre felhívni. Jelen esetben ajánlatkérõ ennek a törvényi követelménynek csak formailag tett eleget, hiszen ajánlattételre felhívott cégektõl már korábban beszerzett információk alapján tudta, hogy a közbeszerzési eljárás részesévé nem válhatnak, mert az egyik ilyen berendezés forgalmazásával nem foglalkozik, a másik cég pedig mûszaki paramétereiben ajánlatkérõ elvárásának megfelelõ készüléket ajánlani nem tud.<br>
A fentiekbõl következõen e törvényhelyre alapítottan ajánlatkérõ jogsértõ módon indított közbeszerzési eljárást.<br>
A Döntõbizottság ajánlatkérõ nyilatkozata, és a rendelkezésre álló iratokból azonban azt is megállapította, hogy ajánlatkérõ elvárásainak megfelelõ mûszaki paraméterekkel rendelkezõ berendezések gyártásával csak a felkért ajánlattevõ foglalkozik Európában, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján eljárása jogszerû lehetett volna. E szakasz szerint ugyanis az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni. A kínált kedvezményeket ajánlatkérõ tehát más típusú eljárás során is igénybe vehette volna.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította.<br>
A bírság kiszabásáról azonban a Döntõbizottság nem határozott, mert ajánlatkérõ jelen beszerzését más típusú hirdetmény közzététele nélküli tárgyalásos eljárás keretében jogszerûen megvalósíthatta volna a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70.  §</a> (1) bekezdés b) pontja alapján.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 25.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>