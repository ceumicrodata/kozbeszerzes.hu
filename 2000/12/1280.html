<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1280)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.7/8/2000<br>
<br>
Tárgy: a Pro-Bill 2000 Kft. jogorvoslati kérelme a Baranya Megyei Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pro-Bill 2000 Vagyonvédelmi Testõr és Hostess Szolgálat Kft. (7622 Pécs, Légszeszgyár u. 17., a továbbiakban: kérelmezõ) által a Baranya Megyei Kórház (7623 Pécs, Rákóczi u. 2., továbbiakban: ajánlatkérõ) "rendészeti feladatok ellátása a kórház telephelyein" tárgyú közbeszerzési eljárása ellen indított jogorvoslati eljárásban a Döntõbizottság a jogorvoslati kérelmet elutasítja.<br>
A felmerülõ költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. október 13-i számában ajánlati felhívást tett közzé nyílt eljárás megindítására.<br>
A felhívás 3. a) pontja szerint a beszerzés tárgya és mennyisége a Baranya Megyei Kórház rendészeti feladatainak ellátása a kórház telephelyein.<br>
A 4. pontban meghatározta, hogy a szerzõdés idõtartama 2000. január 1-jétõl 2002. december 31-ig tart.<br>
Dokumentációt is rendelkezésre bocsátott, továbbá a felhívás 11. a) és b) pontjában meghatározta a pénzügyi, gazdasági és mûszaki alkalmasság igazolásának feltételeit, illetve az alkalmatlanná minõsítés szempontjait. Ebben többek között azt is elõírta, hogy az összes rendészeti tevékenységet folytató alkalmazotti létszámnak a tb-bevallás másolatával történõ igazolással 3 hónapra visszamenõleg el kell érnie a 20 fõt. Az ajánlattételi határidõ 1999. november 23. 11.00 óra volt.<br>
A bontási jegyzõkönyv szerint ekkorra ajánlatot tett: a Secontroll Vagyonvédelmi és Kármegelõzési Kft., a Defend Security Kft., a P. Dussmann Kft., a Telepõr Vagyonvédelmi Bt., a Trucker Security Kft., a Point Vagyonvédelmi és Szolgáltató Rt. és kérelmezõ.<br>
Az ajánlatkérõ a bontáskor megállapította, hogy a kérelmezõ ajánlatában a tb-bevallásban igazolt létszáma csak 15 fõt mutat, míg a kiírásban 20 fõ volt megjelölve. Felhívta továbbá az ajánlattevõket a hiányok pótlására 1999. december 3. 11.00 óráig.<br>
Az ajánlatkérõ 1999. december 7-én hirdetett eredményt, ahol a T.O.M. Controll 2001 Rt.-t jelölte meg nyertesként. Az eredményhirdetést követõen az ajánlatkérõ megküldte a jegyzõkönyvet és az "Ajánlatok kiértékelése rendészeti feladatok ellátása" megnevezésû kimutatást az ajánlattevõk részére.<br>
A postától beszerzett tudakozvány tanúsága szerint a kérelmezõ 1999. december 8-án vette át ezen iratot, így az eljárás eredményérõl ekkor tudomást szerzett.<br>
Kérelmezõ 1999. december 17-én keresetnek nevezett beadvánnyal fordult az ajánlatkérõ közbeszerzési bizottságához, melyben sérelmezte az eljárást lezáró döntést. A bizottság a kérelmet illetékesség hiányában visszaküldte a kérelmezõnek 1999. december 22-én egy kísérõlevéllel, melyben egyben tájékoztatást adott a Kbt. jogorvoslati eljárási szabályairól. Kérelmezõ 2000. január 3. napján postára adott és a Döntõbizottsághoz 2000. január 5-én nyújtott be jogorvoslati kérelmet hiányosan.<br>
Döntõbizottság hiánypótlásra szólította fel a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése alapján, mely hiányokat kérelmezõ 2000. január 13-án pótolta.<br>
Kérelmezõ az ajánlatkérõ közbeszerzési eljárást lezáró döntését tartotta sérelmesnek, nevezetesen, hogy az õ ajánlatát érvénytelennek nyilvánította. Kérte a Döntõbizottságtól, hogy állapítsa meg a jogsértést, szabjon ki bírságot, és kötelezze az ajánlatkérõt a költségek viselésére.<br>
Ajánlatkérõ a jogorvoslati kérelem elutasítását kérte, elkésettségre hivatkozással.<br>
Indoklásul elõadta, hogy a kérelmezõ 1999. december 8-án szerzett tudomást álláspontja szerint a vélt jogsértõ magatartásról, amikor kézhez vette a postai úton elküldött eredményhirdetési jegyzõkönyvet és a kiértékelést. Ettõl számítva 15 nap állt volna rendelkezésére, hogy kérelmét a Döntõbizottságnál elõterjessze. Õ ezt azonban csak elkésetten, 2000. január 5-én tette meg.<br>
A kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az iratokból megállapítható, hogy a kérelmezõ 1999. december 8-án szerzett tudomást az eljárás eredményérõl. Az államigazgatási eljárás általános szabályairól szóló 1957. évi IV. törvény (a továbbiakban: Áe.), amelyet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján alkalmazni kell, Áe. 39. § (1) és (2) bekezdése szerint:<br>
A napokban megállapított határidõbe a közlés, a kézbesítés, a hirdetmény kifüggesztésének és levételének napja, valamint a szakhatóság eljárásának idõtartama (21. §) nem számít be.<br>
Ha a határidõ utolsó napja olyan nap, amelyen a közigazgatási szervnél a munka szünetel, a határidõ a legközelebbi munkanapon jár le.<br>
Ezen törvényhelyet alapul véve a kérelmezõnek legkésõbb 1999. december 23-ig lett volna lehetõsége arra, hogy kérelmét a törvényes határidõben, az annak elbírálására hatáskörrel rendelkezõ szervnél elõterjessze.<br>
Ezzel szemben kérelme a Döntõbizottsághoz 2000. január 5-én érkezett elkésetten.<br>
Az Áe. 7. § (1) bekezdése szerint:<br>
A közigazgatási szerv a hatáskörét és az illetékességét az eljárás minden szakaszában hivatalból köteles vizsgálni. Ha azt állapítja meg, hogy az ügyben nincs hatásköre vagy nem illetékes, az ügyet haladéktalanul átteszi a hatáskörrel rendelkezõ illetékes közigazgatási szervhez, és errõl az ügyfelet egyidejûleg értesíti.<br>
Az ajánlatkérõ közbeszerzési bizottsága azonban nem közigazgatási szerv, így az áttételrõl sem állt módjában gondoskodni. Mindezek alapján a Döntõbizottság nem tudta figyelembe venni, hogy a kérelmezõ kérelmét tévesen 1999. december 17-én a hatáskörrel és illetékességgel nem rendelkezõ ajánlatkérõi bizottságnál terjesztette elõ.<br>
A Döntõbizottság a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(7) bekezdésére, és a jogorvoslati kérelmet a Kbt. 88. § (1) bekezdés a) pontja szerint mint alaptalant elutasította.<br>
Jogsértés megállapításra nem került, ezért a költségek viselésérõl a rendelkezõ részben foglaltak szerint határozott a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 31.<br>
<br>
Dr. Bakonyi Dolli s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>