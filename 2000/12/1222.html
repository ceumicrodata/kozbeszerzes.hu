<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1222)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.283/18/1999<br>
<br>
Tárgy: Vektor Rt. és a Respirátor Rt. jogorvoslati kérelme a Belügyminisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
Kocsis és Társai Ügyvédi Iroda (1072 Budapest, Nagydiófa u. 3.), ügyintézõ: dr. Wolf Siegfrid ügyvéd által képviselt Vektor Munkavédelmi Mûszaki Fejlesztõ és Gyártó Szövetkezet (1095 Budapest, Soroksári út 164., a továbbiakban: I. sz. kérelmezõ), Simon, Bûrös és Társai Ügyvédi Iroda, ügyintézõ: dr. Bûrös László (1135 Budapest, Tahi út 53–54.) ügyvéd által képviselt Respirátor Rt.(1097 Budapest, Illatos út 9., továbbiakban: II. sz. kérelmezõ) dr. Sebõk Cecília (1211 Budapest, Táncsics M. u. 62.) ügyvéd által képviselt Belügyminisztérium (1051 Budapest, József Attila u. 2–4., továbbiakban: ajánlatkérõ) ajánlatkérõ "1999–2001. évre szóló kétrészes tûzoltó-bevetésivédõruhák, gáztömör vegyvédelmi védõruhák és tûzoltó-védõkesztyûk beszerzése" tárgyú, közbeszerzési eljárása ellen benyújtott, I. sz. kérelmezõ jogorvoslati kérelmének helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel a Kbt. 59. § (1) bekezdését, ezért az ajánlatkérõvel szemben 7 000 000 Ft, azaz hétmillió forint pénzbírságot szab ki.<br>
A II. sz. kérelmezõ jogorvoslati kérelmét a Döntõbizottság elutasítja.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi továbbá a Döntõbizottság ajánlatkérõt, hogy fizessen meg I. sz. kérelmezõnek 30 000 Ft, azaz harmincezer forint igazgatási, szolgáltatási díjat, míg az ezt meghaladóan felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, az ajánlatkérõ közbeszerzési eljárás során keletkezett iratai, a tárgyaláson tett szóbeli nyilatkozatok, a becsatolt és a Döntõbizottság rendelkezésére bocsátott mintadarabok, egyéb okirati bizonyítékok alapján az alábbi tényállást állapította meg:<br>
Az ajánlatkérõ a K. É. 1999. augusztus 31-én megjelent 35. számában nyílt közbeszerzési eljárásra szóló felhívást tett közzé, 1999–2001. évre vonatkozóan kétrészes tûzoltó-bevetésivédõruhák, gáztömör vegyvédelmi védõruhák és tûzoltó-védõkesztyûk szállítására, valamint kapcsolódó szolgáltatások végzésére. Az ajánlati felhívás 3. a) pontjában a beszerzés tárgyát és mennyiségét az alábbiakban részletezve határozta meg ajánlatkérõ:<br>
Kétrészes tûzoltó-bevetésivédõruha:<br>
I. szakasz: szerzõdéskötéstõl folyamatosan<br>
2000. március 31-ig	2200 db<br>
II. szakasz:	2000. december 15-ig	2220 db<br>
III. szakasz:	2001. december 15-ig	600 db<br>
Összesen:		5000 db<br>
Tûzoltó-védõkesztyû:<br>
I. szakasz: szerzõdéskötéstõl folyamatosan<br>
2000. március 31-ig	2200 pár<br>
II. szakasz:	2000. december 15-ig	2200 pár<br>
III. szakasz:	2001. december 15-ig	600 pár<br>
Összesen:		5000 pár<br>
Gáztömör vegyvédelmi védõruha:<br>
I. szakasz: szerzõdéskötéstõl folyamatosan<br>
2000. március 31-ig	70 db<br>
II. szakasz:	2000. december 15-ig	70 db<br>
III: szakasz:	2001. december 15-ig	60 db<br>
Összesen:		200 db<br>
Ajánlatkérõ lehetõséget biztosított a beszerzés tárgyának egy részére, és jól elkülöníthetõ formában, többváltozatú ajánlattételre is.<br>
Az ajánlati felhívásának 8. pontjában elõírta a biztosíték nyújtásának feltételeit oly módon, hogy az ajánlattevõnek ajánlata benyújtásával egyidejûleg csatolnia kell egy 5 000 000 Ft, azaz ötmillió forint, külföldi ajánlattevõ esetén 19 679 euró összegû biztosítékot. A biztosítékot bankgarancia formájában kell benyújtani, melyet az ajánlattevõ által kiválasztott bank bocsát ki. A garanciának az ajánlat érvényességének lejártáig kell érvényben lennie.<br>
Az ajánlatkérõ ajánlati dokumentációt készített, ahol pontosan meghatározta 4. sz. mellékletében, hogy milyen tartalmú, formájú, meghatározott követelmények szerint kell a bank által kibocsátott ajánlati biztosítékot nyújtani.<br>
Elõírta továbbá az ajánlati felhívás 11.1. és 12. pontjában a pénzügyi, gazdasági és mûszaki alkalmasság igazolására kért adatokat és nyilatkozatokat.<br>
Rögzítette ajánlati felhívásában továbbá, hogy szükséges minden egyes termékbõl mintapéldányt az ajánlatkérõ rendelkezésére bocsátani. Meghatározta továbbá azt is az ajánlati felhívásának 13. pontjában, hogy az ajánlatokat az összességében legelõnyösebb ajánlat kiválasztásának szempontja szerint fogja elbírálni; így megadta az elbírálási szempontokat fontossági sorrendben az alábbiak szerint:<br>
<br>
1. Mûszaki tartalom, használati jellemzõk,<br>
<br>
2. Beszerzési ár,<br>
<br>
3. Az ajánlattevõ referenciái,<br>
<br>
4. Jótállási, szavatossági feltételek,<br>
<br>
5. Gyártó ISO szerinti minõsítése,<br>
<br>
6. Tûzoltósági rendszeresítés megléte és tapasztalatai.<br>
Az ajánlati dokumentáció II. sz. útmutató fejezetében összefoglalta a termékekkel szembeni ajánlatkérõi kívánalmakat, és az ajánlati dokumentáció 4. fejezete tartalmazta a termékekkel kapcsolatos mûszaki követelményeket. A tûzoltási védõruha vonatkozásában a 2. pont elõírásokat rögzített külön a kabáttal, a zubbonnyal és a nadrággal kapcsolatosan.<br>
Az ajánlattételi határidõre, 1999. október 12-ig az alábbi ajánlattevõk nyújtották be ajánlataikat: MSA-AUER Hungária Kft., Texport GmbH, Trelleborg Industry Magyarország Kft., Szegedi Ruhagyár Rt., Duna Menti Tûzvédelmi Rt., Dräger Austria GmbH, Dräger Hungária Kereskedelmi és Szolgáltató Kft., Pannon-Flax Gyõri Lenszövõ Rt., Vektor Munkavédelmi, Mûszaki, Fejlesztõ és Gyártó Szövetkezet, Heinrich Vorndamme O. H. G., Bristol Uniforms Ltd., Rosenbauer International AG, Respirator Rt.<br>
Ajánlatkérõ hiánypótlásra adott lehetõséget, és ezt követõen a Texport GmbH ajánlatát érvénytelennek minõsítette, mert nem csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés szerinti nyilatkozatokat, valamint érvénytelenné nyilvánította a Pannon-Flax Gyõri Lenszövõ Rt. ajánlatát, mert nem az ajánlati felhívásban foglaltak szerint nyújtotta be azt.<br>
Az II. sz. kérelmezõ ajánlatát ugyancsak érvénytelennek nyilvánította, mert az ajánlati biztosítékot nem az elõírtaknak megfelelõen bocsátotta az ajánlatkérõ rendelkezésére, illetõleg az egyes termékekre adott részajánlatai vonatkozásában nem csatolta a felhívásban elõírt Országos Munkabiztonsági és Munkaügyi Fõfelügyelõség által kiadott egyéni védõeszköz-minõsítõ tanúsítványt.<br>
Az ajánlatkérõ 1999. november 11-én nyilvános eredményt hirdetett. A kétrészes tûzoltó-bevetésivédõruha tekintetében a Bristol Ltd., a gáztömör és gázvegyvédelmi védõruhára a Vektor Munkavédelmi, Mûszaki, Fejlesztõ és Gyártó Szövetkezetet, a tûzoltó-védõkesztyûre a Rosenbauer International AG-t hirdette ki nyertesnek.<br>
A szerzõdést az eredményhirdetés napján megkötötte ajánlatkérõ a nyertes ajánlattevõkkel.<br>
I. sz. kérelmezõ 1999. november 25-én nyújtott be jogorvoslati kérelmet a Döntõbizottsághoz. Módosított jogorvoslati kérelmében kérte, hogy a Döntõbizottság állapítsa meg, hogy ajánlatkérõ eljárása jogszabálysértõ volt, szabjon ki vele szemben bírságot, és kötelezze a jogorvoslati eljárás során felmerült költségek viselésére.<br>
Álláspontja szerint az ajánlatkérõ nem a megadott elbírálási szempontok szerint, az összességében legkedvezõbb ajánlatot tevõt, azaz õt hirdette ki nyertesnek a kétrészes tûzoltó-bevetésivédõruha vonatkozásában.<br>
II. sz. kérelmezõ 1999. november 22-én benyújtott jogorvoslati kérelmében sérelmezte az ajánlatkérõ ajánlatának érvénytelenségét megállapító döntését, ezért ennek megsemmisítését kérte a jogsértés megállapítása mellett, valamint az eljárás során felmerült költségekben való marasztalását ajánlatkérõnek.<br>
Indokaként elõadta, hogy az ajánlati dokumentációban csatolt ajánlati biztosíték formanyomtatvány (4. sz. melléklet) 1. pontja értelmezhetetlen volt, és a bank nem volt hajlandó kiállítani a megfelelõ nyilatkozatot az ajánlatkérõ által megadott formában. Ennek ellenére álláspontja szerint az ajánlati biztosítékot megfelelõ formában bocsátotta az ajánlatkérõ rendelkezésére. Továbbá az ajánlatában csatolásra került az Országos Munkabiztonsági és Munkaügyi Fõfelügyelõség által kiadott minõsítõ tanúsítvány, amely a beszerzés valamennyi tárgyára vonatkozik.<br>
Ajánlatkérõ a jogorvoslati kérelmek elutasítását kérte alaptalanságra történõ hivatkozással.<br>
Jogszerûen alkalmazta az ajánlati biztosíték nem megfelelõ benyújtása miatt az ajánlat érvénytelenségének intézményét, illetõleg nem volt teljes körû a tûzvédelmi megfelelõségi tanúsítvány, melyet II. sz. kérelmezõ csatolt. Az I. sz. kérelmezõ vonatkozásában a kétrészes tûzoltó-bevetésivédõruha tekintetében nem a kérelmezõ adta összességében a legkedvezõbb ajánlatot a megadott elbírálási szempontok szerint.<br>
I. sz. kérelmezõ jogorvoslati kérelme megalapozott az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, ajánlattevõ pedig az ajánlatához kötve van.<br>
Az e törvényhelybõl következõen a Döntõbizottság elsõdlegesen azt vizsgálta meg, hogy a részajánlatra figyelemmel a benyújtott ajánlatok érvényesek-e, illetõleg a kizárás intézményét alkalmaznia kellett-e ajánlatkérõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés értelmében érvénytelen az ajánlat, ha d) pont szerint "az nem felel meg az ajánlati felhívásban, illetõleg a dokumentációban meghatározott feltételeknek".<br>
A Döntõbizottság szem elõtt tartva az ajánlati felhívást, illetõleg az ajánlati dokumentáció mûszaki leírásának követelményeit, megvizsgálta, hogy a tûzoltási védõruha vonatkozásában az ajánlatkérõi kívánalomnak mennyiben felelt meg a nyertes ajánlattevõ Bristol Uniforms Ltd., valamint az I. sz. kérelmezõ terméke. Ennek során a Döntõbizottság vizsgálat tárgyává tette a becsatolt kétrészes tûzoltó-bevetésivédõruha mintapéldányait is, és az ajánlati dokumentációban megadott paraméterekkel elvégezte azok összehasonlítását.<br>
Az ajánlati dokumentáció 22–23. oldalán szereplõ mûszaki leírás rögzítette<br>
a) védõruhával,<br>
b) kabáttal,<br>
c) nadrággal<br>
kapcsolatos ajánlatkérõi követelményeket.<br>
A fentebb említett ajánlati dokumentációban szereplõ kabát esetében követelmény volt, hogy a gallér 120 mm magas, elöl 30 mm-rel süllyesztett szabású legyen. Ehhez képest a Bristol Unifoms Ltd. által becsatolt mintadarabján körben azonos magasságú a gallér, elöl nincs süllyesztetten szabva. Az oldalzsebnél elõírás volt két, teljes hosszban tépõzárral záródó vízszintes zsebfedõvel ellátott zseb megléte, annak méretezése tegye lehetõvé, hogy egy pár rendszeresített szabványos tûzoltó-védõkesztyû beleférjen, az oldalzseb biztosítsa, hogy mászóöv viselete esetén is szabadon hozzá lehessen férni. Ezen követelménnyel szemben a nyertes mintadarabján csak a zsebfedõ két végén van egy-egy 40x25 mm-es tépõzár felvarrva. A rádiózsebnél elõírás volt baloldalon a nyakcsúcstól maximum 25 cm-re, eleje pánttól maximum 5 cm-re elhelyezett, rávarrt zsebfedõs tasakzseb, úgy, hogy méretei igazodjanak a rendszeresített kézi rádióhoz. Kialakítása tegye lehetõvé a rádiózsebbõl történõ kezelést, és vízkifolyást. Ezen követelménnyel szemben a nyertes ajánlattevõ mintadarabján a rádiózseb 30 cm-re található.<br>
A belsõ zseb esetében elõírás volt minimum 1 db, legalább 15x10 cm-es húzózárral zárható zseb.<br>
A nyertes mintadarabján a kabát eleje húzózáron kívül a tépõzárral ellátott takarópánt mögött húzózár nélküli vágott zseb található, két db, 17,5 cm hosszú függõleges mérettel a bal oldalon.<br>
A feliratozásnál követelmény volt a kabát hátulján (lapockán) felsõ fényvisszavetõ csíkok alatt vízszintesen elhelyezett 100 mm-es betûméretû, ezüstszínû fényvisszaverõ tulajdonságú "tûzoltóság" felirat.<br>
A nyertes mintadarabján a fényvisszaverõ csíkok felett 72 mm-es betûméretû felirat található, a fényvisszaverõ csíkok pedig a megadottnál lejjebb találhatók.<br>
A nadrággal kapcsolatos formai kialakításnál elõírás volt, hogy 10 cm-es derékmagasítással, a derékrész gumibevarrással kiegészítve, fix beállítóelemmel készüljön. Ezzel szemben a nyertes mintáján nincs derékmagasítás. A zsebnél elõírás, hogy a nadrágon rejtett vágott oldalzsebek kerüljenek alkalmazásra. Ezzel szemben a nyertes mintáján rávarrott zsebfedõvel ellátott zsebek találhatók. A lábzárásnál ajánlatkérõi követelmény volt, hogy a nadrágszárak alul gumírozottak, vagy egyéb rugalmas kialakítású záró béléssel legyenek kialakítva, mely biztosítson a rendszeresített védõcsizmákon az égéstermék bejutását megakadályozó zárást. A nadrág gyors felvételét a lábzáró elem csak minimálisan akadályozhatja, ezzel szemben a nyertes ajánlattevõnél hiányzik ezen záró bélés. Elõírás volt továbbá a jól láthatóság, azaz, hogy a nadrág aljától minimum 200 mm-re elhelyezett csíkok kerüljenek felvarrásra. A mintán ezzel szemben 45 mm-re vannak felvarrva az alsó résztõl.<br>
A Döntõbizottság fenti megállapításaival azonos véleményt tartalmaz a Belügymisztérium BM TOP Tûzvédelmi Kiképzõ Intézet Tûzvédelmi Vizsgáló Laboratórium által kiadott 48/34/1999. számú jegyzõkönyve.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek kell az ajánlatát elkészítenie.<br>
Az ajánlatnak tartalmaznia kell az ajánlattevõ kifejezett nyilatkozatát, a felhívás feltételeire, a szerzõdés teljesítésére, a kért ellenszolgáltatás összegére.<br>
Az ajánlatkérõ a beérkezett ajánlatok felbontásakor, illetõleg azt követõen megállapítja, hogy mely ajánlatok érvénytelenek, illetõleg, hogy mely ajánlattevõvel szemben kell a kizárás jogintézményét alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek, míg az 53. § (1) bekezdése azokat az esetköröket részletezi, melyek fennálltakor az ajánlattevõt ki kell zárni az eljárásból.<br>
Mind az ajánlatok érvénytelenségének megállapítása, mind pedig a kizárás intézményének alkalmazása esetében a jogkövetkezmény azonos, azaz a közbeszerzési eljárás további szakaszában már nem vehet részt az, aki érvénytelen ajánlatot nyújtott be, vagy amelyik ajánlattevõvel szemben kell a kizárást alkalmazni.<br>
Mindezekre tekintettel tehát nem észlelte ajánlatkérõ, hogy nem felelt meg az ajánlati felhívásban foglaltaknak a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára figyelemmel a Bristol Uniforms Ltd. ajánlata. Ily módon tehát ez az érvénytelen részajánlat nem is alkalmas a kérelmezõ ajánlatával történõ összehasonlításra, hiszen ennek eljárásjogi akadálya van, mert érvényes és érvénytelen ajánlatokat nem lehet érdemben összevetni.<br>
A Döntõbizottság rámutat, hogy maga az ajánlatkérõ írta elõ ajánlati dokumentációjában a termékekre vonatkozó szigorú érvényességi követelményeket, így tehát ettõl az elõírástól eljárása során nem térhetett el, a Döntõbizottságnak vizsgálnia kellett, hogy valamennyi ajánlattevõtõl azonos módon számon kérte-e a felhívásának és dokumentációjának elõírásait.<br>
Mindezeket az összehasonlításokat a Döntõbizottság elvégezte a Vektor Szövetkezet becsatolt mintadarabján is, mely vizsgálat során a dokumentációban meghatározott kritériumoktól való eltérést nem észlelt.<br>
A Döntõbizottság mindezekre tekintettel tehát megállapította, hogy a Bristol Uniforms Ltd. részajánlata eltért a fent kifejtettek szerint az ajánlati felhívásban és a dokumentációban meghatározott feltételektõl, ezért az ajánlatkérõnek a Bristol Uniforms Ltd. részajánlatát érvénytelennek kellett volna tekintenie a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében, és ily módon az 53. § (2) bekezdése értelmében már nem lehetett volna az ajánlatát figyelembe venni az ajánlatok érdemi összehasonlítása során.<br>
A Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján bírságot szabott ki, hiszen a döntés megsemmisítésére már nem kerülhetett sor a szerzõdéskötésre figyelemmel.<br>
A bírság mértékének megállapításakor figyelembe vette a Döntõbizottság a részajánlatra vonatkozó ajánlati árat. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésére figyelemmel a rendelkezõ részben meghatározott összegû bírságot tartotta arányban állónak az elkövetett jogsértés súlyával, arra is figyelemmel, hogy érvénytelen ajánlatot hirdetett ki nyertesnek ajánlatkérõ.<br>
II. számú kérelmezõ jogorvoslati kérelme alaptalan.<br>
Ezen jogorvoslati kérelem vizsgálata során a Döntõbizottság ugyancsak érvényesség szempontjából vizsgálódott. Elsõdlegesen megvizsgálta az ajánlati dokumentáció, és egyben ajánlati felhívás elõírásai szerint az ajánlattevõ által ajánlati biztosíték nyújtásának feltételeire vonatkozó nyilatkozatát.<br>
A Döntõbizottság álláspontja szerint az ajánlati biztosítékként nyújtott bankgarancia lényege az, hogy a bank kötelezettséget vállaljon arra, hogy meghatározott feltételek, így különösen bizonyos esemény beállta vagy elmaradása esetében is határidõn belül a kedvezményezettnek a megállapított összeghatárig fizetést fog teljesíteni. Jelen esetben tehát a bankgarancia-nyilatkozatnak az ajánlatkérõ által megjelölt banktól kell származnia azzal, hogy a bank határozott összeg erejéig, azaz jelen esetben 5 000 000 Ft összegig kell hogy fizetési kötelezettséget vállaljon az ajánlattevõ ajánlata érvényességének lejártáig.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése értelmében az ajánlatkérõ az eljárásban való részvételt ajánlati biztosíték adásához kötheti, amit az ajánlattevõnek az ajánlata benyújtásával egyidejûleg, vagy az ajánlatkérõ által az ajánlati felhívásban meghatározott idõpontig az ott megjelölt módon és mértékben kell az ajánlatkérõ rendelkezésére bocsátania.<br>
Az ajánlattevõnek pedig igazolnia kell, hogy a biztosítékot az ajánlatkérõ rendelkezésére bocsátotta.<br>
Azaz ebbõl az következik, hogy valamilyen oknál fogva az ajánlattevõ, akinek biztosítékot nyújt a bank, az ajánlati kötöttség határideje elõtt visszavonná az ajánlatát, akkor a bank fizetési kötelezettsége az ajánlatkérõ felé beáll.<br>
A II. sz. kérelmezõ ajánlatához csatolt, Budapest Bank által 1999. október 6-án kibocsátott bankgarancia-nyilatkozatából az állapítható meg, hogy nem az ajánlati felhívásban meghatározott idõtartamra vonatkozik az ajánlati biztosíték adása. Kérelmezõ bankgaranciára vonatkozó nyilatkozata meghatározott idõpontokat jelöl meg, és a bank nem nyilatkozik arra vonatkozóan, hogy az ajánlat visszavonása esetén is helytáll-e.<br>
Nem egyértelmû a bankgarancia-nyilatkozat azon tartalma, mikor a bank kijelenti, hogy 1999. október 8-án lép hatályba a garancianyilatkozata, és akkor veszti hatályát, amikor az ajánlattevõ a bankgarancia-nyilatkozat eredeti példányát visszajuttatja a bankhoz, azzal a megjegyzéssel, hogy e nélkül is hatályát veszíti 1999. december 13-án, és azt követõen a bankhoz érkezett írásbeli felszólításukra a fizetést nem teljesítik.<br>
Fentiek alapján tehát egyértelmûen nem állapítható meg, hogy a bank fizetési kötelezettsége beáll-e az ajánlattevõ ajánlati kötöttségének ideje alatt az ajánlat visszavonása esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre. Jogszerû volt ajánlatkérõ döntése, mikor ezen törvényhelyre figyelemmel II. sz. kérelmezõ ajánlatát érvénytelennek tekintette.<br>
Ajánlatkérõ az ajánlati dokumentációban elõírta, hogy a pályázott termékhez felhasznált alapanyagról akkreditált laboratóriumi minõségtanúsító intézmény által kiállított vizsgálati jegyzõkönyv – az Országos Munkabiztonsági és Munkaügyi Fõfelügyelõség által kiadott egyéni védõeszköz-minõsítõ tanúsítvány, melyet védõruha és védõkesztyû tekintetében tûzvédelmi megfelelõségi tanúsítvány – csatolása szükséges. Megállapítható volt a II. sz. kérelmezõ ajánlata alapján, hogy a tûzoltó-bevetésivédõruha, valamint a gáztömör vegyvédelmi védõruhára vonatkozóan ajánlatának 50. oldala tartalmaz az Országos Munkabiztonsági és Munkaügyi Fõfelügyelõség által kiállított 6/774/1999. sz. egyéni védõeszköz-minõsítõ bizonyítványt. Tûzoltó-védõkesztyû vonatkozásában ilyen bizonyítvány nem volt fellelhetõ az ajánlatban.<br>
Helyes volt ajánlatkérõ azon döntése, mely szerint az ajánlati biztosíték nem megfelelõ nyújtása valamennyi részajánlat érvénytelenségét vonja maga után. Az ajánlati biztosíték nem megfelelõ nyújtása valamennyi részajánlat érvénytelenségét eredményezte.<br>
Ezért II. számú kérelmezõ jogorvoslati kérelmét a Döntõbizottság elutasította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján.<br>
A II. sz. kérelmezõ kérelme alapján jogsértés megállapításra nem került, ezért a felmerült költségek viselésérõl a Döntõbizottság a rendelkezõ részben foglaltak szerint határozott.<br>
A Döntõbizottság a rendelkezésre álló adatok alapján ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában szabályozott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 31.<br>
<br>
Dr. Deli Betty s. k.	Ruthher Oszkár s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>