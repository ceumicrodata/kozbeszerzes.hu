<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Nemzeti Kataszteri Program Kht. részvételi felhívása elõminõsítési eljárás megindítására (1145)
</b></h2><FONT size=3><i><u></i></u><br>
l. Az ajánlatkérõ neve, címe, távirati címe, telefon-, telex- és telefaxszáma:<br>
Nemzeti Kataszteri Program Kht.<br>
1131 Budapest, Rokolya u. 1–13.<br>
Telefon: 340-0304<br>
Fax: 329-7616<br>
<br>
<br>
2. a) A választott eljárás: nyílt elõminõsítéses eljárás.<br>
b) Az eljárás alkalmazása feltételének indoklása: ajánlatkérõ annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas, belföldi székhelyû ajánlattevõk vegyenek részt, elõminõsítéses eljárást folytat le.<br>
c) A szerzõdés meghatározása, amire ajánlatot kérnek: vállalkozási szerzõdés.<br>
<br>
<br>
3. a) A beszerzés tárgya és mennyisége: Kincsesbánya község digitális állami földmérési alaptérképének elkészítése az MSz 7772-1 szabvány és a DAT-szabályzatok, valamint az ajánlati dokumentáció elõírásainak a betartásával, fekvésenként a következõk szerint:<br>
Belterület: új felmérés 101 ha területen.<br>
Külterület: új felmérés 975 ha területen, melybõl 119 ha meglévõ digitális állomány bedolgozása helyszíneléssel és helyszíni kiegészítõ méréssel. A külterületbõl 622 ha erdõ és 117 ha ipartelep (üvegbánya) területén csak annak határvonalát kell felmérni.<br>
Különleges külterület: új felmérés 11 ha területen.<br>
b) A teljesítés helye: az ajánlatkérõ 1. pont szerinti telephelye.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: részajánlat nem tehetõ.<br>
d) A részajánlat tételének szempontja: –<br>
<br>
<br>
4. A teljesítés határideje, vagy a szerzõdés idõtartama: a földhivatali állami átvételi zárójegyzõkönyv kiadásával igazolt végteljesítés határideje: 2001. június 30.<br>
<br>
<br>
5. A nyertes közös ajánlattevõktõl gazdasági társaság megkövetelése: a nyertes közös ajánlattevõknek gazdasági társaságot kell létrehozniuk.<br>
<br>
<br>
6. a) A részvételi jelentkezés határideje: a közzétételt követõ elsõ naptól számított 27. nap 14.00 óra. Ha ez a nap nem munkanap, akkor az ezt követõ elsõ munkanap 14.00 óra.<br>
b) A részvételi jelentkezés benyújtásának címe: az ajánlatkérõ 1. pont szerinti telephelye.<br>
c) Az ajánlattétel nyelve: magyar.<br>
<br>
<br>
7. A részvételi jelentkezéssel kapcsolatos eredményhirdetés helye és idõpontja: Budapest XIII., Rokolya u. 1–13. III. em. Idõpontja: a részvételi jelentkezési határidõtõl számított 30. nap 14.00 óra. Ha ez a nap nem munkanap, akkor az ezt követõ elsõ munkanap 14.00 óra.<br>
<br>
<br>
8. Az ajánlati biztosíték nyújtásának feltételei: az ajánlatkérõ biztosítékot nem kér.<br>
<br>
<br>
9. A részvételre jelentkezõk pénzügyi, gazdasági és mûszaki alkalmassága igazolására kért adatok és tények:<br>
<br>
9.1. Pénzügyi és gazdasági alkalmasság igazolása:<br>
– 30 napnál nem régebbi cégkivonat.<br>
– Elõzõ három évre vonatkozó beszámoló és mellékletei.<br>
– A számlavezetõ pénzintézettõl származó, 30 napnál nem régebbi nyilatkozat a fizetõképességrõl és arról, mióta vezeti a részvételre jelentkezõ számláját, volt-e az elmúlt évben sorban álló tétele, és annak idõtartama.<br>
– A részvételre jelentkezõ nyilatkozata arról, hogy az elmúlt három évben évente mekkora volt a forgalma (árbevétele), és ebbõl évente mekkora hányadot képviselt az eljárás tárgyával rokon teljesítése, valamint hogy valamennyi számlavezetõ pénzintézetétõl csatolt igazolást, illetõleg nyilatkozott, hogy további pénzintézetnél nem rendelkezik számlával.<br>
– A részvételre jelentkezõ elõzõ három évben teljesített – újonnan piacra lépõ vállalkozás esetét leszámítva –, az eljárás tárgyával rokon teljesítéseinek a bemutatása.<br>
<br>
9.2. A mûszaki alkalmasság igazolása: a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c) és g) pontokban foglaltak szerint.<br>
<br>
<br>
10. a) A részvételre jelentkezõk alkalmassága elbírálásának szempontjai: <br>
– nincs hat hónapot meghaladó sorban álló tétel,<br>
– amennyiben az utolsó három évben az árbevétele évente meghaladja a 30 millió forintot,<br>
– amennyiben az árbevételen belül a jelen teljesítéssel rokon teljesítések volumene évente eléri a 25 millió forintot,<br>
– amennyiben a teljesítésbe be tud vonni minimálisan 3 fõ szakirányú felsõfokú és 4 fõ szakirányú középfokú képzettséggel rendelkezõ személyt, akik közül legalább két fõnek rendelkeznie kell ingatlanrendezõi földmérõi képesítéssel.<br>
b) A részvételi jelentkezõnek a szerzõdés teljesítésére alkalmatlanná minõsítésének szempontjai:<br>
– hat hónapot meghaladó sorban álló tétel van,<br>
– amennyiben az utolsó három évben az árbevétele évente, mindhárom évben nem éri el a 30 millió forintot, ezen belül a rokon teljesítések értéke szintén mindhárom évben a 25 millió forintot,<br>
– amennyiben nem tud bevonni megadott létszámú és végzettségû szakembert.<br>
c) Az ajánlatok elbírálásának szempontja: az ajánlatkérõ a pénzügyileg, gazdaságilag, mûszakilag alkalmasnak minõsített ajánlattevõk ajánlatait az összességében legelõnyösebb ajánlat szempontja alapján bírálja el.<br>
d) A 34. § (3) bekezdésében foglaltak: az értékelési szempontok és azok fontossági sorrendje:<br>
– A mûszaki terv színvonala. Adható pontszám 1–100, a részszempont súlyszáma 0,4.<br>
– Vállalási ár. Adható pontszám 1–100, a részszempont súlyszáma 0,3.<br>
– A minõség-ellenõrzés és adatbiztonság megtervezése. Adható pontszám 1–100, a részszempont súlyszáma 0,2.<br>
– Az elkészült térkép megbízhatóságát és az ingatlan-nyilvántartásban történõ felhasználását elõsegítõ, az ajánlati árba beszámított többletfelajánlások értékelése. Adható pontszám 1–100, a részszempont súlyszáma 0,1.<br>
<br>
<br>
11. Annak meghatározása, hogy lehet-e többváltozatú ajánlatot tenni: többváltozatú ajánlat nem tehetõ.<br>
<br>
<br>
12. Egyéb információk:<br>
– Az elõminõsítési eljárásra történõ jelentkezést az ajánlatkérõ által összeállított jelentkezési segédletben meghatározottak szerint kell elkészíteni. A jelentkezési segédlet a közzététel napjától a részvételi jelentkezés határidejének lejártáig térítésmentesen vehetõ át az ajánlatkérõ titkárságán (Budapest XIII., Rokolya u. 1–13. III. em.), naponta 9.00– 14.00 óráig.<br>
– A mûszaki alkalmasság minõsítése a jelentkezési segédletben megtalálható mûszaki alkalmasság felmérésére szolgáló adatlap kitöltésével történik.<br>
– A jelentkezéseket cégszerûen aláírva, egy eredeti és két másolati példányban, példányonként megbonthatatlan kötésben, és valamennyi példányt egy sértetlen zárt borítékban, dobozban vagy csomagban kell benyújtani. (A megbonthatatlan kötés célja, hogy a bontás után a részvételi jelentkezésbõl sem kivenni, se abba további lapokat befûzni ne lehessen. A sértetlen, zárt borítékban történõ leadás célja annak biztosítása, hogy a bontás elõtt a részvételi jelentkezés tartalmába betekinteni ne lehessen. A modern könyvkötési eljárások – pl. spirálozás, hõkötés stb. – önmagukban nem minõsülnek megbonthatatlan kötésnek. A jelentkezéseket ezen túlmenõen zsinórral át kell kötni, a zsinór végét le kell ragasztani és a ragasztást le kell pecsételni. Az egyes példányokon jól látható helyen kell feltüntetni, hogy melyik az eredeti és melyik a másolati példány.) A borítékon a következõ szöveg szerepeljen: "Kincsesbánya elõminõsítés 2000".<br>
– Az ajánlatkérõ elõírja a 10%-ot meghaladó mértékû alvállalkozók megnevezését, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdések szerinti nyilatkozataik meglétét és hatósági igazolásaik csatolását az ajánlattevõ, illetve ezen személyek részérõl.<br>
– A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdése alapján az ajánlatkérõ kijelenti, hogy nem állnak rendelkezésre teljeskörûen és minden részletre kiterjedõen a mûszaki szabályzatok, illetve nemzeti szabványok, ezért a dokumentációban kerülnek részletesen meghatározásra a mûszaki követelmények. <br>
– Az ajánlatkérõ elõírja, hogy a jelentkezõk mutassák be önmagukat (cégbemutatás) néhány oldal terjedelemben, alapvetõen a közbeszerzés tárgyával összefüggõ információk tekintetében.<br>
– Az ajánlatkérõ elõírja, hogy nem lehet résztvevõ vagy alvállalkozó, aki:<br>
– üzletvitele körében öt évnél nem régebben meghozott jogerõs bírósági ítéletben – a számviteli renddel vagy a bizonylatadási kötelezettséggel kapcsolatban, illetve jogerõs és végrehajtható versenyfelügyeleti határozatban vagy a versenyfelügyeleti határozat bírósági felülvizsgálata esetén a bíróság jogerõs és végrehajtható ítéletében a Tpt. 11. § (2) bekezdésének e) pontjával kapcsolatban – megállapított jogszabálysértést követett el,<br>
– korábbi – öt évnél nem régebben lezárult – közbeszerzési eljárás alapján vállalt szerzõdéses kötelezettségének megszegését jogerõs államigazgatási, illetve bírósági határozat megállapította.<br>
<br>
<br>
14. Hivatkozás az elõzetes összesített tájékoztatásra: –<br>
<br>
<br>
15. A hirdetmény feladásának napja: 2000. február 24.<br>
A hirdetmény kézhezvételének napja: 2000. február 24.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>