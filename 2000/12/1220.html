<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1220)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.295/9/1999<br>
<br>
Tárgy: Uni-Fortius Kft. jogorvoslati kérelme a Nemzeti Kulturális Örökség Minisztériuma közbeszerzés eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Uni-Fortius Hungary Kereskedelmi és Szolgáltató Kft. (2030 Érd, Estike u. 2., továbbiakban: kérelmezõ) jogorvoslati kérelmét, melyet a Nemzeti Kulturális Örökség Minisztériuma (1055 Budapest, Szalay u. 10–14., továbbiakban: ajánlatkérõ) "új székházának VII., Wesselényi u. 20–22. rendszeres takarítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. szeptember 15-i számában nyílt eljárás keretében, határozatlan idõre szóló vállalkozási szerzõdés formájában kért ajánlatot székházának (Budapest VII., Wesselényi u. 20–22.), összesen kb. 10 000 m2-nyi felületének takarítására. Ajánlatkérõ a részajánlattétel és a többváltozatú ajánlattétel lehetõségét kizárta.<br>
Az ajánlattevõk pénzügyi, gazdasági és mûszaki alkalmassága igazolására kért adatokat az ajánlati felhívás 11. pontjában írta elõ ajánlatkérõ a következõképpen:<br>
Pénzügyi és gazdasági alkalmasság:<br>
a) Pénzintézettõl származó nyilatkozat a 44. § (1) bekezdése alapján:<br>
– mióta vezeti az ajánlattevõ bankszámláját,<br>
– fizetési kötelezettségeinek pontosan eleget tesz-e,<br>
– van-e hiteltartozása.<br>
b) Cégadatok, cégkivonatok, az utolsó három év gazdasági helyzetét dokumentáló mérlegmásolatok.<br>
c) A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerinti igazolások és nyilatkozatok.<br>
Mûszaki alkalmasság a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>a)–c) pontjaiban foglaltak szerint a következõ módon:<br>
– az elõzõ három év legjelentõsebb, hasonló jellegû szolgáltatásainak ismertetése (referencialista),<br>
– az ajánlattevõ mûszaki-technikai felszereltsége,<br>
– a teljesítésbe bevonni kívánt szakemberek megnevezése (rövid szakmai életrajz).<br>
Ajánlatkérõ az ajánlattevõ alkalmatlanná minõsítésének szempontját az elõzõ három évre kiterjedõ referenciák hiányában jelölte meg.<br>
Az ajánlati felhívás 13. pontja tartalmazta az ajánlatok elbírálásának szempontjai. Ajánlatkérõ az összességében legelõnyösebb ajánlatot kívánta kiválasztani, amelynek megítélésére szolgáló szempontok a következõk:<br>
– az ajánlati ár és fizetési feltételek 45% (1–10 pont)<br>
– a szolgáltatás technológiai színvonala 35% (1–10 pont)<br>
– a biztonsági garanciák 5% (1–10 pont)<br>
– a szerzõdés feltételei 5% (1–10 pont)<br>
Ajánlatkérõ dokumentációt is kibocsátott, amelyben meghatározta az úgynevezett ajánlattételi szempontokat (felmondási idõ, elõlegfizetés, számlázás, munkálatok végzése). A dokumentáció l. számú mellékletében közölte a napi takarítási és nagytakarítási igényeit. A 2. számú mellékletben táblázatos formában közölte a takarítandó felületek mennyiségét és fajtáját. Ugyancsak a dokumentációban közölte, hogy 1999. szeptember 29-én helyszíni konzultációt biztosít, igény szerint pedig október 6-án pótkonzultációs lehetõséget is biztosít.<br>
Ajánlatkérõ mindkét konzultációt a megjelölt idõpontban megtartotta. Az ajánlatok elbírálására vonatkozó kérdés, információ a konzultáción nem merült fel.<br>
Az 1999. október 26-i ajánlattételi határidõig a következõ ajánlattevõk nyújtottak be ajánlatot: Granite Kft., Gustovia Kft., Kerip-Szolg Bt., Defend Security Kft., TOM Controll 2001 Rt., Babar Bt., Gastszolg Kft., Sabina 2000 Bt., Profi Komfort Kft., Top-Net Kft., B+N Referencia Kft., P. Dussmann Kft., Zöld Út Plusz Kft., Tamax Kft., Villám Takarító Kft. és kérelmezõ. Ajánlatkérõ a bontást követõen az ajánlatokat megvizsgálta, elbírálta, és az ajánlatok értékelését követõen, az 1999. november 10-i eredményhirdetés alkalmával a következõ eredményt hirdette ki: nyertes: Profi-Komfort Kft., nyertest követõ legkedvezõbb ajánlatot tevõ a Top-Net Kft. Érvénytelen ajánlatot tevõ, kizárt, illetve alkalmatlan ajánlattevõ nem volt. Ajánlatkérõ az eredményhirdetést követõen kiadott összegzés 1. számú mellékletében közölte az ajánlatok értékelõtáblázatát az elért pontszámokkal, a 2. számú mellékletben közölte az értékelõtáblázatban szereplõ pontszámok indoklását, valamint ugyancsak közölte szöveges értékelés formájában az elsõ és a második helyezett kiválasztásának indokait.<br>
Az értékelõtáblázat az ajánlati felhívásban megadott elbírálási szempontokat további részszempontokra bontotta, és azokhoz a megadott értékhatáron belül részpontokat rendelt.<br>
A kérelmezõ 1999. november 17-én jogorvoslati kérelemmel fordult a Döntõbizottsághoz, amelyben kérte jogsértés megállapítását, ideiglenes intézkedésként a szerzõdés megkötésének megtiltását, az eljárást lezáró döntés megsemmisítését, jogsértõ kötelezését az eljárási díj viselésére. Indokolásul elõadta, hogy a jogsértõ cselekmény 1999. november 15-én az ajánlatkérõ által hozzá eljuttatott összegzésbõl jutott a tudomására. Sérelmezte, hogy ajánlatkérõ a közölt bírálati részszempontokat további "al-részszempontokra" bontotta, ezek alapján a bírálat során olyan adatokat is értékelt ajánlatkérõ, amelyeket sem az ajánlati felhívásban, sem a dokumentációban nem kért (pl. higiéniás bizonylatoltság, környezetbarát jellemzõk, szakmai-személyi háttér, jegyzett tõke stb.). Elõadta továbbá, hogy ajánlatkérõ pontozása sem következetes, mert nem érti, hogy nyertes ajánlattevõ 14,5 M Ft-os ajánlati ára hogyan kaphatta ugyanazt a 7 pontot, mint az õ 9%-kal alacsonyabb ára és 45 napos fizetési határideje.<br>
Ajánlatkérõ észrevételében elõadta, hogy bírálata során a felhívás és a dokumentációban közöltek szerint járt el, ettõl semmilyen módon nem tért el. Az értékelési pontszámok indoklására felhasználta az 1999 szeptember 1-jei értékelési metodikát, amely az elbírálás szempontjaival összhangban volt, ez nem volt publikus, segédletként szolgált, nem gátolta az egyenlõ esély elvét. Továbbiakban részletesen indokolta a bírálati szempontok tartalmát.<br>
Egyéb érdekeltként a Gustodia Kft. megismételte kérelmezõ jogorvoslati kérelmének elemeit, továbbá kiegészítette azzal, hogy az õ legalacsonyabb árajánlata nem kapta meg a legmagasabb pontszámot az elsõ bírálati szemponton belül. A Babar Bt. és a Villám Kft. egyetértett a jogorvoslati kérelemben foglaltakkal.<br>
A Döntõbizottság a rendelkezésre álló iratok alapján a jogorvoslati kérelemre és ajánlatkérõ érdemi észrevételére tekintettel megállapította, hogy a jogorvoslati kérelem nem megalapozott.<br>
A Döntõbizottságnak elsõdlegesen azt kellett megvizsgálnia, hogy ajánlatkérõ az általa ajánlati felhívásban közölt bírálati részszempontok szerint, illetve azok tartalmi körén belül hasonlította-e össze az ajánlatokat. Az ajánlatkérõ által hivatkozott 1999. szeptember 1-jei bírálati metodikát tartalmazó jegyzõkönyv tartalmazza a késõbbi bírálati munka során is felhasznált részszempontokon belüli részletesebb szempontokat. E részletesebb szempontok tartalmilag teljesen illeszkednek az ajánlati felhívásban közölt részszempontokhoz. Ajánlatkérõ a megadott elbírálási szempontokat tartalommal töltötte meg, meghatározta, hogy azon belül konkrétan mit értékel az elbírálás során. Ezek az "alszempontok" azonban szervesen illeszkedtek az elbírálási szemponthoz, új tartalmi elemet nem tartalmaztak. Így pl. a 2. elbírálási szempont a szolgáltatás technológiai színvonala volt, ezen belül értékelte ajánlatkérõ az alkalmazott technológiát, technológiai háttért, technológiai minõséget, szakmai személyi háttér bemutatását, csak a takarításra irányuló referenciákat. A pontozást is ezen belül 1–10-ig alkalmazta az ajánlatkérõ.<br>
A többi elbírálási szempontnál is hasonlóképpen járt el ajánlatkérõ. Megállapítható, hogy ajánlatkérõ a bírálati munka során a közölt részszempontokon túl nem vont be más szempontokat az ajánlatok összehasonlításának folyamatába, tehát nem járt el jogsértõ módon.<br>
A Döntõbizottságnak másodlagosan azt kellett megvizsgálnia, hogy a kérelmezõ ajánlata összességében jobb volt-e, mint 1., illetve 2. helyezetté. Kérelmezõ árajánlatára 7 pontot kapott, ami súlyozva 315 pontot jelentett az elsõ bírálati szemponton belül. Ajánlatkérõ által kidolgozott és – most csak kizárólag az elsõ (bírálati) szempont vonatkozásában – vizsgált bírálati metodikája szerint azonban kérelmezõnek a 13,3 M Ft-os árajánlatára 6, illetve (súlyozottan) 270 pontot kellett volna kapnia. Ugyanígy az elsõ helyezett esetében (árajánlata: 14,5 M Ft) 7 helyett 5, és így súlyozottan csak 225, míg a második helyezettnél (árajánlata: 14,6 M Ft) ugyancsak 7 helyett 5, illetve 225 pontot kellett volna kapnia.<br>
A fontossági sorrendben 2. bírálati szempont vonatkozásában ajánlatkérõ az ajánlati felhívásban közöltek szerint bírált. A kérelmezõ és az elsõ, valamint második helyezett közötti szolgáltatás technológiai színvonalra kapott pontszám reális, mert kérelmezõ ajánlatában kissé sommásan, hat oldalon ismerteti technológiáját (vegyszerek bemutatását is beleértve). A nyertes 11, a második helyezett 9 oldalon keresztül, részletesen, ábrás, fényképes módon, meggyõzõbben ismerteti technológiáját A nyertes minden egyes takarítási mûveletre lebontott részletes ütemtervi technológiát ismertet. A kapott pontszámok különbsége (kérelmezõ, elsõ és második helyezett között) indokoltak.<br>
A harmadik és negyedik bírálati szempont vonatkozásában szintén helyesen pontozott ajánlatkérõ, azonban ezek együttes súlya (5-5%), már nem tudta volna érdemben befolyásolni a döntést abban az esetben sem, ha kérelmezõ ajánlata ezen elbírálási szempontok szerint jobb lett volna.<br>
Összességében megállapítható, hogy ajánlatkérõ döntése akkor is helyes és jogszerû volt, ha az elsõ bírálati szempont vizsgálata során pontatlanul számolt. A korrigált pontszámok alapján is nyertes érte el a legmagasabb pontszámot, azaz õ adta az összességében legelõnyösebb ajánlatot. A második helyezett vonatkozásában is ugyanez a helyzet, azaz a Top Net Kft. adta a második összességében legjobb ajánlatot.<br>
A Döntõbizottság eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint megalapozatlant elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 3.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>