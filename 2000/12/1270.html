<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1270)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.347/9/1999<br>
<br>
Tárgy: Dräger Hungária Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Rokolya Gábor ügyvéd (1137 Budapest, Katona J. u. 3.) által képviselt Dräger Hungary Kft. (1108 Budapest, Gyömrõi út 140., továbbiakban: kérelmezõ) a Honvédelmi Minisztérium Beszerzési Hivatala (1475 Budapest, Pf. 163, továbbiakban: ajánlatkérõ) " 4 db altatógép" tárgyú közbeszerzési eljárása ellen benyújtott jogorvoslati eljárásában megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára és az 53. § (1) bekezdés a) pontjára tekintettel az 59. § (1) bekezdését, ezért 2 000 000 Ft, azaz kettõmillió forint bírság megfizetésére kötelezi.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. október 6-i számában tette közzé nyílt eljárás megindítására ajánlati felhívását 4 db altatógépre. A felhívás 6. c) pontja szerint az ajánlattétel nyelve a magyar.<br>
A 11. a) pont szerint az ajánlattevõk pénzügyi, gazdasági és mûszaki alkalmasság igazolására kért adatok és tények:<br>
– Az ajánlattevõnek alkalmasságát a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) és c) pontja, valamint a 44. § (2) bekezdés a), d) és g) pontok elõírásainak megfelelõen kell igazolnia.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében meghatározott nyilatkozatokat és igazolásokat az ajánlattevõnek és az általa a közbeszerzés értékének 10%-át meghaladó mértékben igénybe venni kívánt alvállalkozóknak csatolniuk kell.<br>
– Az elkülönített állami pénzalapokról szóló igazolásokat a K. É. 1999. 35. számában foglaltak szerint kell csatolni az ajánlathoz.<br>
– Az ajánlatnak tartalmaznia kell a 60 napnál nem régebbi cégkivonat eredeti vagy közjegyzõ által hitelesített másolati példányát.<br>
A 11. b) pont tartalmazza, hogy az ajánlatkérõ a szerzõdés teljesítésére alkalmatlanná minõsíti az ajánlattevõt, ha az nem rendelkezik kórházi referenciával.<br>
Ajánlatkérõ az összességében legelõnyösebb ajánlatot kívánta nyertessé minõsíteni a részszempontok 1–10-ig történõ pontozása mellett (zárójelben a súlyszámok):<br>
mûszaki tartalom (0,5)<br>
ajánlati ár (0,3)<br>
jótállási, szavatossági és szervizfeltételek (0,2)<br>
Ajánlatkérõ az egyéb információk között a 16. pontban elõírta, hogy az ajánlattevõ csatolja ajánlatához az általa ajánlott berendezés érvényes ORKI minõsítõ határozatát, MEEI-engedélyt és az érvényes forgalomba hozatali engedélyt, továbbá a berendezésekre vonatkozó egyedi gyártói minõségi bizonylatot.<br>
Ajánlatkérõ dokumentációt is kibocsátott, amely – többek között – az ajánlat elkészítéséhez tartalmazott információkat. Ebben részletesen meghatározta (1. sz. mellékletében) a berendezéssel szemben támasztott alapkövetelményeket, a mûszaki specifikációt.<br>
Az ajánlatok bontási határidejére, 1999. november 16-ára a Dutchmed Kft., a kérelmezõ és az Anamed Kft. nyújtott be ajánlatot.<br>
Ajánlatkérõ 1999. november 19-én írt levelében 1999. november 26-án 10.00 óráig hiánypótlási lehetõséget biztosított.<br>
A kérelmezõ és a Dutchmed Kft. 1999. november 25-én kelt levelében megküldte hiánypótlását.<br>
A szakértõi bizottság szerint az Anamed Kft. nem pótolta az ORKI- és MEEI-engedélyeket az MO1-es monitorra, a MEEI-tanúsítványt a BCI9100 monitorra, így ajánlata érvénytelen. A Bizottság a Dutchmed Kft. ajánlatát javasolta nyertesnek nyilvánítani 9,05 ponttal, a kérelmezõ számításai szerint 8,08 pontot ért el.<br>
Az eredményhirdetésre 1999. december 14-én került sor, az eljárás nyertesévé a Dutchmed Kft.-t hirdették ki Datex Ohmeda gyártmányú AS/3 Anaesthesia System típusú altatógépével, bruttó 48 M Ft-os árral.<br>
Az eljárásról készült összegzés szerint a nyertes a Dutchmed Kft. lett, az Anamed Kft. érvénytelen ajánlatot tett, miután az általa megajánlott monitorra nem volt becsatolva érvényes ORKI- és MEEI-határozat, érvényes MEEI-tanúsítvány.<br>
Ajánlatkérõ a nyertessel a szerzõdést 1999. december 22-én megkötötte.<br>
Kérelmezõ 1999. december 20-án kérelemmel fordult a Döntõbizottsághoz, amelyben kérte az eljárás érvénytelenítését, ajánlatkérõ kötelezését új eljárás indítására, ideiglenes intézkedésként a szerzõdés megkötésének megtiltását. Indokolásul elõadta, hogy ajánlatkérõ nem a legjobb ajánlatot nyilvánította nyertesnek. A saját ajánlatával kapcsolatos ajánlatkérõi minõsítéseket sérelmesnek tartotta, véleménye szerint az ajánlatkérõ nem végezte el a benyújtott ajánlatok részletes analízisét, értékelése megalapozatlan.<br>
Ajánlatkérõ észrevételében elõadta, hogy szerinte megalapozottan, szakvélemény alapján döntött a nyertes kiválasztásában, kérte a megalapozatlan jogorvoslati kérelem elutasítását.<br>
A Döntõbizottság ideiglenes intézkedést eljárása folyamán nem alkalmazott, tekintettel arra, hogy a jogorvoslati kérelem benyújtásakor rendelkezésre álló iratokból nem volt megállapítható annak jogalapja, késõbb pedig a szerzõdés megkötésére már sor került.<br>
A kérelmezõ jogorvoslati kérelme megalapozott.<br>
A Döntõbizottságnak eljárása során abban a kérdésben kellett állást foglalnia, hogy az ajánlatkérõ a szerzõdés teljesítésére alkalmas ajánlattevõk érvényes ajánlatai közül az összességében legelõnyösebbet hirdette-e ki nyertesnek.<br>
A Döntõbizottság megállapította, hogy a nyertes Dutchmed Kft. ajánlata érvénytelen, továbbá a kft.-t egyéb okból is ki kellett volna zárni az eljárásból.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint ugyanis érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
Az ajánlati felhívás szerint az ajánlattétel nyelve a magyar, a késõbbi nyertes azonban az érvényes forgalomba hozatali engedély angol nyelvû példányát csatolta, annak hitelesített magyar fordítását nem.<br>
Az ajánlatkérõnek továbbá ki kell zárnia az eljárásból azt az ajánlattevõt, aki a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban foglalt feltételeknek nem felel meg. [Kbt. 53. § (1) bekezdés a) pontja.]<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék-, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése alapján az ajánlattevõ köteles csatolni a köztartozást nyilvántartó hatóságnak az eljárás eredménye kihirdetésének idõpontját legfeljebb 1 évvel megelõzõen kelt eredeti vagy másolati igazolását arról, hogy az igazolás kiállításának idõpontjában nincs a hatóság által nyilvántartott köztartozása, vagy ha van, milyen idõpontban jár le, és annak megfizetésére kapott-e halasztást.<br>
A nyertes ajánlata nem tartalmazza az iparûzési adókötelezettség mentességérõl szóló igazolást. Az általa becsatolt irat ugyanis igazolásként nem fogadható el, miután azon aláírás nem található.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Tekintettel arra, hogy a nyertes ajánlatkérõt ki kellett volna zárni az eljárásból, illetve egyébként is érvénytelen ajánlatot tett, a kérelmezõ – a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontjára és az 52. § (2) bekezdés d) pontjára tekintettel megszegte az 59. § (1) bekezdését, amikor megengedte, hogy az eljárás további szakaszában részt vegyen, és nyertessé hirdette ki.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel jogszerûen nyilvánította érvénytelenné az Anamed Kft. ajánlatát, mert az az egyik megajánlott monitorra valóban nem rendelkezett érvényes ORKI- és MEEI-engedélyekkel. Mindezek alapján ajánlatkérõnek a szerzõdést az egyedül érvényes ajánlatot tevõ kérelmezõvel kellett volna megkötnie.<br>
Fentiekre figyelemmel, tekintettel arra is, hogy a szerzõdést már megkötötték, a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d), f) pontja alapján a rendelkezõ részben írtak szerint határozott.<br>
A bírság összegének megállapításakor figyelemmel volt a közbeszerzés értékére és a jogsértés súlyára is.<br>
Az eljárási díjról szóló rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontján alapul, a jogorvoslat jogát a 89. § (1) bekezdése biztosítja.<br>
A Döntõbizottság észlelte, hogy ajánlatkérõ nem egyértelmûen fogalmazta meg ajánlati felhívása 16. pontjában a gyártói minõségi bizonylatra vonatkozó igényét. Tekintettel azonban arra, hogy ajánlattevõk az ajánlatkérõi szándéknak megfelelõen csatolták nyilatkozatukat, valamint arra, hogy jelen ügy elbírálása szempontjából az relevanciával nem bírt, a Döntõbizottság jogkövetkezményt nem alkalmazott.<br>
<br>
Budapest, 2000. január 31.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>