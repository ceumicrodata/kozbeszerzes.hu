<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1276)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.344/15/1999<br>
<br>
Tárgy: Sanitaria Kft. jogorvoslati kérelme Szeged Megyei Jogú Város Polgármesteri Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Sanitaria Kft. (1024 Budapest, Rómer F. u. 34., továbbiakban: kérelmezõ) Szeged Megyei Jogú Város Polgármesteri Hivatala (6720 Szeged, Széchenyi tér 11., továbbiakban: ajánlatkérõ, képviseli: Simon és Bûrös Ügyvédi Iroda (1135 Budapest, Tahi út 53–54.) "orvosi berendezések beszerzése" tárgyú közbeszerzési eljárás ellen folyamatban lévõ jogorvoslati eljárásban a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel a Kbt. 59. § (1) bekezdését, ezért a Döntõbizottság az ajánlatkérõt 2 000 000 Ft, azaz kettõmillió forint pénzbírság megfizetésére kötelezi, továbbá a döntésért felelõs személyt, dr. Ványai Éva alpolgármestert 70 000 Ft, azaz hetvenezer forint bírság megfizetésére kötelezi.<br>
Kötelezi a Döntõbizottság az ajánlatkérõt és dr. Ványai Évát, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni.<br>
A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárás során keletkezett iratai, a nyilvános tárgyaláson tett szóbeli nyilatkozatok, egyéb okirati bizonyítékok alapján az alábbi tényállást állapította meg.<br>
Az ajánlatkérõ a K. É. 1999. szeptember 3. napján megjelent 44. számában hirdetmény közzétételével induló tárgyalásos gyorsított eljárást indított. Az eljárás alkalmazásának feltételeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontját jelölte meg, miután a beszerzéssel érintett termékekre vonatkozó nyílt közbeszerzési eljárás eredménytelen volt, és az ajánlati felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg. Gyorsított eljárás alkalmazásának feltételeit azzal indokolta, hogy a korábban lebonyolított közbeszerzési eljárás eredménytelensége miatt és a pénzügyi keret rendelkezésre állásának behatárolt idejére (1992. december 31.) tekintettel az eljárás lebonyolítása rendkívüli sürgõsséggel bír.<br>
A felhívás 3. a) pontjában az alábbiak szerint határozta meg a beszerzés tárgyát és mennyiségét:<br>
3 db fogászati kezelõegység,<br>
1 db lángfotométer,<br>
1 db holterrendszer (amely EKG-t és vérnyomást is együttes mér).<br>
Az ajánlatkérõ lehetõvé tette a kért termékek egy részére is a részajánlattételt oly módon, hogy a részajánlat az ajánlati dokumentációban specifikált termékekre, tételekre külön-külön is tehetõ, az adott tételnél meghatározott mennyiségben.<br>
Az ajánlati felhívás 6. c) pontjában elõírta, hogy a részvételi jelentkezéseket magyar nyelven kell benyújtani.<br>
Meghatározta a 8. pontban a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
Részvételi jelentkezést az alábbi szervezetek nyújtottak be: az Innomed Medical Kft., Sanitaria Kft., Müller Kft., Dent-East Kft., Elmedco Kft., ABPM-ART Kft., 3D Bt. Ezen jelentkezõk közül mindenkit alkalmasnak minõsített ajánlatkérõ az 1999. november 18-i eredményhirdetésen, majd a jelenlévõknek átadta, illetve faxon elküldte az ajánlati felhívást.<br>
1999. szeptember 15. napjában határozta meg az ajánlatok benyújtásának idõpontját, az elsõ tárgyalás idejét és annak lebonyolítási menetét.<br>
Az ajánlatkérõ dokumentációt is készített, melyben – a részvételi felhívásban már megjelölten – lehetõvé tette a részajánlat benyújtását, és az ajánlati dokumentációban, annak III. fejezetében részletesen kifejtett specifikált tételekre külön-külön, az adott termékekre teljes mennyiségben. Továbbá lehetõség volt a többváltozatú ajánlattételre is. A dokumentáció I. fejezete az alapvetõ információkat, a II. fejezete az ajánlattevõk részére adott utasításokat, a III. fejezete a beszerzendõ készülékek specifikációját, a IV. fejezete a szerzõdéstervezet formaszövegét, az V. fejezete iratmintát, a VI. fejezete az ajánlati formanyomtatványokat és az ártáblázatot tartalmazta. Az ajánlati felhívás elõírta a teljesítési határidõt.<br>
Meghatározta, hogy az ajánlati felhívásban, dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el, és megadta a részszempontokat. Részszempontonként az azok súlyát meghatározó szorzószámokat, és az ajánlatok részszempontok szerinti tartalmi elemeinek értékelése során adható pontszám alsó és felsõ határát az alábbiak szerint adta meg:<br>
<br>
1. Megajánlott termék mûszaki paraméterei	35<br>
<br>
2. Az orvosszakmai igényekhez alkalmazkodó optimális kiépítés, a meglévõ gépparkhoz történõ lehetõ legegyszerûbb adaptálási lehetõség	30<br>
<br>
3. Az ajánlatkérõ által fizetendõ ellenszolgáltatás mértéke	20<br>
<br>
4. Az ajánlattevõ által biztosított kereskedelmi és egyéb kondíciók, ideértve a szállítás után nyújtott szolgáltatásokat is (csomagajánlatok, fizetési feltételek, garanciális feltételek stb.)	15 <br>
Egyes részszempontokra adható pontszám: 1–20.<br>
Az ajánlattételi határidõre, 1999. november 29-én valamennyi ajánlattételre felkért ajánlattevõ benyújtotta ajánlatát. Az ajánlatkérõ az ajánlattevõkkel 1999. december 2-án tárgyalt, amikor is az ajánlatok mûszaki tartalmát tisztázták, és kialakították a végsõ ajánlati árakat. A dokumentáció II. fejezet 6. pontja elõírta, hogy az ajánlatot és az ahhoz kapcsolódó összes levelezést és egyéb anyagokat magyar nyelven kell készíteni. A 9.3. pont szerint az árak és a teljesítési feltételek tárgyaláson történõ módosítása hiányában az ajánlatban foglaltakat kell érvényesnek tekinteni.<br>
A 11.1. pont elõírta, hogy a szállítást és az üzembe helyezést a tárgyalás során meghatározott, de legkésõbb 1999. december 15-i határidõig kell teljesíteni.<br>
A 12.1. pont az ajánlati kötöttséget a szerzõdéskötéstõl számított 60 napban írta elõ, amelytõl való eltérés eredménytelenséget von maga után. Az ajánlathoz csatolni kellett az V. fejezet szerinti iratmintákat, valamint a VI. fejezet szerinti forma- és ártáblázatokat.<br>
A mûszaki specifikáció elõírta, hogy a fogászati kezelõegységek esetében a kézidarabok turbinavízhûtéssel és e nélkül mûködtethetõ legyen, a vízegység mûködtetését többfunkciós, szimmetrikus mûködésû lábkapcsoló biztosítsa, a kezelõszék elektrohidraulikus hajtással rendelkezzen, valamint azt, hogy elõny a lábkapcsolóval történõ mûködtethetõség.<br>
1999. december 10-én került sor az eredményhirdetésre, ahol is a 3 db fogászati kezelõegység szállítására a Dent-East Kft.-t, a lángfotométer szállítására az Elmedco Kft.-t, és a holterkészülék szállítására az Innomed Medical Kft.-t és az ABPM-ART Kft.-t hirdették ki nyertesnek.<br>
A szerzõdéseket 1999. december 17-én megkötötték.<br>
A kérelmezõ csak a fogászati kezelõegységre nyújtott be egyváltozatú ajánlatot. Kérelmezõ 1999. december 16-án nyújtott be jogorvoslati kérelmet a Döntõbizottsághoz. Módosított jogorvoslati kérelmében kérte, hogy a Döntõbizottság állapítson meg jogsértést, kötelezze ajánlatkérõt a felmerült költség megfizetésére. Álláspontjuk szerint õ adta az összességében legelõnyösebb ajánlatot a 3 db fogászati kezelõegységre.<br>
Ajánlatkérõ a jogorvoslati kérelem elutasítását kérte alaptalanságra hivatkozva. Elõadta, hogy az elbírálási szempontok szerint hozta meg valamennyi döntését, így ezen részajánlatra vonatkozóan is.<br>
Dent East Kft., mint egyéb érdekelt elõadta, hogy összességében õ adta a legkedvezõbb ajánlatot. A 3D Kereskedelmi és Szolgáltató Bt. kérelmezõhöz hasonlóan úgy ítélte meg, hogy ajánlatkérõ nem a megadott szempontok szerint értékelte az ajánlatukat. Álláspontja szerint a "pontozás nem tükrözi az árajánlatok valós pontértékét".<br>
A kérelmezõ jogorvoslati kérelme alapos.<br>
A Döntõbizottságnak azt kellett megvizsgálnia, hogy a kérelemmel támadott ajánlatok érvényesek-e, illetõleg hogy az azokat benyújtó ajánlattevõk esetében kellett-e a kizárás jogintézményét alkalmazni ajánlatkérõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõk kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az ajánlatkérõ a beérkezett ajánlatok felbontásakor, illetõleg azt követõen megállapítja, hogy mely ajánlatok érvénytelenek, illetõleg, hogy mely ajánlattevõvel szemben kell a kizárás jogintézményét alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek. A Kbt. 52. § (2) bekezdése értelmében érvénytelen az ajánlat, ha d) pont szerint az nem felel meg az ajánlati felhívásban, illetve a dokumentációban meghatározott feltételeknek.<br>
A Döntõbizottság ezen törvényi szabályok figyelembevételével vizsgálta meg az ajánlatokat, annak függvényében, hogy mi volt az ajánlatkérõi kívánalom, melyet köteles az ajánlati felhívásban és dokumentációban megadni, ehhez képest az ajánlattevõk hogyan nyújtották be ajánlataikat.<br>
Az ajánlati dokumentáció 9. oldalának f) pontjában ajánlatkérõ elõírta az ajánlattevõ mûszaki alkalmasságot igazoló okmányok <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), d), e) és g) pontja szerinti tartalommal történõ csatolását. Így elõírta a gyártó minõségtanúsítását – saját és teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált tanúsító általi tanúsításával, továbbá megajánlott termékek forgalmazási jogosultságáról szóló igazolást.<br>
A Döntõbizottság a nyertes ajánlattevõ, Dent-East Kft. ajánlata vizsgálatakor észlelte, hogy az ajánlatkérõ által a felhívásban elõírt magyar nyelvû forgalmazói nyilatkozat nem került csatolásra, azt az ajánlat 15. oldalán angol nyelven csatolta be. A 3D Kereskedelmi és Szolgáltató Bt. ajánlatának 18. oldalán a gyártó minõségtanúsítása ugyancsak angol nyelven, míg ajánlatának 21. oldalán szereplõ idegen nyelvû forgalmazói nyilatkozat került csatolásra.<br>
Kérelmezõ ajánlatának 82., 83. és 84. oldalán minõségtanúsító cégek által kiadott minõsítõ tanúsítványok kerültek becsatolásra német nyelven, ezt azonban ajánlatkérõ nem kérte, így ezeket figyelembe nem kellett venni az érvényesség vizsgálatakor.<br>
Mindezekre tekintettel tehát az ajánlati felhívásnak megfelelõen minden ajánlati részt magyar nyelven kellett becsatolni, így az ajánlathoz csatolt úgynevezett forgalmi nyilatkozatot is, hiszen az az ajánlat része, az ajánlathoz szorosan kapcsolódik.<br>
Ezen ok miatt a nyertes ajánlattevõ ajánlatát, illetõleg a 3D Kereskedelmi és Szolgáltató Bt. ajánlatát is érvénytelenné kellett volna nyilvánítania ajánlatkérõnek, hiszen az nem felelt meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglalt törvényi követelményeknek. Az érvénytelen ajánlat nem alkalmas az érdemi összehasonlításra, hiszen a Kbt. 53. § (2) bekezdése értelmében az eljárás további szakaszában az az ajánlat már nem vehet részt, amelyik érvénytelen. Így tehát ajánlatkérõ nem a Kbt. 59. § (1) bekezdésére figyelemmel az összességében legkedvezõbb ajánlatot tevõt hirdette ki nyertesnek.<br>
Döntõbizottság álláspontja szerint kétséges, hogy valójában szükséges volt-e azokat a szigorú érvényességi követelményeket elõírni, melyeket megkövetelt a felhívásában és a dokumentációjában ajánlatkérõ, de miután a törvényes határidõn belül egyik ajánlattevõ sem sérelmezte ezeket a szigorú feltételeket, így a Döntõbizottságnak vizsgálnia kellett, hogy valamennyi ajánlattevõtõl azonos módon számon kérte-e ajánlatkérõ a felhívásnak és a dokumentációjának elõírásait.<br>
A fentiekre tekintettel a Döntõbizottság nézete szerint a 3 db fogászati kezelõegység vonatkozásában a nyertes ajánlata érvénytelen volt, így ez nem alkalmas az érdemi összehasonlításra, mert annak eljárásjogi akadálya volt.<br>
A Döntõbizottság az elõbbiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a jogsértést megállapította. A Kbt. 88. § (1) bekezdés f) pontja értelmében a Döntõbizottság bírságot szab ki a törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. Erre tekintettel határozott a Döntõbizottság a rendelkezõ részben foglaltak szerint.<br>
A bírság mértékének megállapításakor a Döntõbizottság figyelemmel volt a beszerzés értékére és az elkövetett jogsértés súlyára, szem elõtt tartva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdését.<br>
Az ajánlatkérõ nyilatkozta, hogy a helyi önkormányzati rendelete értelmében az eljárást lezáró döntést a polgármester hozza meg, szakmai elõkészítõ grémium véleményének figyelembevételével. Jelen eljárást lezáró döntést a polgármester akadályoztatása miatt dr. Ványai Éva alpolgármester asszony hozta meg, ezért a bírság vele szemben került kiszabásra.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte a jogsértõt 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 8.<br>
<br>
Dr. Deli Betty s. k.	Hámori András s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>