<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1279)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.369/11/1999<br>
<br>
Tárgy: Generali-Providencia Biztosító Rt. jogorvoslati kérelme a Belügyminisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A Generali-Providencia Biztosító Rt. (1066 Budapest, Teréz krt. 42–44., képviseli: dr. Jánó Mária jogtanácsos, a továbbiakban: kérelmezõ) által a Belügyminisztérium (1051 Budapest, József Attila u. 2–4., a továbbiakban: ajánlatkérõ) "csoportos élet- és balesetbiztosítás" tárgyú közbeszerzési eljárása ellen indított jogorvoslati eljárásban a Döntõbizottság a jogorvoslati kérelmet elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A kérelmezõ jogorvoslati kérelme, ajánlatkérõ közbeszerzési eljárása során keletkezett iratai, nyilvános tárgyaláson tett szóbeli nyilatkozatok, egyéb érdekeltek érdemi nyilatkozatai alapján a Döntõbizottság az alábbi tényállást állapította meg:<br>
Ajánlatkérõ a K. É. 1999. augusztus 31-i számában ajánlati felhívást tett közzé nyílt eljárás megindítására, BM szervei hivatásos állományára, az önkormányzati hivatásos tûzoltókra, a tûzoltó-szakiskola oktatóira és hallgatóira, az önkéntes tûzoltókra; valamint az RTV I. évfolyamos hallgatóira csoportos élet- és balesetbiztosítás beszerzésére vonatkozóan.<br>
A felhívás 3. a) pontja értelmében a beszerzés mennyiségét összesen 60 000 fõre 2000. évre kötendõ csoportos élet- és balesetbiztosítás keretében 2000. évben rendelkezésre álló mindösszesen 125 M Ft-ért nyújtandó biztosítási szolgáltatásban jelölte meg.<br>
Az ajánlati felhívás 13. pontjában meghatározta, hogy az összességében legelõnyösebb ajánlatot kívánja kiválasztani, megadta továbbá az elbírálás szempontjait azok fontossági sorrendjében:<br>
– rendelkezésre álló keretösszeg terhére ajánlott élet- és balesetbiztosítási konstrukciók és szolgáltatások,<br>
– referenciák,<br>
– fizetési kondíciók,<br>
Többváltozatú ajánlattétel lehetõségét biztosította ajánlatkérõ.<br>
Ajánlatkérõ ajánlati dokumentációt bocsátott az ajánlattevõk rendelkezésére, amely – többek között – a szerzõdési feltételeket, az ajánlattétel kötelezõ formai és tartalmi elõírásait, az elbírálás szempontjai szerint adható pontszámokat, valamint 4 db mellékletet tartalmazott. A dokumentációban meghatározta azt is, hogy csak 30 napnál nem régebbi cégkivonat másolata csatolható.<br>
Az ajánlatok bontási határidejére, 1999. november 1-jére az Atlasz Biztosító Rt., az AB-Aegon Biztosító Rt., a Winterthur Biztosító Rt., a Hungária Biztosító Rt., a Generali-Providencia Biztosító Rt. és az OTP Garancia Biztosító Rt. nyújtott be ajánlatot.<br>
Az ajánlatkérõ az elbírálási határidõt egy ízben 30 nappal meghosszabbította, majd az ajánlatokat megvizsgálta, értékelte, és az 1999. december 22-i eredményhirdetésen nyertesként az Atlasz Biztosító Rt. II. és IV. változatú ajánlatát, következõ legkedvezõbb ajánlatot tevõként pedig a Generali-Providencia Biztosító Rt. II. változatú ajánlatát hirdette ki. Az OTP Garancia Biztosító Rt. és az AB-Aegon Biztosító Rt. ajánlatát a 30 napnál régebbi cégkivonat miatt érvénytelennek nyilvánította.<br>
A szerzõdés 1999. december 29-én megkötésre került.<br>
A Generali-Providencia Biztosító Rt. 1999. december 30-án beadott, majd módosított jogorvoslati kérelmében sérelmezte az ajánlatkérõ azon magatartását, hogy az ajánlati felhívásban a mindösszesen 125 M Ft összeget, mint a szolgáltatás díját meghatározta, így ettõl nem térhetett el, és álláspontja szerint azok az ajánlatok, amelyek az ajánlati felhívásban megjelölt 125 M Ft-nál kisebb díjat tartalmaztak, érvénytelenek.<br>
Indokolásul elõadta, hogy az ajánlatkérõ fix összegben – 125 M Ft – határozta meg a díjat, és ettõl eltérni nem lehetett volna.<br>
Kifejtette azt is, hogy véleménye szerint a nyertes ajánlata sérti az 1995. évi XCVI. törvény 74. §-ban foglalt minimáldíj elvét.<br>
Kifogásolta tovább, hogy az ajánlatkérõ nem küldött részére jegyzõkönyvet az eljárás eredményhirdetésérõl.<br>
Az ajánlatkérõ érdemi észrevételében a kérelem elutasítását kérte. Álláspontja szerint a kérelem azon része, amely az ajánlati felhívás tartalmát, illetve szövegezését támadja, elkésett.<br>
A kérelem azon része vonatkozásában, mely szerint a 125 M Ft alatti összegre ajánlatot tevõk ajánlatai érvénytelenek, alaptalanság címén szintén annak elutasítását kérte. Indoklásul elõadta, hogy az ajánlatkérõ felhívásában ezt az összeget jelölte meg keretösszegként, amely maximálisan rendelkezésre áll, mégpedig annak érdekében, hogy minél több ajánlatból választhasson ezen összeg erejéig.<br>
Ezt támasztja alá álláspontja szerint az elbírálási szempont elsõ szempontja, amikor is a rendelkezésre álló keretösszeg figyelembevételével értékelik a szolgáltatás díját.<br>
Mindezek alapján tehát nem tehette volna meg, hogy a kérdéses ajánlatokat érvénytelennek nyilvánítja, hisz sem a felhívás, sem a dokumentáció nem tartalmazott olyan kitételt, hogy csak a 125 M Ft-os díjon lehet ajánlatot tenni.<br>
Így eljárása során jogszabályt nem sértett.<br>
Egyéb érdekeltként az Atlasz Biztosító Rt. nyújtott be érdemi észrevételt, melyben elõadta, hogy ajánlatuk mindenben megfelelt a tartalmi és formai követelményeknek. Az ajánlati felhívásban megjelölt összeg az ellenszolgáltatás felsõ határát jelentette, attól lefelé el lehetett térni.<br>
A kérelmezõ jogorvoslati kérelme, amely az ajánlati felhívás és a dokumentáció tartalmára vonatkozott, elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Az ajánlati felhívás 1999. augusztus 31-én jelent meg a K. É.-ben. Az ajánlatkérõ 1999. november 1-jéig, az ajánlattételi határidõig nem módosította felhívását, tehát a kérelmezõnek ettõl számítva 15 nap állt volna rendelkezésére, hogy kérelmet elõterjesszen. Ezt azonban õ csak 1999. december 30-án tette meg, az eredményhirdetést követõen, a szubjektív jogvesztõ határidõn túl. A 125 M Ft keretösszeg ténye tudomására jutott legkésõbb az ajánlat benyújtásakor, hiszen ekkor már áttanulmányozta az ajánlati felhívást és a dokumentációt, és rendelkezett azzal az információval, hogy az elsõ elbírálási szempont tekintetében a megajánlott szolgáltatási díjak értékelésekor szem elõtt tartja ajánlatkérõ a rendelkezésre álló keretösszeget. Minderre tekintettel tehát a kérelmezõ jogorvoslati kérelmének ezen része, figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére elkésett.<br>
A fenti indokolásra figyelemmel a Döntõbizottság álláspontja szerint az ajánlati felhívás és a dokumentáció egyetlen pontja sem tartalmazott olyan kikötést, mely szerint csak és kizárólag a 125 M Ft-os értékben lehet ajánlatot tenni, az annál alacsonyabb összegben nem.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja azokat az esteket, amikor az ajánlatok érvénytelenek. A Kbt. 52. § (2) bekezdés d) pontja szerint érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek. A vitatott nyertes ajánlattevõ ajánlata azonban a meghatározott keretösszegen belüli ajánlati árat tartalmazta, így errõl az ajánlatról nem lehet azt megállapítani, hogy az eltérne a fentebb hivatkozott ajánlati felhívásban, illetõleg dokumentációban foglaltaktól.<br>
Ebbõl következõen az Atlasz Biztosító Rt. és az AB-Aegon Biztosító Rt. ajánlata nem volt érvénytelen az általuk megajánlott összegek okán.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ az ajánlatok elbírálására vonatkozó döntést nyilvánosan hirdeti ki. Ugyanezen törvényhely (2) bekezdése kimondja, hogy a kihirdetésen jelen nem lévõ ajánlattevõket a döntésrõl haladéktalanul, írásban értesíteni kell. A Kbt. ezen túlmenõen más kötelezettséget nem ró az ajánlatkérõre, így tehát nem köteles a nyilvános eredményhirdetésrõl készült jegyzõkönyvet az ajánlattevõknek megküldeni. Az ajánlattevõknek lehetõségük van az ajánlatkérõi döntés indokát kérni a Kbt. 63. § (2) bekezdése szerint, ezt azonban kérelmezõ nem kérte, így ajánlatkérõ ennek hiányában nem köteles döntésének részletes indokát adni. Fentiekre tekintettel a Döntõbizottság a kérelmezõ jogorvoslati kérelmét mint alaptalant a Kbt. 88. § (1) bekezdés a) pontja alapján elutasította.<br>
Jogsértés megállapításra nem került, így a rendelkezõ részben foglaltak szerint döntött a Döntõbizottság a költség viselésérõl.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>a alapján ideiglenes intézkedést nem alkalmazott, mert annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 31.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>