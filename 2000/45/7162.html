<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7162)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.411/6/2000<br>
<br>
Tárgy: Farkas + Társa Kft. jogorvoslati kérelme a Mecsekérc Környezetvédelmi Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Farkas + Társa Kft. (7635 Pécs, Bagoly dûlõ 19., képviseli dr. Komlódi András ügyvéd, 7621 Pécs, Jókai u. 25., a továbbiakban: kérelmezõ) jogorvoslati kérelmét, amelyet a Mecsekérc Környezetvédelmi Rt. (7633 Pécs, Esztergár L. út 19., a továbbiakban ajánlatkérõ) "1150 méter nyomvonalhosszban két darab iparivíz-vezeték fektetése a hozzá tartozó aknák megépítésével az ajánlati dokumentáció szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 27. számában, 2000. július 5-én jelentette meg nyílt eljárás megindítására szóló ajánlati felhívását.<br>
Az ajánlati felhívásban a beszerzés tárgya és mennyisége a következõképpen volt meghatározva: "1150 méter nyomvonalhosszban két darab iparivíz-vezeték fektetése a hozzá tartozó aknák megépítésével".<br>
Az ajánlati felhívás rész-, illetve többváltozatú ajánlattételt nem engedett meg.<br>
Az ajánlatok elbírálásának szempontja a legalacsonyabb összegû ellenszolgáltatás volt.<br>
Ajánlatkérõ dokumentációt is kibocsátott, amely meghatározta a beszerzés tárgyával és mennyiségével kapcsolatos mûszaki elõírásokat, valamint szakhatósági hozzájárulási engedélyt tartalmazott a vállalkozási szerzõdéstervezet.<br>
Az ajánlatok bontási határidejére, azaz 2000. augusztus 15-ére, a kérelmezõn kívül ajánlatot nyújtott be az Alterra Kft., a Technomont Kft., a Pécsi Vízépítõ Kft., a Kõolajvezeték Építõ Rt., a Platina Bau Kft. és a Délviép Kft.<br>
Ajánlatkérõ az ajánlatokat megvizsgálta, hiánypótlási lehetõséget biztosított 2000. augusztus 22-ig, és a 2000. augusztus 29-i nyilvános eredményhirdetésen az alábbi eredményt hirdette ki.<br>
A közbeszerzési eljárás nyertese az Alterra Kft. 27 725 895 Ft + áfa vállalási árral, a második helyezett a Platina Bau Kft. 27 853 090 Ft + áfa vállalási árral.<br>
Érvénytelen ajánlatot tett kérelmezõ, mivel nem tett eleget a dokumentáció 4. b) pontjában foglaltaknak, és összegszerûen nem nyilatkozott a megkövetelt felelõsségbiztosítás mértékérõl, valamint a Technomont Kft., aki nem tett eleget hiánypótlási kötelezettségének a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában elõírt vámtartozásról szóló igazolás hiánya miatt.<br>
Kérelmezõ 2000. szeptember 1-jén benyújtott jogorvoslati kérelmében jogszabálysértõnek találta ajánlatkérõnek azon eljárását, mely szerint ajánlatát érvénytelennek nyilvánította. Álláspontja szerint az ajánlatában az OTP Garancia Biztosító által kiállított felelõsségbiztosítási szándéknyilatkozat megfelelt az ajánlati dokumentáció feltételeinek tartalmában is, így emiatt nem lehetett volna érvénytelennek nyilvánítani az ajánlatát.<br>
Elõadta továbbá, hogy amennyiben az ajánlatkérõ nem nyilvánítja érvénytelenné az ajánlatát, úgy valószínûleg az eljárás nyertese lett volna, mivel õ adta a legalacsonyabb összegû árajánlatot a közbeszerzési eljárásban.<br>
Kérte a Döntõbizottságtól, hogy az ajánlatkérõ eljárást lezáró döntésének rá vonatkozó részét semmisítse meg, állapítson meg jogsértést, és ideiglenes intézkedésként tiltsa meg a szerzõdés megkötését.<br>
Ajánlatkérõ 2000. szeptember 8-án benyújtott érdemi ellenkérelmében a jogorvoslati kérelem megalapozatlanság miatti elutasítását kérte.<br>
Álláspontja szerint a kérelmezõ ajánlatában a felelõsségbiztosításra vonatkozó nyilatkozat sem formájában, sem tartalmában nem felelt meg az ajánlati dokumentáció kötbérvállalás, felelõsségbiztosítás címû fejezetének b) pontjában elõírtaknak.<br>
Kérelmezõ olyan szándéknyilatkozatot csatolt be, mely az elõírt értékhatárt nem határozza meg, hanem általánosságban visszahivatkozik a pályázati kiírásban foglaltakra. Ezt az értékhatár megjelölése nélküli szándéknyilatkozatot az ajánlatkérõ nem tudta elfogadni, ezért jogosan állapította meg az ajánlat érvénytelenségét.<br>
A jogorvoslati eljárásban az egyéb érdekeltek érdemi észrevételt nem tettek.<br>
Az ajánlatkérõ és a nyertes ajánlattevõ a vállalkozási szerzõdést az ajánlati felhívásban megjelölt idõpontban, azaz 2000. szeptember 7-én megkötötte. A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlati felhívás 3. a) pontja szerint a beszerzés tárgyára és mennyiségére vonatkozóan az ajánlatokat az ajánlati dokumentáció szerint kellett elkészíteni.<br>
Ajánlatkérõ a dokumentáció 4. kötbérvállalás, felelõsségbiztosítás b) pontjában a felelõsségbiztosításra a következõ elõírást adta. "A károk elhárítására vállalkozónak saját nevére és felelõsségére, a teljes kivitelezésre felelõsségbiztosítást kell kötnie, minimum 5 M Ft, azaz ötmillió Ft értékhatárra. Ajánlattevõnek ajánlatához csatolni kell valamely biztosítótársaság szándéknyilatkozatát, hogy a pályázat elnyerése esetén a felelõsségbiztosítást ajánlattevõvel célirányosan a kivitelezési munkákra minimum 5 M Ft értékhatárra megköti."<br>
Kérelmezõ ajánlatában az OTP Garancia Biztosító Rt. által kiállított szándéknyilatkozat az alábbi megfogalmazású tartalommal bírt:<br>
"Alulírott az OTP Garancia Biztosító Rt. Baranya Megyei Igazgatósága nevében kijelentem, hogy a Mecsekérc Rt. – 1150 fm nyomvonalhosszban két darab iparivíz-vezeték fektetése a hozzá tartozó aknák megépítésével – az ajánlati dokumentáció szerint tárgyú munka idejére a Farkas + Társa Kft.-vel, mint kivitelezõvel építés-, szerelésbiztosítást kötök, a pályázati kiírásban és a szabályzatban megjelölt kockázatokra, tartamra és értékhatárig, mely tartalmazza a kivitelezõi felelõsségbiztosítást is. A kötvényt a pályázat elnyerése és az ajánlat kitöltése után adjuk ki. Jelen nyilatkozatot a kivitelezõ kérésére adtuk ki. Pécs, 2000. augusztus 4."<br>
A Döntõbizottság álláspontja szerint kérelmezõ ajánlatában szereplõ szándéknyilatkozat nem felelt meg a dokumentáció 4. b) pontja formai és tartalmi elemeinek, az alábbiak miatt:<br>
Az ajánlatkérõ minimum 5 M Ft összegû értékhatárra szóló felelõsségbiztosítási szándéknyilatkozat becsatolását kérte az ajánlattevõktõl.<br>
A kérelmezõ szándéknyilatkozata annyiban tér el ettõl, hogy a Garancia Biztosító Rt. 5 M Ft értékhatárig vállalt kötelezettséget arra, hogy a kérelmezõvel felelõsségbiztosítást köt. Ez a megfogalmazás azonban a Döntõbizottság álláspontja szerint lehetõséget ad arra, hogy a biztosító esetlegesen 5 M Ft értékhatár alatti szerzõdést kössön a kérelmezõvel, és ez nem biztosítja az ajánlatkérõ által megkövetelt felelõsségbiztosítás garanciáját, így nem felel meg a dokumentáció elõírásainak.<br>
Mindezekre tekintettel megállapítható, hogy az ajánlatkérõ azon döntése, mellyel a kérelmezõ ajánlatát érvénytelenné nyilvánította, nem volt jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a fentiekre figyelemmel a Kbt. 88. § (1) bekezdés a) pontja szerint az alaptalan kérelmet elutasította, a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 2.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	 közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>