<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7134)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.379/11/2000<br>
<br>
Tárgy: Cronus Tömegáru Fuvarozó és Szolgáltató Kft. jogorvoslati kérelme Észak-dunántúli Bányavagyon-hasznosító Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Cronus Tömegáru Fuvarozó és Szolgáltató Kft. (1105 Budapest, Gergely u. 8., képviseli dr. Dunai Sándor ügyvéd, 1118 Budapest, Ostapenko köz 1999/6/D/2. hrsz., a továbbiakban: kérelmezõ) jogorvoslati kérelmét, amelyet az Észak-dunántúli Bányavagyon-hasznosító Rt. (8200 Veszprém, Budapest út 2., képviseli dr. Ocskay Attila ügyvéd, 2800 Tatabánya, Hunyadi tér 6. fszt. 2., a továbbiakban: ajánlatkérõ) "Bajna-hantospusztai nem üzemelõ külfejtési gödör 12, 38 hektár területén mûszaki tájrendezés, majd talajjavítás, fásítás és rézsûvédelmi cserjésítés az ajánlati dokumentáció szerint" tárgyú közbeszerzési eljárása ellen nyújtott be, elutasítja. A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. június 7-i számában jelentette meg ajánlati felhívását nyílt eljárás lefolytatására.<br>
Az ajánlati felhívás 3. a) pontja szerint a beszerzés tárgya és mennyisége a következõ volt:<br>
A nem üzemelõ külfejtési gödör 12, 38 hektár területén mûszaki tájrendezés, majd talajjavítás, fásítás és rézsûvédelmi cserjésítés az ajánlati dokumentáció szerint. Az elvégzendõ fõbb munkanemek az alábbiak voltak:<br>
– betonlapok törése, kezelése, elhelyezése	180 m3,<br>
– humuszkezelés	6 000 m3,<br>
– földmozgatás	520 000 m3,<br>
– felületrendezés	266 000 m2,<br>
– talajjavítás	378 tonna,<br>
– fásítás	200 db,<br>
– cserjésítés	21 000 db,<br>
– köves út rendezése 	1000 m2.<br>
A beszerzés tárgyát és mennyiségét egyébként teljes részletességgel a pályázati dokumentáció tartalmazta.<br>
Rész-, illetve többváltozatú ajánlatot nem lehetett tenni.<br>
Ajánlatkérõ a felhívás 9. pontjában számlázási feltételeit, 11. pontjában az ajánlattevõk szerzõdés teljesítésére való pénzügyi, gazdasági és mûszaki alkalmassága igazolásának módját határozta meg. A 13. pontban az ajánlatok elbírálásáról a következõket írta elõ: "Az ajánlatok elbírálásának szempontja: az ajánlatkérõ az ajánlati felhívásban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el."<br>
Részszempontok (zárójelben a súlyszámmal):<br>
– ajánlati ár	(70), pontszám 1–10-ig,<br>
– jótállás, szavatosság, kötbérvállalás	(20), pontszám 1–10-ig,<br>
– vállalási határidõ, ezen belül a tevékenység mûszaki ütemezése	(10), pontszám 1–10-ig.<br>
A felhívás 16. pontja 3. bekezdése szerint az ajánlatban meg kell jelölni a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, illetõleg az ajánlattevõ által a közbeszerzés értékének 10%-át meghaladó mértékben igénybe venni kívánt alvállalkozókat, illetõleg a teljesítésben a közbeszerzés értékének 10%-át meghaladó mértékben részt vevõ szervezeteket (személyeket).<br>
A felhívás 16. pontjában, egyebekben ajánlatkérõ részletes ajánlati és szerzõdési feltételeket írt elõ. A dokumentációban a mûszaki tervek és leírások, a hatósági engedélyokiratok és vállalkozási szerzõdés volt megtalálható. Ez a vállalkozási szerzõdéstervezet tartalmazta az elvégzendõ munkanemeket, azok pontos mennyiségi adataival, amelyet ajánlattevõknek az elõírt formában soronként kellett beárazniuk, ily módon részletezve árajánlatukat.<br>
Ajánlatkérõ még az eljárás indítása elõtt maga is elkészítette a tervezõi költségbecslést, ezt az ajánlatok bírálatakor kiindulási alapnak tekintette. Az ajánlatok benyújtása elõtt bizottságot jelölt ki, és kidolgozta az ajánlatok pontozására szolgáló metodikát.<br>
2000. július 3-án helyszíni bejárásra is sor került, ahol pontosította mûszaki elõírásait.<br>
A 2000. július 18-i határidõig 11 ajánlattevõ nyújtotta be ajánlatát: kérelmezõ, Alterra Kft., Egri Útépítõ Rt., Gombos és Társa Kft., Lavinamix Kft., Magyar Aszfalt Kft., MÁV MTM Rt., Rumpold Kft., Strabag Rt., Swietelsky Kft., Szeviép Rt.<br>
Ajánlatkérõ bizottsága 2000. július 21-én megvizsgálta az ajánlattevõk alkalmasságát, a kizárási okokat és az ajánlatok érvényességét, és megállapította, hogy valamennyi ajánlat érdemben elbírálható. Ezután július 28-án végezte el a pontozásos értékelést, melynek eredményeképp a Strabag Rt. 833,36 pontot, õt követõen a legtöbbet a kérelmezõ, 796,86 pontot ért el, és javasolták a fentieknek megfelelõ eredményt kihirdetni. A döntéshozó ugyanezen a napon a javaslatot elfogadta.<br>
A nyilvános eredményhirdetésre 2000. augusztus 2-án került sor, ahol a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerint készült összegzés felolvasásra került. Ajánlatkérõ ezt követõen tájékoztatási kötelezettségét teljesítette, majd augusztus 14-én a Strabag Rt.-vel a szerzõdést megkötötte.<br>
Kérelmezõ benyújtott jogorvoslati kérelmében a jogsértés megállapítása mellett bírság szankciójának alkalmazását kérte a Döntõbizottságtól. Álláspontja szerint az ajánlati felhívás szerint az ajánlatban meg kellett jelölni a közbeszerzésnek azt a részét, amellyel összefüggésben harmadik személlyel szerzõdés jöhet létre, illetve a 10%-nál nagyobb mértékben bevonni kívánt alvállalkozókat.<br>
A nyertes Strabag Rt.-re vonatkozóan az összegzés címû iratban közöltek alapján feltételezhetõ, hogy a Strabag Rt. a munkák összértékénél több mint 10%-ra vonatkozóan alvállalkozót alkalmaz, ilyen személyeket azonban nem jelölt meg az ajánlatában. Vagy valótlan adatokat állított, vagy ajánlata nem felel meg a felhívás elõírásainak, tehát érvénytelen.<br>
Ugyancsak sérelmezte, hogy idõközben a bányagödör északi és déli oldala rézsûje a tervdokumentáció elkészítése és a pályázati kiírás idõszakában lényeges mértékben változott, a változás következtében az elvégezhetõ földmunka mennyisége csökkent. Álláspontja szerint ezt a pályázati kiírásnál nem vették figyelembe, ezért ez kihatással lehet az ajánlattevõk által megadott ajánlati árak alakulására.<br>
Ajánlatkérõ érdemi ellenkérelmében a megalapozatlan kérelem elutasítását indítványozta. A felhívásban meghatározott feltételeket figyelembe véve került sor az ajánlatok bírálatára. A Strabag Rt. ajánlatából megállapíthatóan az alvállalkozókkal elvégeztethetõ munkák összértéke a Strabag Rt. ajánlati árának 3,6%-a, tehát jóval 10% alatti. Több ajánlattevõ is 10% alattinak költségelte a vitatott munkák értékét, eszerint kérelmezõ csak feltevésekre alapított kérelme teljes mértékben és tényszerûségét tekintve is megalapozatlan.<br>
Ugyancsak megalapozatlan a kérelem a bányagödör északi és déli oldala rézsûje tekintetében a megváltozott földmunkamennyiségre vonatkozóan. A beszerzés tárgya és mennyisége alapvetõen nem változott, és ez az ajánlati árakra vonatkozóan semmilyen kihatással nem lehetett, a pályázati tervdokumentációban meghatározott költségbecslés pedig megalapozott.<br>
A Strabag Rt. érdemi észrevételében elõadta, hogy az ajánlatukban nyilatkozott arról, hogy a szerzõdéses összeg 10%-át meghaladó mértékben alvállalkozót nem fog foglalkoztatni, és meghatározta pontosan azokat a munkákat, amelyeket alvállalkozóval kíván elvégeztetni. A humuszpótló anyagok terítése, fák telepítése, cserjeültetés és a fényképes összefoglaló megvalósítási dokumentáció munkanemek, ajánlatukban összesen 5 405 794 Ft összegben került betervezésre.<br>
A Döntõbizottság ideiglenes intézkedést a jogorvoslati eljárásban nem alkalmazott, mivel annak törvényi feltételei nem álltak fenn.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem nem megalapozott.<br>
A kérelmezõ jogorvoslati kérelme alapvetõen arra irányult, hogy a nyertes Strabag Rt. vagy hamis adatszolgáltatást tanúsított, vagy pedig ajánlata érvénytelen volt azáltal, hogy nem jelölte meg a 10%-nál nagyobb mértékben igénybe venni kívánt alvállalkozói kört. Külön kérelemként jelent meg az, hogy a pályázati dokumentációhoz viszonyítottan a beszerzés tárgya és mennyisége megváltozása az ajánlati árak alakulására milyen kihatással lehetett, ezért a Döntõbizottság ebben a körben folytatta le a bizonyítási eljárást.<br>
Az ajánlatkérõ a felhívásának 16. pontjában a már fent idézett elõírásokon kívül még az alábbi kikötéseket is tette:<br>
Az ajánlat elsõ oldala az ajánlati kivonat kell hogy legyen, amelyben közölni kell az alábbi adatokat:<br>
– ajánlattevõ neve, székhelye,<br>
– a kért ellenszolgáltatás összege, az ajánlati dokumentációban elõírt bontásban is összesítve,<br>
– vállalási határidõ,<br>
– nyilatkozat az ajánlati felhívásban és az ajánlati dokumentációban lévõ szerzõdéses feltételek elfogadásáról,<br>
– nyilatkozat az ajánlati felhívás 11. a) pontjában kért adatok, tények hiánytalan becsatolásáról a szerzõdés tárgya vonatkozásában,<br>
– a közbeszerzés értékének 10%-át meghaladó értékben alvállalkozót kíván foglalkoztatni, azt jelölje meg.<br>
Érvénytelen az ajánlat, ha az ajánlattevõ ajánlatában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontja alapján nem jelöli meg a beszerzésnek azt a részét, amellyel összefüggésben harmadik személlyel kíván szerzõdést kötni, illetõleg a Kbt. 43. § (2) bekezdés b) pontja alapján nem jelöli meg a közbeszerzés értékének 10%-át meghaladó mértékben igénybe venni kívánt alvállalkozókat, illetõleg a Kbt. 43. § (2) bekezdés c) pontja alapján nem nevezi meg a teljesítésben a beszerzés értékének 10%-át meghaladó mértékben részt vevõ szervezeteket, személyeket.<br>
A nyertes Strabag Rt. ajánlati levelében az alábbi nyilatkozatot teszi a fentiekkel kapcsolatosan:<br>
A szerzõdés tárgya vonatkozásában a szerzõdéses összeg 10%-át meghaladó mértékben alvállalkozót nem kívánunk foglalkoztatni a megvalósítás során, a saját teljesítésen túl csak a következõ munkákat kívánjuk alvállalkozásba adni szakkivitelezõknek: humuszpótló anyagok terítése a növénytelepítésekkel együtt, a megvalósulási és a fényképes összefoglaló dokumentáció készítését. A Strabag Rt. részletes árajánlata és szerzõdéstervezete a megjelölt munkák árát a következõképpen tartalmazza:<br>
– sorszám: 8.<br>
– megnevezés: humuszpótló anyagok terítése (1,8 kg/m2)<br>
– mennyiségi egység: tonna<br>
– mennyiség: 378<br>
– egységár (Ft, áfa nélkül):	3 673<br>
– összeg (Ft, áfa nélkül):	1 388 394<br>
– sorszám: 9.<br>
– megnevezés: fák telepítése<br>
– mennyiségi egység: db<br>
– mennyiség: 200<br>
– egységár (Ft, áfa nélkül):	857<br>
– összeg (Ft, áfa nélkül):	171 400<br>
– sorszám: 10.<br>
– megnevezés: cserjeültetés a dõlt felületekre (10 m2/db)<br>
– mennyiségi egység: db<br>
– mennyiség: 21 000<br>
– egységár (Ft, áfa nélkül):	126<br>
– összeg (Ft, áfa nélkül):	1 200 000<br>
– sorszám: 13.<br>
– megnevezés: fényképes összefoglaló megvalósulási dokumentáció készítése, ellenõrzõ geodéziai mérések<br>
– mennyiségi egység: db<br>
– mennyiség: 12<br>
– egységár (Ft, áfa nélkül):	100 000<br>
– összeg (Ft, áfa nélkül):	1 200 000<br>
Összesen: 9–9. és 10., 13. tételek:	5 405 794<br>
A teljes ajánlati ára a Strabag Rt.-nek 148 606 000 Ft + áfa. A jelzett harmadik személy közremûködésével tervezett teljesítés értékének viszonya az ajánlati árhoz képest 3,6%. Meg kell jegyezni, hogy az alvállalkozókat egyenként vizsgálva kell a 10%-os bevonás mértékére nyilatkozni, tehát a Strabag Rt. esetében az alvállalkozók egyenkénti bevonásának aránya még ennél is kisebb lehet.<br>
Nincs semmiféle ok arra, hogy az ajánlattevõi nyilatkozat valóságtartalmát kétségbe vonja a Döntõbizottság, a szerzõdés teljesítésével kapcsolatos jogvita eldöntésére hatásköre nem is terjed ki.<br>
A Döntõbizottság tehát megállapította, hogy a Strabag Rt. ajánlatában a fent felsorolt munkákra vonatkozóan az ajánlati árhoz viszonyítva 3,6%-ot tesz ki az alvállalkozói igénybevétel, de ha az egyes munkanemeket vesszük figyelembe, akkor még ennél is jóval kevesebb százalékos arányban áll az alvállalkozói igénybevétel a nyertes ajánlattevõnél.<br>
A Döntõbizottság összehasonlításképpen megállapította, hogy a tervezõi költségvetésben a humuszpótló anyagok terítése, a fák telepítése és a cserjék ültetése a dõlt felületekre tételek és a végösszeg aránya 10,4%, tehát éppen csak eléri a kritikus értéket, kérelmezõnél ez az arány 11,5%. Az ajánlatokban szintén elég nagy szórást mutat a kérdéses arány, ezekbõl az adatokból csak annyi következtetést lehet levonni, hogy az ajánlattevõk saját árképzésük alapján különbözõ módon tették meg ajánlatukat, a Kbt. szabályai az árversenyt ilyen vonatkozásban nem korlátozza.<br>
A kérelem kiegészítése tárgyában a Döntõbizottság megállapította, hogy az elkésett.<br>
A kérelem kiegészítésben a kérelmezõ alapvetõen a pályázati dokumentáció és tervezõi költségbecslés elõírásait vitatja a beszerzés tárgya és mennyisége körében.<br>
A 2000. szeptember 5-i elõterjesztés elkésettnek tekinthetõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulatát figyelembe véve, azaz az eljárást, a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve e határidõn belül indítható meg hivatalból az (5)–(6) bekezdés szerint. E határidõ elmulasztása jogvesztéssel jár. A pályázati dokumentáció tervezõi kiírását 1999. augusztus 1-jén a Montán Coop Kft. készítette el. A kérelmezõnek az ajánlattételi idõszakban 2000. július 18-ig már tudomása volt a pályázati dokumentációban foglalt elõírásokról, ugyanis az a megvásárlás útján birtokába került, és ez alapján tett ajánlatot. A dokumentáció tartalmát csak 2000. szeptember 11-én megtartott tárgyaláson kifogásolta, ezért a kérelemkiegészítés elõterjesztési idejére és a dokumentáció megvásárlása idõpontjára figyelemmel 15 napon túli jogvesztõ határidõn belül nem került az benyújtásra.<br>
A Döntõbizottság a fentiekre figyelemmel tehát a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ rész szerint határozott, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontját.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 26.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>