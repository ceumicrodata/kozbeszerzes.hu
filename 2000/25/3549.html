<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3549)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.98/11/l2000<br>
<br>
Tárgy: Laborexpert Kft. jogorvoslati kérelme a Semmelweis Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Patay Géza (1026 Budapest II., Pasaréti út 72.) ügyvéd által képviselt Laborexpert Kft. (1138 Budapest, Váci út 168/F, a továbbiakban: kérelmezõ) a Semmelweis Kórház (3529 Miskolc, Csabai kapu 9–11., a továbbiakban: ajánlatkérõ) "reagens, diagnosztikumok beszerzése" tárgyú közbeszerzési eljárása ellen indított jogorvoslati kérelmének a Döntõbizottság részben helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését, ezért az ajánlatkérõ a K. É. 2000. március 1-jén megjelent 9. számában nyílt eljárásra vonatkozó ajánlati felhívását, valamint az azt követõ valamennyi döntését megsemmisíti.<br>
Egyebekben a kérelmezõ jogorvoslati kérelmét elutasítja.<br>
Kötelezi a Döntõbizottság ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a felek tárgyaláson tett szóbeli nyilatkozatai és az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 2000. március 1-jén megjelent 9. számában nyílt ajánlati felhívásra szóló felhívást tett közzé reagens, diagnosztikumok beszerzése tárgyában.<br>
Az ajánlatkérõ ajánlati dokumentációt is bocsátott az ajánlattevõk rendelkezésére, ahol az ajánlati dokumentáció 4. fejezetében a közbeszerzés tárgyára vonatkozó részletes mûszaki leírást meghatározta, továbbá meghatározta a beszerzés tárgyának pontos megnevezését, azok kiszerelését és mennyiségére vonatkozó ajánlatkérõi kívánalmakat. Ezen fejezetben meghatározott valamennyi termékre külön-külön is engedett rész-ajánlattételt. Ugyanitt az 1511-tõl 1596 tételig terjedõ termékekre vonatkozóan kért ajánlatot azzal, hogy az ajánlati dokumentáció 19. oldalán rögzítette, hogy "a közbeszerzésben beszerzésre kerülõ termékek megnevezése csak a beszerzésre kerülõ tárgy jellegének egyértelmû meghatározása érdekében történt, ahelyett bármilyen alternatíva megajánlható, melynek mûszaki paraméterei azonosak vagy jobbak".<br>
Az ajánlati felhívásának 13. a) pontjában kimondta, hogy az ajánlat elbírálásának szempontja a legalacsonyabb összegû ellenszolgáltatás alapján történik, mely ajánlatkérõi kívánalmat ugyancsak rögzít az ajánlati dokumentáció 5. oldalán.<br>
Az ajánlati dokumentáció 25. oldalán a 9. pontban a következõ tartalmú nyilatkozat megadását kérte leendõ ajánlattevõktõl, mely szerint nyilatkozzanak arról, hogy tudomásul veszik, hogy az összességében legelõnyösebb ajánlatot választja ki ajánlatkérõ, és a döntését nem köteles a Kbt.-ben elõírtaknál részletesebben megindokolni, és nem köteles a legalacsonyabb árat adó ajánlattevõt nyertesként kiválasztani.<br>
Kérelmezõ 2000. március 16-án vásárolta meg az ajánlati dokumentációt, majd 2000. március 31-én nyújtott be a Döntõbizottsághoz jogorvoslati kérelmet.<br>
Kérte, hogy a Döntõbizottság állapítsa meg azt, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését, a Kbt. 34. § (2) bekezdését, valamint a Kbt. 45. § (5) bekezdését, hívja fel a jogsértés okozóját a törvény szabályainak megfelelõ eljárásra, kötelezze az eljárás során felmerült költség megfizetésére, valamint ideiglenes intézkedésként a közbeszerzési eljárás felfüggesztését kérte.<br>
Kérelmezõ indokaként elõadta, hogy ellentmondás van az ajánlati felhívás és a dokumentáció tartalma tekintetében. Nevezetesen, hogy az ajánlatkérõ az ajánlati felhívásban, illetõleg a dokumentációban meghatározott feltételeknek megfelelõ ajánlatokat melyik szempont alapján, a legalacsonyabb összegû ellenszolgáltatás vagy az összességében legelõnyösebb ajánlat szerint kívánja kiválasztani, továbbá álláspontja szerint az ajánlati dokumentáció IV. fejezetében a közbeszerzés tárgyára vonatkozó részletes mûszaki leírás alatt szereplõ termékcsoportok az 1511. ponttól kezdõdõen az 1596. pontig típusmegjelölést tartalmaznak, ami ugyancsak a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésébe ütközõ ajánlatkérõi magatartás. Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint az ajánlatokat a legalacsonyabb összegû ellenszolgáltatás szempontja alapján kívánja elbírálni, minden egyéb ezzel ellentétes leírás technikai hibaként jelenhetett meg, amit korrigálni fog. Elõadta, hogy a kórház évek óta ABBOTT laboratóriumi gépeket üzemeltet, és ezek a gépek kizárólag a dokumentációban felsorolt diagnosztikummal mûködnek. Álláspontja szerint elképzelhetõ, hogy több forgalmazó forgalmaz olyan terméket, amivel az ABBOTT gépek mûködni tudnak, illetõleg idõközben lehet más termék is, ami ugyanezeket az ajánlatkérõi kívánalmakat tudja teljesíteni, melyeket a közbeszerzési eljárás keretében beszerezni kíván, és erre lehetõséget biztosított ajánlatkérõ az ajánlati dokumentáció 19. oldalán a 2. bekezdésben.<br>
Egyéb érdekelt Diagon Kft. szerint nem volt jogszabálysértõ az ajánlatkérõ felhívása, és a felsorolt termékeken kívül más termékek is szállíthatók, amelyek azonos minõségû paramétereket tartalmaznak.<br>
A Döntõbizottság a 2000. április 3-án kelt D.98/3/2000. sz. határozatában ideiglenes intézkedést alkalmazott, és a közbeszerzési eljárás felfüggesztését rendelte el.<br>
A kérelmezõ jogorvoslati kérelme részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt eljárásban az ajánlatkérõ az ajánlati felhívásában meghatározza az ajánlati határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el.<br>
A Döntõbizottság részére rendelkezésre bocsátott iratokból megállapítható, hogy ajánlatkérõ az ajánlati felhívásának 13. a) pontjában az ajánlatok elbírálásának szempontjaként a legalacsonyabb összegû ellenszolgáltatást jelölte meg.<br>
Megállapítható volt azonban az is, hogy ettõl eltérõ rendelkezést tartalmazott az ajánlati dokumentáció korábban említett 25. oldalának 9. pontja.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Amennyiben az ajánlatkérõ ajánlati dokumentációt is bocsát rendelkezésükre az ajánlattevõknek, annak összhangban kell lenni az ajánlati felhívás követelményeivel. Az ajánlati felhívás ellentmondó megállapításai azonban nem biztosították azt, hogy egyenlõ eséllyel megfelelõ ajánlatot tehessenek ajánlattevõk, így ezt ajánlatkérõ megfelelõen az ajánlattevõk részére nem biztosította.<br>
Nem fogadta el a Döntõbizottság azt az ajánlatkérõi védekezést, mely szerint a dokumentáció egyéb elõírásaiból következtetni lehetett volna arra, hogy valóban a legalacsonyabb ár alapján kívánják az ajánlatokat összehasonlítani, hiszen elbírálási szempontokat nem tartalmaz sem az ajánlati felhívás, sem a dokumentáció. A Döntõbizottság álláspontja szerint az ajánlati felhívásban és a dokumentációban meghatározott ajánlatkérõi kívánalmaknak egyértelmûeknek, egymással összhangban állónak kell lenni, márpedig az ajánlatok értékelése vonatkozásában az ajánlatkérõi megállapítások ellentétesek. Nem állapítható meg egyértelmûen, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésében rögzített szempont alapján bírálja el az ajánlatokat. Minderre tekintettel állapította meg a Döntõbizottság, hogy a ajánlatkérõ a rendelkezõ részben foglalt jogsértést elkövette azzal a magatartásával, hogy az ajánlati felhívástól eltérõ megállapítást tett az ajánlatok értékelésére vonatkozóan az ajánlati dokumentációban.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján állapította meg a jogsértést. A Kbt. 88. § c) pontja szerint megsemmisítette az ajánlatkérõ közbeszerzési eljárás folyamán hozott döntéseit, azaz az ajánlati felhívást és az azt követõ valamennyi döntését, mert az ajánlati felhívás és a dokumentáció között olyan lényeges ellentmondás volt fellelhetõ, amelynek orvoslása csak és kizárólag a ajánlati felhívás teljes körû megsemmisítésével történhetett. A jogsértés megállapítására tekintettel a Kbt. 88. § h) pontja alapján kötelezte a jogsértõt az igazgatási szolgáltatási díj megfizetésére.<br>
A kérelmezõ jogorvoslati kérelmének további része alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Kétségtelen tény – amit maga ajánlatkérõ sem vitatott a jogorvoslati eljárásban –, hogy az ABBOTT laboratóriumi gépeket üzemeltet, amelyek kizárólag a dokumentációban felsorolt diagnosztikumokkal mûködnek. Ez azonban nem zárja ki annak lehetõségét, hogy ugyanilyen paraméterekkel rendelkezõ más diagnosztikumokra vonatkozó ajánlatot is befogadhat ajánlatkérõ, hiszen az elõbb hivatkozott törvényhely utolsó fordulatának szem elõtt tartása mellett ajánlatkérõ az ajánlati dokumentáció 19. oldalán meghatározott elõírása értelmében csak a beszerzendõ tárgy jellegének meghatározása érdekében történt a típusmegjelölés, ahelyett bármilyen más termék megajánlásra kerülhet, melynek mûszaki paraméterei azonosak vagy jobbak. Ezért minderre tekintettel a kérelmezõ típusmegjelölésre vonatkozó kérelmét a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant elutasította.<br>
A Döntõbizottság a jogorvoslati eljárás során észlelte, hogy az ajánlatkérõ a dokumentáció szerves részét képezõ szállítási keretszerzõdés tervezetének 3/7. pontjában elõírta, hogy a megrendelõ kötelezettséget vállal arra, hogy a kiválasztott szállítók közül az 1. sz. mellékletben felsorolt termékek szállítását elsõsorban a szállítóktól rendeli meg.<br>
A Döntõbizottság az ajánlatkérõ figyelmét felhívja arra, hogy a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése szerint eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. Ha az ajánlatkérõ lehetõvé tette a közbeszerzés egy részére történõ ajánlattételt, a részek tekintetében nyertesekkel kell szerzõdést kötni. E szerzõdés szükség esetén az ajánlatoknak, illetve a felhívásnak megfelelõen tartalmazhatja az ajánlattevõként szerzõdést kötõk közötti együttmûködés feltételeit is. Ezen jogi szabályozásból egyértelmûen következik az, hogy csak és kizárólag a lefolytatott közbeszerzési eljárás eredményeképpen kiválasztott nyertes ajánlattevõvel köthetõ meg a szerzõdés. Nem elsõsorban, hanem kizárólag ily módon attól a nyertestõl lehet megrendelést eszközölni, aki a közbeszerzési eljárás nyertese, aki természetesen lehet gyártó vagy lehet szállító is.<br>
Észlelte azt is a Döntõbizottság, hogy ajánlatkérõ nyilatkozatával ellentétben nem írta elõ, hogy a nyertesen kívül a következõ legkedvezõbb ajánlatot tevõt is hirdet, így ezen eljárásban csak és kizárólag az eljárás nyerteseivel képzelhetõ el a szerzõdéskötés.<br>
A jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 28.<br>
<br>
Dr. Deli Betty s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>