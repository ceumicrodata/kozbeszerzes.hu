<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3606)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.127/8/2000<br>
<br>
Tárgy: a Porsche-Inter Autó Pest Kft. jogorvoslati kérelme a BM Központi Gazdasági Fõigazgatóság közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Porsche-Inter Autó Pest Kft. (1139 Budapest, Fáy u. 27., továbbiakban: kérelmezõ) jogorvoslati kérelmének – melyet dr. Sebõk Cecília ügyvéd által képviselt BM Központi Gazdasági Fõigazgatósága (1149 Budapest, Mogyoródi út 41–43., továbbiakban: ajánlatkérõ) "új gyári és utángyártott gépjármûalkatrészek beszerzése" tárgyú közbeszerzési eljárása ellen indított –, a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés a) pontjára és 53. § (2) bekezdésére figyelemmel az 52. § (1) bekezdését.<br>
Kötelezi az ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat. Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. február 23-án megjelent 8. számában a rendelkezõ részben megjelölt beszerzés tárgyában. A felhívás 6. b) pontjában közölte, hogy az "ajánlattételi határidõ, mely azonos az ajánlatok felbontásának idõpontjával: az ajánlati felhívás közzétételének napját követõ elsõ naptól számított 41. nap 10.00 óráig", azaz 2000. április 4. 10.00 óráig.<br>
Az ajánlatok benyújtásának címe és helye a 6. a) pont alapján a "BM Közbeszerzési Fõigazgatóság, 1142 Budapest, Németvölgyi út 41. V. épület, I. em. 113. szoba". A felhívás 7. b) pontja szerint ajánlatkérõ az ajánlatokat a "BM Országos Közbeszerzési Fõigazgatóság, 1124 Budapest, Németvölgyi út 41. V. épület, földszinti tanácsterme" helyen fogja felbontani.<br>
Kérelmezõ április 4-én 9.00 órakor ajánlatot nyújtott be a felhívásra a megjelölt címre, de azt nem az I. em. 113. szobában, hanem a földszinten lévõ központi iktatóban adta le. Ajánlatkérõ 10.00 órakor megkezdte az ajánlatok bontását. A bontási jegyzõkönyv tanúsága szerint a 14. ajánlat bontását követõen szünetet tartott, az alatt értesült arról, hogy 9.00 órakor a kérelmezõ ajánlatot adott le a központi iktatóba. Ajánlatkérõ felbontotta és ismertette a kérelmezõ ajánlatát, majd április 12-én levélben közölte kérelmezõvel, hogy ajánlatát érvénytelennek minõsítette, mert az ajánlatot kérelmezõ nem a felhívásban megjelölt helyre adta be. Az érvénytelenné nyilvánítás jogcímeként a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját jelölte meg, miszerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Kérelmezõ április 21-én jogorvoslati kérelmet terjesztett elõ a Döntõbizottsághoz. Sérelmezte, hogy az általa április 19-én kézhez vett értesítés szerint ajánlatkérõ érvénytelennek minõsítette ajánlatát, holott ajánlata megfelelt az ajánlati felhívásban, illetõleg a dokumentációban meghatározott feltételeknek. Elõadta, hogy ajánlatkérõ elkésettségre már nem hivatkozhat, mert egyrészrõl az ajánlat a benyújtási határidõt megelõzõ egy órával már ajánlatkérõ rendelkezése alatt volt, másrészrõl pedig ajánlatkérõ az ajánlatát felbontotta és ezáltal azt befogadta; holott elkésettség címén csak az ajánlatok bontásakor állapíthatta volna meg az érvénytelenséget.<br>
Vagylagos kérelemként – arra az esetre, ha a leadási helyként meghatározott szobaszám feltétele az ajánlat érvényességének – kifogást terjesztett elõ az ajánlati felhívás szövegezése ellen. Álláspontja szerint ellentmondás van a 6. a) pont és a 7. b) pont között, mert a 6. a) pont szerint az ajánlatok felbontása azonos idõpontra esik az ajánlatok leadására nyitva álló határidõvel, ugyanakkor a 7. b) pont szerint az ajánlatok bontása nem az I. em. 113-as szobában, hanem a földszinti tanácsteremben történik, ami az idõbeli egybeesés folytan fizikailag lehetetlen.<br>
Ajánlatkérõ az április 27-én kelt észrevételében kérte a jogorvoslati kérelem elutasítását. Elõadta, hogy bár kérelmezõ leadta az ajánlatát az ajánlattételi határidõ elõtt egy órával, de nem a felhívásban megjelölt helyre, az pedig nem várható el ajánlatkérõtõl, "hogy valamennyi hivatali helyiséget végigjárva próbálja meg begyûjteni az ajánlatokat."<br>
A kérelem azon érvelésével szemben, hogy elkésettség címén csak az ajánlatok bontásakor lehet az érvénytelenséget megállapítani, hivatkozott a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére, melynek értelmében ajánlatkérõ az ajánlatok érvénytelenségét nemcsak a bontáskor, hanem azt követõen is megállapíthatja.<br>
Kérelmezõ vagylagos kérelmével szemben elõadta, hogy e vonatkozásban a kérelem elkésett.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapítja, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja elõírja, hogy érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be. Az 53. § (2) bekezdése szerint az eljárás további szakaszában nem vehet részt, aki érvénytelen ajánlatot tett. A közbeszerzési eljárás szakaszai a következõk: ajánlati felhívás közzététele, ajánlatok elkészítése és benyújtása, az ajánlattételi határidõben beérkezett ajánlatok bontása és ismertetése, ajánlatok érvényességének vizsgálata, érvényes ajánlatok értékelése, eredményhirdetés. Az eljárás ezen szakaszai az itt megjelölt sorrendben követik egymást, a következõ eljárási szakasz szerinti eljárási cselekményre csak akkor kerülhet sor, ha az elõtte lévõ szakasz szerinti eljárási cselekmény lezajlott. Ebbõl a Kbt. 52. § (2) bekezdés d) pontjának és 53. § (2) bekezdésének összevetése alapján az következik, hogy mivel az elkésettség ténye már a bontás során egyértelmûen megállapítható, az elkésetten beérkezett ajánlat bontására már nem kerülhet sor, ajánlatkérõnek ezen a jogcímen már a bontáskor ki kell mondani az ajánlat érvénytelenségét. Ezen érvénytelen ajánlat pedig az eljárás további szakaszában, az ajánlatok bontásában és ismertetésében már nem vehet részt.<br>
A Döntõbizottság megállapította, hogy ajánlatkérõ az elkésetten érkezett kérelmezõi ajánlat érvénytelenné minõsítése helyett azt felbontotta és ismertette, ezáltal a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontjára és 53. § (2) bekezdésére figyelemmel megsértette az 52. § (1) bekezdését.<br>
A jogorvoslati kérelem ezt meghaladó részében megalapozatlan, valamint elkésett.<br>
Ajánlattevõnek az ajánlati felhívásban meghatározott határidõre és helyre kell az ajánlatát benyújtania. Kérelmezõ az ajánlatát – általa sem vitatott módon – nem az ajánlatkérõ által megjelölt helyen – I. em. 113. szoba –, hanem az épület földszintjén lévõ központi iktatóban, az ajánlat benyújtásának késedelmét okozó módon adta le.<br>
Kérelmezõnek az ajánlati felhívás 6. a) pontja és 6. b) pontja közötti ellentmondásra vonatkozó kifogása elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást a törvény szabályait sértõ esemény tudomásra jutásától számított 15 napon belül lehet kérelmezni. E határidõ elmulasztása jogvesztéssel jár. Kérelmezõnek az ajánlati felhívás tartalmáról való tudomásszerzése idõpontja a közbeszerzési eljárásban keletkezett dokumentumok tartalmából megállapítható. Kérelmezõ az ajánlati felhívás ismeretében kiváltotta az ajánlati dokumentációt, a dokumentációban megjelölt egyes gépjármûtípusok évjáratának és motorkódjának megadására tájékoztatást kért az ajánlatkérõtõl. Ajánlatkérõ 2000. március 28-án adott választ a kérelmezõi kérdésre. A levélben a következõ szöveg szerepel: "Az ajánlattételi határidõ lejárta elõtt legkésõbb 10 nappal beérkezett kérdésekre – beérkezésük sorrendjében – az alábbi válaszokat adjuk." Kérelmezõ tehát legkésõbb március 25-én kért tájékoztatást az ajánlatkérõtõl, ez idõpontban tehát már ismerte az ajánlati felhívás tartalmát. Március 25-tõl a jogorvoslati kérelem április 21-én történõ benyújtásáig a 15 napos jogvesztõ határidõ letelt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d) és h) pontja szerint rendelkezett. A Döntõbizottság a jogsértés megállapítása ellenére eltekintett a bírság kiszabásától, tekintettel a jogsértés csekély voltára, valamint arra, hogy a jogsértés jogsérelmet sem kérelmezõnek, sem más ajánlattevõnek nem okozott.<br>
A jogsértés megállapítására tekintettel a Döntõbizottság kötelezte ajánlatkérõt a jogorvoslati eljárásban felmerült igazgatási szolgáltatási díj kérelmezõ részére történõ megtérítésére.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. május 4.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>