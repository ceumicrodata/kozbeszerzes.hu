<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3605)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.105/5/2000<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Magyar Turizmus Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Magyar Turizmus Rt. (1024 Budapest, Margit krt. 85., képviseli: dr. Tasnádi Gábor ügyvéd, 1111 Budapest, Kende u. 18. VI. em. 18., továbbiakban: ajánlatkérõ) "Dél-Dunántúl turisztikai anyagainak beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére tekintettel a 70. § (1) bekezdés b) pontját, ezért ajánlatkérõ döntését az eljárás megindításáig visszamenõleg megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. március 29-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
Ajánlatkérõ a beszerzés tárgyát az ajánlati felhívásában az alábbiak szerint határozta meg:<br>
– Dél-Dunántúl turisztikai régió gyógy- és termálturizmusa fejlesztésének rövid és középtávú operatív programja,<br>
– Dél-Dunántúl turisztikai régió gyógy- és termálturisztikai befektetési lehetõségeinek bemutatása (angol nyelvû, fotókkal és videofelvételekkel szemléltetett tanulmány)<br>
– Dél-Dunántúl turisztikai régió szolgáltatóinak jegyzéke (digitális adatbázis)<br>
– Dél-Dunántúl turisztikai régió turisztikai pályázati monitoring rendszere,<br>
– Dél-Dunántúl turisztikai régió vonzerõit bemutató fotók (185 db, digitalizálva, retusálva),<br>
– Tanulmány Dél-Dunántúl turisztikai régió szelíd turizmusa ifjúsági piacának kutatásáról és elemzésérõl (keresletelemzés, fizetõképesség volumenének mérése, marketingkommunikációs eszközök és csatornák hatékonyságának mérése és elemzése),<br>
– Dél-Dunántúl turisztikai régió tematikus térképei (digitális formában: gyógy- és termálturizmus, vízi, bor-, falusi, lovas, nemzeti parki öko-, ifjúsági és kulturális turizmus, valamint vendégváró kézmûvesek).<br>
Ajánlattételre a Dél-Dunántúli Idegenforgalmi Kht.-t kérte fel.<br>
Az eljárásfajta választásának indokaként elõadta, hogy az ajánlattételre felhívott rendelkezik olyan turisztikai tárgyú szellemi alkotásokkal, illetve ezek kizárólagos felhasználói jogával, melyekre az ajánlatkérõnek szüksége van a 2000. januárban megalakult Dél-Dunántúli Regionális Marketing Igazgatóság tevékenységének szakmai megalapozása érdekében.<br>
Az ajánlati felhívásban ajánlatkérõ az elsõ tárgyalás idõpontjaként 2000. április 3-át, a teljesítés határidejét pedig 2000. április 15-ében jelölte meg. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmasság igazolására kért adatokat és tényeket, meghatározta az alkalmasság elbírálásának szempontját, valamint, hogy az ajánlat elbírálásának szempontja a legalacsonyabb ellenszolgáltatás.<br>
A Döntõbizottság Elnöke ajánlatkérõ közbeszerzési eljárása ellen 2000. április 4-én kezdeményezett jogorvoslati eljárást. A kezdeményezõ irat indoklása szerint a Döntõbizottság Elnöke részére rendelkezésre bocsátott iratokból nem állapítható meg egyértelmûen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása.<br>
Ajánlatkérõ érdemi észrevételében kérte az eljárás megszüntetését, mert álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján jogszerûen folytatja a közbeszerzési eljárást. Indoklásában elõadta, hogy a 1145/1999. (XII. 30.) Kormányhatározat alapján jogutód nélkül megszüntetésre kerültek a Regionális Idegenforgalmi Bizottságok mellett mûködõ titkárságok, melyek feladatait – nem jogutódként – a gazdasági miniszter rendelkezése alapján 2000. január 1-jétõl ajánlatkérõ keretében mûködõ regionális marketingigazgatóságok látják el.<br>
Az újszerû feladatok beindítása kapcsán számtalan probléma vetõdött fel, melyek megoldását nehezítette, hogy idõbe telt az új szervezet felállítása, ugyanakkor jelentkeztek azok a feladatok is, melyek elvégzése rövid idõn belül szükségessé vált. Ezen feladatok elvégzését segítené jelen közbeszerzés tárgyát képezõ tanulmányok, programok átvétele, amelyet a felkért ajánlattevõ valósított meg. Ezen szellemi alkotások a felkért ajánlattevõ tulajdonában állnak, azokkal kizárólagosan rendelkezik, azok máshonnan nem szerezhetõk be, tehát a szerzõdést kizárólag egy személy képes teljesíteni.<br>
Az ajánlattevõ nyilatkozatát is csatolta, mely szerint ajánlattevõ a szellemi termékek kizárólagos felhasználói jogának birtokában van.<br>
Ajánlatkérõ elismerte, hogy nyílt közbeszerzési eljárás keretében hasonló tanulmányok, fotók, tervek stb. beszerzésére lehetõsége lett volna, azonban ebben az esetben a beszerzés tárgya közel egy év múlva került volna a birtokába.<br>
Az érdemi észrevételében bejelentette, hogy az ajánlattevõvel a tárgyalást lefolytatták, melynek eredményeként az ajánlati ár is kedvezõ számukra. Nyilatkoztak, hogy a szerzõdés megkötését az eljárás lezárásáig felfüggesztik. A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy az ajánlatkérõ közbeszerzési eljárása elleni indítvány megalapozott volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A fenti törvényhely szerinti tárgyalásos eljárás lefolytatására akkor van mód, ha a vagylagosan megfogalmazott esetek: vagy mûszaki-technikai sajátosságok vagy mûvészeti szempontok vagy kizárólagos jogok védelme mellett még az a további feltétel teljesülése is megvalósul, hogy kizárólag egy meghatározott személy képes a teljesítésre.<br>
Ajánlatkérõ ajánlati felhívásának 3. a) pontja határozta meg a beszerzés tárgyát és mennyiségét. Az ebben felsorolt alpontok kétségkívül tartalmaznak olyan beszerzendõ termékeket (pl. angol nyelvû, fotókkal és videofelvételekkel szemléltetett tanulmány, a régió vonzerõit bemutató fotók digitalizálva, retusálva stb.), melyek kizárólagos felhasználói jogát az ajánlattételre felhívott birtokolja. Az alpontok között azonban találhatók olyanok is (szolgáltatói jegyzék, turisztikai pályázati monitoringrendszer stb.), melyek nem olyan szellemi termékek, melyek esetében a kizárólagosságot bármely tény is megalapozná.<br>
A becsatolt iratok között található ajánlattételre felhívottnak a rövid bemutatkozása, melybõl megállapítható, hogy a beszerezni kívánt termékekkel õ már valójában "készen" rendelkezik, azért, mert az 1997-ben létrehozott társaságnak eredendõen ez volt a feladata.<br>
Mindez azonban nem alapozza meg a kizárólagos jogosultságát és nem zárja ki annak lehetõségét, hogy ajánlatkérõ által megjelölt termékeket más ne tudná elkészíteni. Ezt támasztja alá ajánlatkérõnek a Döntõbizottság Elnökéhez írott indokolása, valamint a jogorvoslati kérelem megindítására tett észrevétele is, mely szerint a szükséges anyagok egyébként más cégekkel elkészíttethetõk. Ez azonban azzal a következménnyel járna, hogy a beszerzés hosszabb idõtartamot vesz igénybe. Tekintettel azonban arra, hogy ajánlatkérõ nem a 70. § (1) bekezdés c) pontja alapján kívánt tárgyalásos eljárást lefolytatni, ezért a sürgõsség kérdésének vizsgálatára jelen eljárásban nincs lehetõség.<br>
A fentiek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglaltakat, jelen esetben ennek feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján ajánlatkérõ döntését a közbeszerzési eljárás megindításáig visszamenõen megsemmisítette. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. április 19.<br>
<br>
Dr. Engler Magdolna s. k.	Dr. Bakonyi Dolli s. k.<br>
közbeszerzési biztos	közbeszerzési biztos<br>
<br>
közbeszerzési biztos<br>
Székelyné Bihari Mária s. k.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>