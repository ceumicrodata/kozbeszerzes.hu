<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7076)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.419/7/2000<br>
<br>
Tárgy: a Magyar Egészségügyi Mosodák Kft. jogorvoslati kérelme a MÁV Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta. az alábbi<br>
<br>
HATÁROZAT-ot:<br>
<br>
A Magyar Egészségügyi Mosodák Kft. (1102 Budapest, Szent László tér 20., a továbbiakban: kérelmezõ) jogorvoslati kérelmét – melyet a MÁV Kórház és Központi Rendelõintézet (1062 Budapest, Podmaniczky u. 111., a továbbiakban: ajánlatkérõ) mosodai szolgáltatások ellátása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés tárgyában nyílt eljárás lefolytatására ajánlati felhívást tett közzé a K. É. 2000. február 23-án megjelent számában.<br>
Az ajánlattételi határidõre a kérelmezõ, a Salesianer Miettex Magyarország Kft. és a Centrál Mosodák Rt. nyújtott be ajánlatot.<br>
Ajánlattevõ az augusztus 22-én tartott eredményhirdetésen a Salesianer Miettex Magyarország Kft. ajánlatát hirdette ki nyertesnek.<br>
Kérelmezõ szeptember 5-én jogorvoslati kérelmet terjesztett elõ a Döntõbizottsághoz, mert álláspontja szerint ajánlatkérõ érvénytelen ajánlatot hirdetett ki nyertesnek. A nyertes ajánlat érvénytelenségét azzal indokolta, hogy a nyertes ajánlatot a cég képviseletére tudomása szerint csak heti 100 ezer Ft szolgáltatási díj erejéig jogosult személy írta alá, holott a tárgyi közbeszerzési eljárás mintegy heti 800 ezer Ft értékû szolgáltatásra irányul.<br>
Kérte a jogsértés megállapítását és az ajánlatkérõ eljárást lezáró döntésének megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a nyertes által az ajánlathoz csatolt aláírási címpéldányon kétségtelenül az szerepel, hogy az ajánlat aláírójának – Benkõ János úrnak – a képviseleti jogosultsága csak heti 100 ezer Ft szolgáltatási díj erejéig terjed, azonban az ajánlat részét képezte a cég ügyvezetõje – Josef Dutter úr – által aláírt meghatalmazás is, melyben felhatalmazta Benkõ János urat a közbeszerzési eljárásban ajánlat benyújtására, az eljárásban a társaság teljes körû képviseletére és a cég nevében nyilatkozatok tételére.<br>
A Döntõbizottság a felek írásos észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A gazdasági társaságokról szóló 1997. évi CXLIV. törvény 156. §-a alapján a korlátolt felelõsségû társaságot az ügyvezetõ képviseli. A képviseleti jogosultságot azonban a polgári törvénykönyv 219. és 222. §-a szerint meghatalmazás útján is el lehet látni.<br>
A Döntõbizottság megvizsgálta a nyertes ajánlatát és megállapította, hogy annak 51. oldalát egy írásos, két tanú által aláírt meghatalmazás képezi, melyben a társaság ügyvezetõje, Josef Dutter meghatalmazza a társaság dolgozóját, Benkõ Jánost, hogy a "MÁV Kórház és Központi Rendelõintézet mosodai szolgáltatásokra kiírt közbeszerzési pályázatán a Társaságot teljes jogkörrel képviselje, a közbeszerzési pályázati felhívásra pályázatot nyújtson be, és ennek során a társaság nevében megtegyen minden szükséges nyilatkozatot".<br>
A meghatalmazás úgy tartalmi, mint formai szempontból megfelelõ.<br>
A meghatalmazást a cég képviseletére jogosult személy adta, annak tartalmában egyértelmûen megállapítható a képviselet során ellátható ügyleti cselekmények köre, valamint tartalmazza a teljes bizonyító erejû okiratokra a polgári perrendtartásról szóló, 1952. évi III. törvény 196. § (1) bekezdés b) pontjában elõírt formai kellékeket.<br>
A Döntõbizottság megállapította, hogy a fentiek alapján Benkõ János jogosult volt a Salesianer Miettex Kft. képviseletében az ajánlat aláírására, ezért a jogorvoslati kérelmet megalapozatlanság címén elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 19.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>