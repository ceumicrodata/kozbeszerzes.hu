<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6931)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.328/11/2000<br>
<br>
Tárgy: a Sodexho Kft. jogorvoslati kérelme a Fõvárosi Büntetés-végrehajtási Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Ferenci Gábor ügyvéd (1026 Budapest, Kelemen L. u. 2/3.) által képviselt Sodexho Vendéglátás és Szolgáltatás Kft. (1115 Budapest, Etele út 68., a továbbiakban: kérelmezõ) jogorvoslati kérelmének – melyet a dr. Barna László jogtanácsos által képviselt Fõvárosi Büntetés-végrehajtási Intézet (1055 Budapest, Nagy Ignác u. 5–11., a továbbiakban: ajánlatkérõ) az intézet fogvatartottainak napi háromszori étkeztetés biztosítása 2000. évben, 600 fõ részére, a késõbbiekben maximum 1200 fõ részére tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel megsértette az 52. § (1) bekezdését, valamint az 59. § (1) bekezdését. A jogsértésre tekintettel a Döntõbizottság megsemmisíti az ajánlatkérõ eljárást lezáró döntését.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A Döntõbizottság felhívja ajánlatkérõt, hogy a megismételt döntést követõen kötendõ szerzõdésben nem szerepeltetheti az ajánlati dokumentáció XII.2.3. pontja szerinti szöveget, miszerint a szerzõdéses ár csak 2001. június 30-ig érvényes.<br>
A határozat ellen fellebbezésnek nincs helye. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 2000. május 24-én megjelent számában a fenti beszerzés tárgyában. A felhívás 4. pontja szerint ajánlatkérõ a beszerzésre határozatlan idõre kíván szerzõdést kötni.<br>
Az ajánlati dokumentáció XII.2.3. pontja szerint a szerzõdött ár 2001. június 30-ig érvényes, ezt követõen az árat a felek közös megegyezéssel felülvizsgálják.<br>
A dokumentáció IV.3. pontjában ajánlatkérõ elõírta: "Az ajánlatokat a cégjegyzésre jogosultak által cégszerûen aláírt, 1 eredeti és 4 másolati példányban, roncsolásmentesen nem bontható kötésben, folyamatos oldalszámozással ellátva kell benyújtani."<br>
Ajánlatkérõ az összességében legelõnyösebb ajánlat elbírálási szempontot választotta, a felhívás 13. b) pontjában közölte a bírálati részszempontokat és az azokhoz rendelt súlyszámokat:<br>
<br>
1. Étlapjavaslatban a változatosság, tápanyagtartalom, korszerû táplálkozás alapelvei	1<br>
<br>
2. Bérleti díjak	2<br>
<br>
3. Garancia az elvárt szolgáltatás biztosítására	3<br>
<br>
4. Egy fõ napi háromszori étkeztetésére vonatkozó ár	4<br>
Adható pontszámtartomány: 1–10-ig.<br>
Az ajánlattételi határidõre, július 4-ére 5 ajánlat érkezett ajánlatkérõhöz: a kérelmezõ, az Aramark Kft., a P. Dussmann Kft., a Junior Vendéglátó Rt. és az Elamen Rt. ajánlata.<br>
Ajánlatkérõ a július 18-án tartott eredményhirdetésen az Elamen Rt. ajánlatát hirdette ki nyertesnek, második legkedvezõbb ajánlatnak a kérelmezõ ajánlatát.<br>
Kérelmezõ július 21-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlattevõt hirdetett ki nyertesnek, akinek ajánlata nem felelt meg a dokumentáció IV. 3. pontjában foglalt elõírásnak, ugyanis az nem roncsolásmentesen, bontható kötésben került benyújtásra.<br>
Sérelmezte továbbá, hogy a nyertes ajánlata egyébként sem volt az összességében legelõnyösebb. Vitatta ajánlatkérõ azon indokolását, hogy egyenlõ értékûnek kell tekinteni a nyertes rövid távon elõnyösebb árajánlatát az õ hosszabb távon elõnyösebb ajánlatával, mert a megkötendõ szerzõdés határozatlan idejû lévén hosszabb távú lesz, és ezért a bírálat során hosszabb távon kellett volna gondolkodnia ajánlatkérõnek.<br>
Kérte ajánlatkérõ döntésének megsemmisítését, és a jogorvoslati eljárás költségeiben ajánlatkérõ elmarasztalását. Kérte továbbá ideiglenes intézkedéssel a szerzõdéskötés megtiltását.<br>
A Döntõbizottság a D.328/9/2000. számú, augusztus 4-én kelt határozatával a szerzõdéskötést megtiltotta.<br>
Ajánlatkérõ az augusztus 2-án kelt észrevételében kérte-a jogorvoslati kérelem elutasítását. Álláspontja szerint a dokumentáció IV. 3. pontja azt az elvárását hivatott rögzíteni, hogy az ajánlattevõk az ajánlataikat zárt csomagolásban nyújtsák be, nem állt szándékában alakilag szigorúbb feltételeket támasztani a Kbt. elõírásainál.<br>
Az ajánlatok bírálatára vonatkozó kérelemre elõadta, hogy a Kbt. vonatkozó rendelkezésébõl, az 55. §-ból nem következik, hogy a hosszabb távon elõnyösebb ajánlatot kell kedvezõbbnek tekinteni. Adott esetben ez az elõny már csak azért sem értékelhetõ a kérelmezõ javára, mert rövid távon 2,6%-os elõny mutatkozik a nyertes javára, a kérelmezõ javára hosszú távon mutatkozó elõny pedig csak 0,26%-os. A jogorvoslati eljárásban tartott tárgyaláson érvelését azzal egészítette ki, hogy hosszú távú ár elõnyérõl egyébként sem lehet szó az adott közbeszerzési eljárásban, mert a dokumentáció XII.2.3. pontja szerint a szerzõdött ár csak 2001. június 30-ig lesz érvényes.<br>
Az egyéb érdekeltek közül a Junior Rt. és a nyertes ajánlattevõ nyújtott be észrevételt. A Junior Rt. az értékelés módját nem tartja következetesnek. Kifogásolja, hogy a közel azonos bérleti díj tekintetében differenciálást alkalmazott a nyertes és a kérelmezõ ajánlata között, a kis különbség ellenére a nyertesnek 10, a kérelmezõnek 9 pontot adott, ugyanakkor nem alkalmazta ezt az árajánlatok tekintetében, holott maga is azt állította, hogy hosszabb távon a kérelmezõ ajánlata a legkedvezõbb. A nyertes ajánlattevõ észrevételében kérte a jogorvoslati kérelem elutasítását. Utalt arra, hogy az ár és a bérleti díj összefüggésében vizsgálva a két ajánlatot bizonyítható, hogy hosszabb távon is az õ ajánlata volt a kedvezõbb, ugyanis a kérelmezõ 1 Ft-tal alacsonyabb ára a létszámmal felszorozva kevesebb összeget tesz ki, mint az általa ajánlott bérleti és eszközhasználati díj összege.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai és a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja ennélfogva úgy rendelkezik, hogy érvénytelen az ajánlat, ha az nem felel meg az ajánlati felhívásban vagy a dokumentációban rögzített feltételeknek. Az 52. § (1) bekezdése értelmében az ajánlatkérõnek érvénytelenné kell nyilvánítania az ajánlatot, ha arra nézve a (2) bekezdés a)–d) pontjaiban felsorolt valamely érvénytelenségi ok áll fenn.<br>
Az 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. A nyertes kiválasztása tehát csak az ajánlati felhívásban, illetõleg dokumentációban meghatározott feltételeknek megfelelõ ajánlatot tevõk közül történhet, azaz érvénytelen ajánlat nem lehet az eljárás nyertese. Annál is inkább, mert az 53. § (2) bekezdése pedig úgy rendelkezik, hogy az eljárás további – értékelési – szakaszában nem vehet részt, aki érvénytelen ajánlatot tett.<br>
Ajánlatkérõ a dokumentáció IV. 3. pontjában elõírta, hogy az ajánlatokat roncsolásmentesen nem bontható kötésben, folyamatos oldalszámozással kell benyújtani.<br>
A Döntõbizottság megvizsgálta az ajánlatokat és megállapította, hogy az Elamen Rt., az Aramark Kft. és a Junior Rt. ajánlata bontható kötésben került benyújtásra, azaz annak egyes részei egyszerû mûvelettel kiemelhetõk az ajánlatból. A kérelmezõ ajánlata viszont a folyamatos oldalszámozás követelményének nem tett eleget, pl. abban nem található az 1., 2. , 3., 4., 6., 7., 9., 11., 13., 15., 16. stb. oldalszám, továbbá a 67. oldalszám után legközelebb megjelölt számozás a 94., a 94. után pedig a 115.<br>
Ezen ajánlatok tehát nem felelnek meg a dokumentáció formai elõírásának.<br>
A Döntõbizottság megállapította, hogy ajánlatkérõ az Elamen Rt., az Aramark Kft., a Junior Rt. és a kérelmezõ ajánlata érvénytelenné nyilvánításának elmulasztása által a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel megsértette az 52. § (1) bekezdését. Ajánlatkérõ ugyanakkor még nyertesnek is nyilvánította az Elamen Rt. ajánlatát, ezáltal az 52. § (2) bekezdésére tekintettel megsértette az 59. § (1) bekezdését.<br>
A Döntõbizottság nem fogadta el az ajánlatkérõ védekezését, miszerint azért nem nyilvánította érvénytelennek a bontható kötésben benyújtott ajánlatokat, mert azokkal szemben nem kívánt szigorúbb feltételt szabni a Kbt. elõírásainál. Ajánlatkérõ ezen védekezése téves. A dokumentációban elõírt feltételek nem voltak sem szigorúbbak, sem enyhébbek a Kbt. elõírásainál, ugyanis a Kbt. az ajánlatok benyújtásának formai követelményeire nem tartalmaz elõírást. Ezen elõírások meghatározását az ajánlatkérõre bízza, viszont a 26. § (2) bekezdésében szigorúan kiköti, hogy ajánlatkérõ kötve van a saját maga által a felhívásban és dokumentációban megszabott feltételekhez. Ajánlatkérõ tehát az ajánlatok érvényességének vizsgálata során nem tekinthetett volna el a saját formai kikötéseinek "számonkérésétõl", az azoknak nem megfelelõ ajánlatokat érvénytelennek kellett volna nyilvánítania.<br>
A Döntõbizottság nem vizsgálta az ajánlatokat abból a szempontból, hogy azok közül melyik a legkedvezõbb, mert megállapította, hogy csak egyetlenegy ajánlat – a P. Dussmann Kft. ajánlata – érvényes, érvénytelen ajánlatok nem képezhetik az összehasonlítás tárgyát.<br>
A Döntõbizottság a közbeszerzési eljárásban keletkezett dokumentumok vizsgálata során észlelte, hogy a közbeszerzési eljárásban megkötendõ szerzõdés további sorsával kapcsolatban az ajánlati dokumentáció XII.2.3. pontja azt a kikötést tartalmazza, hogy a szerzõdéses ár 2001. június 30-ig érvényes, azt követõen felülvizsgálatra kerül.<br>
A Döntõbizottság rámutat arra, hogy a dokumentáció ezen kikötése jogszerûtlen. A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése alapján az 59. § (1) bekezdése szerinti szervezettel – azaz a nyertes ajánlattevõvel – kell a szerzõdést megkötni a felhívás, a dokumentáció és az ajánlat tartalmának megfelelõ tartalommal.<br>
Ezt a szerzõdést azért a nyertessel kell megkötni, mert õ adta a legkedvezõbb ajánlatot. A Ptk. 240. § (1) bekezdése szerint a szerzõdés módosításához mindkét fél egyezõ akarata szükséges. Értelemszerû, hogy a nyertes csak kedvezõbb ár elérése esetén hajlandó a szerzõdés módosítására. A kedvezõbb árra való módosítás pedig akár oda is vezethet, hogy a nyertes 2001. június 30-tól magasabb árat kérhet a szolgáltatásért, mint amit a közbeszerzési eljárásban nála kedvezõtlenebb ajánlatot tevõ kért. Ezen kikötés tehát magában hordozza a verseny tisztasága ajánlatkérõ általi megsértésének veszélyét. A Döntõbizottság ezért felhívja ajánlatkérõt, hogy a megismételt döntését követõen megkötésre kerülõ szerzõdésben nem szerepeltetheti azt a kikötést, hogy a szerzõdéses ár csak 2001. június 30-ig érvényes.<br>
A Döntõbizottság nem adott helyt a kérelmezõ azon kérelmének, miszerint állapítsa meg, hogy ajánlata kedvezõbb volt a nyertes ajánlatánál. Megállapította, hogy úgy a nyertes, mint a kérelmezõ ajánlata érvénytelen, érvénytelen ajánlatokat pedig nem lehet összehasonlítani.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés b), c), d) és h) pontja szerint rendelkezett.<br>
<br>
Budapest, 2000. augusztus 21.<br>
<br>
Dr. Csitkei Mária s. k.	Németh István s. k.<br>
közbeszerzési biztos	 közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG<br>
<br>
1024 Budapest, Margit krt. 85.<br>
Ikt. sz.: D.328/17/2000<br>
<br>
Tárgy: a Sodexho Kft. jogorvoslati kérelme a Fõvárosi Büntetés-végrehajtási Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa-nevében meghozta az alábbi<br>
<br>
HATÁROZAT-ot:<br>
<br>
Dr. Ferenci Gábor ügyvéd (1026 Budapest, Kelemen L. u. 2/3.) által képviselt Sodexho Vendéglátás és Szolgáltatás Kft.-nek (1115 Budapest, Etele út 68., a továbbiakban: kérelmezõ) a dr. Barna László jogtanácsos által képviselt Fõvárosi Büntetés-végrehajtási Intézet (1055 Budapest, Nagy Ignác u. 5–11., a továbbiakban: ajánlatkérõ) az intézet fogvatartottainak napi háromszori étkeztetés biztosítása 2000. évben, 600 fõ részére, a késõbbiekben maximum 1200 fõ részére tárgyú közbeszerzési eljárása ellen benyújtott kérelmére indult jogorvoslati eljárásban hozott D.328/11/2000. számú határozatát a Döntõbizottság akként módosítja, hogy a határozat rendelkezõ részébõl elmarad az a jogkövetkezmény, hogy "A Döntõbizottság felhívja ajánlatkérõt, hogy a megismételt döntést követõen kötendõ szerzõdésben nem szerepeltetheti az ajánlati dokumentáció XII.2.3. pontja szerinti szöveget, miszerint a szerzõdéses ár csak 2001. június 30-ig érvényes."<br>
Ebbõl következõen a határozat 5. oldalának második és harmadik bekezdésében szereplõ indokolás, valamint az indokolás 5. oldal utolsó bekezdésében levõ szövegébõl a 88. § (1) bekezdés b) pontjára hivatkozás törlésre kerül.<br>
A határozat ellen fellebbezésnek nincs helye. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni.<br>
<br>
INDOKOLÁS<br>
<br>
A Döntõbizottság D.328/11/2000. számú, 2000. augusztus 21-én hozott határozatával szemben az Elamen Kereskedelmi és Vendéglátó Rt. (1095 Budapest, Soroksári út 98.) módosítás iránti kérelmet terjesztett elõ. Kifogásolta a határozatnak az ajánlati dokumentáció XII.2.3. pontjával kapcsolatos rendelkezését. Ugyanezen kifogásra alapítva az ajánlatkérõ a határozat bírósági felülvizsgálata iránt szeptember 8-án keresetet terjesztett elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására a Kbt. eltérõ rendelkezése hiányában az államigazgatási eljárás általános szabályairól szóló, 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 61. § (1) bekezdése alapján a közigazgatási szerv a bíróság által még el nem bírált határozatát módosíthatja, ha megállapítja, hogy határozata jogszabályt sért. A Döntõbizottság a rendelkezõ részben foglaltak szerint határozott, mert megállapította, hogy az ajánlati dokumentációval kapcsolatos jogsértés megállapítása hiányában a 88. § (1) bekezdés b) pontja szerinti jogkövetkezmény alkalmazása nem volt jogszerû.<br>
<br>
Budapest, 2000. szeptember 14.<br>
<br>
Dr. Csitkei Mária s. k.	Németh István s. k.<br>
közbeszerzési biztos	 közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>