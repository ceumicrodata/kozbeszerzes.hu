<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7014)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.399/9/2000<br>
Tárgy: a Várfalvi Kft. jogorvoslati kérelme az Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Számadó Krisztina ügyvéd (4025 Debrecen, Vörösmarty u. 16.) által képviselt Várfalvi Kft. (4024 Debrecen, Varga u. 47/B, a továbbiakban: kérelmezõ) jogorvoslati kérelmét – melyet a Békés Megyei Állami Közútkezelõ Kht. (5600 Békéscsaba, Szabadság tér 7–9.), a Csongrád Megyei Állami Közútkezelõ Kht. (6701 Szeged, Juhász Gy. u. 9.), a Hajdú-Bihar Megyei Állami Közútkezelõ Kht. (4025 Debrecen, Barna u. 15.), a Fejér Megyei Állami Közútkezelõ Kht. (8000 Székesfehérvár, Berényi út 13.), a Heves Megyei Állami Közútkezelõ Kht. (3300 Eger, Deák F. u. 49.), a Jász-Nagykun-Szolnok Megyei Állami Közútkezelõ Kht. (5000 Szolnok, Petõfi u. 7–11.), a Nógrád Megyei Állami Közútkezelõ Kht. (3100 Salgótarján, Meredek út 31.), a Somogy Megyei Állami Közútkezelõ Kht. (7401 Kaposvár, Szántó u. 19.) és a Zala Megyei Állami Közútkezelõ Kht. (8900 Zalaegerszeg, Köztársaság u. 1.), a továbbiakban: ajánlatkérõk megbízásából az Állami Közúti Mûszaki és Információs Kht. (1024 Budapest, Fényes Elek u. 7–13.) 29 500 tonna útszóró só beszerzése tárgyú közbeszerzési eljárás ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõk megbízásából az Állami Közúti Mûszaki és Információs Kht. a rendelkezõ részben megjelölt beszerzés tárgyában nyílt eljárás lefolytatására ajánlati felhívást tett közzé a K. É. 2000. június 7-én megjelent számában.<br>
A felhívás 11. a) pontjában az ajánlattevõ pénzügyi, gazdasági és mûszaki alkalmasságának igazolására – többek között – elõírta a szállítandó só minõségi tanúsítványának becsatolását, a 11. b) pontban kikötötte, hogy e tanúsítvánnyal való rendelkezés hiányában az ajánlattevõ alkalmatlan a szerzõdés teljesítésére.<br>
Az ajánlati dokumentáció általános részvételi feltételek fejezetének elsõ bekezdése szerint ajánlatkérõ az ÚT 2-2.401 Útügyi Mûszaki Elõírásban meghatározott minõségû só szállítását igényelte, ebbõl következõen az ajánlattevõnek a minõségi tanúsítvánnyal ezen elõírásnak való megfelelõséget kellett igazolnia.<br>
Az ajánlattételi határidõre, július 18-ára a kérelmezõ, az Octopus Kft., az Agrohimtranspack Kft., a Mezõform Kft., a Suller Kft., a Solinwest 2000 Kft., a SoltÚt Kft., a Magyar Plastiroute Kft. és az Ingra Co Zagrab nyújtott be ajánlatot.<br>
Ajánlatkérõk megbízottja megvizsgálta az ajánlatokat, és az augusztus 2-án tartott eredményhirdetésen a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelennek nyilvánította, arra hivatkozva, hogy az ajánlatok – így a kérelmezõ ajánlata is – érvénytelenek voltak, egy ajánlattevõt pedig ki kellett zárnia a közbeszerzési eljárásból.<br>
Kérelmezõ augusztus 23-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ érvénytelenné nyilvánította az ajánlatát, pedig õ az ajánlattételi határidõt követõen, de még az eredményhirdetés elõtt becsatolta a KERMI igazolását arra nézve, hogy az ÚT 2-2 szabványnak való megfelelõségre vonatkozó minõsítési eljárást folyamatba tette. Közölte, hogy ajánlata érvénytelenné nyilvánításáról augusztus 2-án szerzett tudomást.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlattételi határidõre a kérelmezõ által becsatolt ÚT 3-2 tanúsítvány hatályon kívül helyezett szabványra vonatkozik, így az nem alkalmas a kérelmezõnek a szerzõdés teljesítésére való alkalmassága igazolására. A jogorvoslati eljárásban tartott tárgyaláson hivatkozott arra is, hogy a jogorvoslati kérelem elkésett.<br>
A Döntõbizottság elsõdlegesen azt vizsgálta, hogy kérelmezõ kérelme határidõben elõterjesztettnek minõsül-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni.<br>
Kérelmezõ a jogorvoslati kérelmében a tudomásszerzés idõpontjaként augusztus 2-át jelölte meg. A jogorvoslati eljárásban tartott tárgyaláson közölte, hogy tévesen jelölte meg a tudomásszerzés idõpontját, ajánlata érvénytelenné nyilvánításáról ténylegesen csak ajánlatkérõ levelébõl értesült. A tárgyalást követõ napon megküldte a Magyar Posta Rt. Debreceni Igazgatósága igazolását, miszerint a küldeményt kérelmezõ megbízottja augusztus 9-én vette át. Az augusztus 9-i tudomásszerzéstõl a jogorvoslati kérelem augusztus 23-án történt elõterjesztéséig a 15 napos jogvesztõ határidõ nem telt le, ezért a Döntõbizottság nem fogadta el ajánlatkérõnek a kérelem elkésettségére vonatkozó védekezését.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõ a dokumentációban az ÚT 2-2.401 Útügyi Mûszaki Elõírásnak való megfelelõségre nézve kérte becsatolni a minõségi tanúsítványt, kérelmezõ ezzel szemben az ÚT 3-2 megjelölésû szabványra vonatkozóan csatolt be igazolást. Kérelmezõ azon érvelése, hogy pótlólag az ajánlattételi határidõ lejártát követõen becsatolta az ÚT 2-2 szabványra vonatkozó igazolást is, nem helytálló. Egyrészrõl azért nem, mert a felhívásban és dokumentációban elõírt igazolásokat, nyilatkozatokat az ajánlat részeként az ajánlattételi határidõ lejártáig kell becsatolni, másrészrõl azért, mert a kérelmezõ által pótlólag csatolt KERMI-igazolás nem az ÚT 2-2 szabványnak való tényleges megfelelést tanúsítja, hanem csak azt, hogy ezen szabványra vonatkozó minõsítési eljárás folyamatban van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett, a jogorvoslati kérelmet megalapozatlanság címén elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 29.<br>
<br>
Dr. Csitkei Mária s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>