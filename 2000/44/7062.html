<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7062)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.412/8/2000<br>
<br>
Tárgy: a Közbeszerzési Döntõbizottság elnöke által az APEH Oktatási Igazgatóság közbeszerzési eljárása ellen kezdeményezett jogorvoslati eljárás<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által az APEH Oktatási Igazgatósága (1081 Budapest, Fiumei út 19/A, a továbbiakban: ajánlatkérõ) "különbözõ képzések és tréningek megszervezése, lebonyolítása" tárgyú közbeszerzési eljárása ellen hivatalból kezdeményezett jogorvoslati eljárás során a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját, ezért az ajánlatkérõ közbeszerzési eljárás során hozott valamennyi döntését, az ajánlati felhívásra vonatkozó döntéssel egyetemben megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok és a felek nyilatkozatai alapján az alábbi tényállást állapította meg:<br>
Ajánlatkérõ 2000. augusztus 28-án hirdetmény közzététele nélküli tárgyalásos közbeszerzési eljárást indított különbözõ képzések és tréningek szervezése, lebonyolítása és ezekhez oktatási segédanyagok, valamint képzési szakemberek és trénerek biztosítása tárgyában, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára hivatkozással.<br>
Ajánlattételre felhívta a DHP Kereskedelmi és Oktatásszervezõ Kft.-t, az Easy Learning Hungary Kft.-t és az IQ Consulting Szervezetfejlesztõ és Tanácsadó Kft.-t.<br>
Az eljárás választásának indokaként a közbeszerzés tárgyának módszertani és tartalmi sajátosságait jelölte meg.<br>
A Döntõbizottság elnöke 2000. szeptember 1-jén hivatalból jogorvoslati eljárást kezdeményezett az ügyben, mert álláspontja szerint a hirdetmény közzététele nélküli tárgyalásos közbeszerzési eljárás alkalmazásának törvényi feltételei nem állapíthatók meg egyértelmûen, ezért indítványozta, hogy az eljáró tanács vizsgálja meg a kérdéses közbeszerzési eljárás jogalapját, valamint az ajánlati felhívás jogszerûségét.<br>
A Döntõbizottság a jogorvoslati eljárást megindította, és errõl a feleket értesítette.<br>
Ajánlatkérõ érdemi észrevételében a jogorvoslati eljárás megszüntetését kérte. Elõadta, hogy a jelen beszerzés tárgyát képezõ szolgáltatások részben az APEH vezetõ beosztású igazgatói, fõosztályvezetõi és helyetteseik, valamint az osztályvezetõk képzését célozza, részben pedig a revizori képzés sajátos alapjainak megteremtését kívánja megvalósítani. Ennek során a megrendelõnek tekintettel kell lenni az APEH tevékenységével kapcsolatos titoktartási kötelezettséget elõíró jogszabályi és az állami irányítás egyéb jogi eszközei rendelkezéseinek érvényesülésére is.<br>
Elõadta továbbá ajánlatkérõ, hogy a közbeszerzés tárgyát képezõ szolgáltatások olyan tartalmi sajátosságokkal bírnak, amelyek miatt a szerzõdéses feltételek meghatározása nem lehetséges olyan pontossággal, illetve egyértelmûséggel, amely lehetõvé tette volna nyílt vagy meghívásos eljárásban a legkedvezõbb ajánlat kiválasztását.<br>
A közbeszerzés tárgyai olyan összefüggõ rendszernek, illetve folyamatnak a részei, hogy ezek egyértelmûen minden részletre kiterjedõ és pontos meghatározása nem lehetséges. Ezeket a megoldásokat az ajánlatkérõ kizárólag tárgyalások útján tudja az igényeihez megfelelõen alakítani. Kifejtette ajánlatkérõ azt is, hogy az ajánlattevõk a saját maguk által elkészített oktatási segédanyagokat kívánják felhasználni a tréningek során, ezek pedig a szerzõi jog védelme alatt állnak, így a tárgyalások eredményeként megkötendõ szerzõdés teljesítésére kizárólag egy meghatározott személy képes.<br>
Mindezekre tekintettel a kérelmezõ álláspontja szerint a hirdetmény közzététele nélküli tárgyalásos közbeszerzési eljárás alkalmazásának törvényi feltételei fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése alapján a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja bekezdése kimondja, hogy az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A fenti törvényhely egyértelmû rendelkezést tartalmaz a vonatkozásban, hogy hirdetmény közzététele nélküli tárgyalásos közbeszerzési eljárás akkor alkalmazható, ha a szerzõdést az idézett jogszabályhelyben szereplõ három vagylagos körülmény valamelyikének fennállása esetén kizárólag egy meghatározott személy képes teljesíteni.<br>
Ezzel szemben ajánlatkérõ az ajánlati felhívásában maga hívott fel három szervezetet ajánlattételre, cáfolva ezzel már az ajánlati felhívásban azt, hogy a kérdéses szerzõdés teljesítésére csak egy személy lenne képes.<br>
Feltételként szabja a tárgyalásos eljárás alkalmazhatóságául ugyanezen törvényhely, hogy vagy mûszaki-technikai sajátosságok, vagy mûvészeti szempontok, vagy a kizárólagos jogok védelme miatt áll fenn az a körülmény, hogy csak egyetlen ajánlattevõt lehet ajánlattételre felhívni. Ezen három vagylagos feltétel egyikének fennállását sem igazolta ajánlatkérõ a becsatolt dokumentumokkal, illetõleg nyilatkozatával.<br>
Az ajánlatkérõi észrevétel 3. oldalán ugyanakkor egyértelmû indokolása található annak, hogy jelen közbeszerzés tárgya nem a 70. § (1) bekezdés b) pontjának, hanem ugyanezen szakasz e) pontjának az alkalmazását alapozza meg. Ezen pont vonatkozásában a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése azonban kötelezõvé teszi a hirdetmény közzétételét.<br>
Mindezek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját, mert a hirdetmény közzététele nélküli tárgyalásos közbeszerzési eljárás alkalmazásának jogi feltételei nem álltak fenn.<br>
Tekintettel a fentiekre, a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 20.<br>
<br>
Dr. Bakonyi Dolli s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>