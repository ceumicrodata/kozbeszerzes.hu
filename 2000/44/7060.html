<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7060)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.387/6/2000<br>
<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása az Országos Tisztifõorvosi Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének az Országos Tisztifõorvosi Hivatal (1097 Budapest, Gyáli út 2–6., képviseli: dr. Bakony Anna jogtanácsos, a továbbiakban: ajánlatkérõ) közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. augusztus 16-án indított hirdetmény közzététele nélküli tárgyalásos közbeszerzési eljárást a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének c) pontja alapján.<br>
A beszerzés tárgya: a HU9910-01 sz. PHARE-projekt megvalósításához kapcsolódó Fodor József Országos Közegészségügyi Központ által telepítésre kerülõ nagymûszerek, labormûszerek mûködési feltételeinek biztosításához szükséges laborberendezések beszerzése.<br>
Az ajánlati felhívás szerint a teljesítési határidõ 2000. december 20. Ajánlatkérõ három céget hívott fel ajánlattételre: MERCK Kft., Spectrum–3D Kft. és Hohenloher Speciak Bútor Kft.<br>
Ajánlatkérõ dokumentációt is készített, mely tartalmazta a helyiségek alaprajzait, a telepítendõ mûszerek listáját, építési, épületgépészeti és technológiai igényeket, valamint a jelen közbeszerzési eljárás tárgyát képezõ laboratóriumibútor-igényeket.<br>
Az eljárásfajta választásának jogalapját ajánlatkérõ azzal indokolta, hogy a PHARE HU9910-01 sz. "ÁNTSZ központi és regionális közegészségügyi laboratóriumai infrastrukturális fejlesztése" projekt elõkészítésével kapcsolatban a laborberendezések beszerzéséhez szükséges pénzügyi fedezet biztosítása és a fogadókészség PHARE-programban kötelezõ érvényû, közeli határideje, valamint a beszerzés jellege és volumene miatt a szerzõdés megkötése rendkívül sürgõssé vált.<br>
Ajánlatkérõ a Döntõbizottság elnöke részére megküldött, eljárást kezdeményezõ tájékoztatójához mellékelte az Egészségügyi Minisztérium 2000. augusztus 10-én kelt levelét, amely tartalmazta, hogy a pénzügyi keret rendelkezésre áll, valamint azt, hogy az építési munkák kivitelezésének, a PHARE-támogatásból beszerzésre kerülõ laboratóriumi mûszerekre vonatkozó fogadókészség biztosításának határideje 2001. január 31., mely dátumot a szerzõdések megkötésénél figyelembe kell venni. Ajánlatkérõ mellékelte továbbá a PHARE-projekt megvalósítási ütemtervét.<br>
A Döntõbizottság elnöke 2000. augusztus 22-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat szerint a rendelkezésre bocsátott iratokból a rendkívüli sürgõsséget megalapozó körülmények megléte egyértelmûen nem állapítható meg, nevezetesen az, hogy a rendkívüli sürgõsség váratlan és az nem ajánlatkérõ mulasztásából ered.<br>
Ajánlatkérõ érdemi észrevételében kérte az eljárás megszüntetését.<br>
Álláspontja szerint jogszerûen folytatja az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja alapján. Indokolásként elõadta, hogy a HU9910-01 PHARE-projekt megvalósításáról szóló dokumentumot a magyar kormány és az Európai Unió képviselõi jóváhagyták.<br>
A projekt sikeres megvalósításának és befejezésének feltétele a dokumentumban rögzített határidõk betartása. A pénzügyi fedezet rendelkezésre állásáról az Egészségügyi Minisztérium 2000. augusztus 11-én tájékoztatta ajánlatkérõt.<br>
A PHARE-program keretén belül a tervezett mûszerfejlesztés megvalósulása 17 szerves analitikai, 6 félanalitikai, 2 zaj- és 15 sugár-egészségügyi laboratórium létrehozását, kialakítását teszi szükségessé, melyekben több mint 100-féle mûszer kerül elhelyezésre.<br>
Az elkészült mûszerspecifikációt az EU delegációja jóváhagyás elõtt egy felkért európai szakértõ is megvizsgálta.<br>
A mûszerek ismerete nélkül nem lehetett a mûszerek befogadásához elõkészített telepítési terveket véglegesnek tekinteni. A mûszereket gyártó/forgalmazó cégek részletesen specifikálják azokat a laboratóriumra és laboratóriumi berendezésekre (bútorokra) vonatkozó mûszaki feltételeket, melyek megléte feltétele a mûszerek installálásának, illetve a garanciavállalásnak.<br>
Az elõírt méretû laboratóriumi bútorokon elhelyezett mûszerek víz-, elektromos és technológiaigáz-ellátása a bútor energiacsatornáján keresztül történik, melynek csatlakozópontjait illeszteni kell a laboratóriumba bejövõ gépészeti kiállásokhoz.<br>
Fentiek miatt az építészeti, épületgépészeti munkálatok nem kivitelezhetõk a laboratóriumi berendezés pontos specifikációinak ismerete és a laboratóriumi bútorokat forgalmazó szakember közremûködése nélkül.<br>
Ugyanakkor az építési kivitelezéshez is szükséges a speciális laboratóriumi berendezések konkrét típusának ismerete. Ily módon a két beruházás kivitelezése csak együttesen valósítható meg, mely szoros együttmûködést igényel.<br>
A Döntõbizottságnak abban a kérdésben kellett állást foglalnia, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában foglalt feltételek jelen eljárásban fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ az eljárásfajta választásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontját jelölte meg. E szakasz szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen esetben az ebben megfogalmazott tényállási elemek megvalósulnak-e.<br>
Ajánlatkérõ a rendelkezésre bocsátott iratokkal igazolta, hogy a laboratóriumi mûszerekre vonatkozó fogadókészség biztosításának határideje 2001. január 31. A laboratóriumi eszközök fogadásához ajánlatkérõnek megfelelõ laboratóriumokat kell kialakítani, illetve a laboratóriumi mûszerek mûködési feltételeihez megfelelõ laborberendezések szükségesek.<br>
Ajánlatkérõ a közbeszerzési eljárást az Egészségügyi Minisztérium értesítését követõen tudta megindítani. A Döntõbizottság megállapította., hogy ajánlatkérõ az Egészségügyi Minisztérium levelének kézhezvételét követõen a közbeszerzési eljárás megindításáról haladéktalanul intézkedett.<br>
Ajánlatkérõ egyidejûleg indított közbeszerzési eljárásokat a laboratóriumok rekonstrukciós munkái és a laboratóriumi berendezések beszerzésére. A laboratórium rekonstrukciós munkáira ajánlatkérõ a szerzõdést már megkötötte.<br>
Ajánlatkérõ a becsatolt iratokkal alátámasztotta azt, hogy az építési munka és a laborberendezések telepítése egymástól el nem választható, a feladat szoros együttmûködést kíván, hiszen a kivitelezést végzõ cégnek ismernie kell a laborberendezések elhelyezését, specifikációját ahhoz, hogy a megfelelõ víz-, gáz-, elektromos csatlakozást kiépítse. Ezért volt szükséges a két eljárás egyidejû megindítására. A PHARE-programban meghatározott határidõ tartása más eljárásfajta alkalmazását jelen esetben nem teszi lehetõvé.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában foglalt feltételek fennállnak.<br>
Fentiek alapján a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 22.<br>
<br>
<br>
Dr. Engler Magdolna s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>