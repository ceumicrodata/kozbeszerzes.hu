<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7061)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.391/6/2000<br>
Tárgy: ORAKO Kft. jogorvoslati eljárása a Budafok-Tétény Városüzemeltetési Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Vajk Kálmán ügyvéd (1114 Budapest, Bukarest u. 9.) által képviselt ORAKO Kft. (1223 Budapest, Kápolna u. 10–26., a továbbiakban: kérelmezõ) jogorvoslati kérelmének, melyet a Budafok-Tétény Városüzemeltetési Kht. (1221 Budapest, Városház tér 11., a továbbiakban: ajánlatkérõ) "Polgármesteri hivatalban ügyfélszolgálati és okmányiroda ki- és átalakítási munkái" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésére tekintettel a 37. § (1) bekezdését, valamint a Kbt. 38. § (1), (2) és (3) bekezdését, ezért az ajánlatkérõ közbeszerzési eljárása során hozott, az ajánlati dokumentációra vonatkozó döntését megsemmisíti.<br>
A Döntõbizottság felhívja ajánlatkérõt, hogy az ajánlati dokumentációt, figyelemmel az indokolásban kifejtettekre, a Kbt. szabályainak megfelelõen állítsa össze.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, továbbá a tárgyaláson elõadottak alapján az alábbi tényállást állapította meg:<br>
Ajánlatkérõ K. É. 2000. augusztus 2-án megjelent, 31. számában tette közzé ajánlati felhívását nyílt közbeszerzési eljárás megindítására, a rendelkezõ részben maghatározott tárgyban.<br>
Az ajánlati felhívás 4. pontja szerint a teljesítés határideje 2000. október 31.<br>
A felhívás 11. a) és b) pontja meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint az alkalmatlanná minõsítés szempontjait. A 13. pont alapján ajánlatkérõ az összességében legelõnyösebb ajánlat szempontjai alapján a következõ részszempontok szerint fogja az ajánlatokat elbírálni:<br>
– vállalkozási díj	(5)<br>
– vállalt kötbér	(3)<br>
– vállalt szavatosság	(3)<br>
– fizetési ütemezés	(1)<br>
Az adható pontszám valamennyi részszempont esetében 1–10-ig.<br>
Ajánlatkérõ részletes szerzõdési feltételeket tartalmazó ajánlati dokumentációt is bocsátott az ajánlattevõk rendelkezésére.<br>
Kérelmezõ 2000. augusztus 23-án jogorvoslati kérelmet terjesztett elõ a Döntõbizottságnál, amelyben kérte az ajánlatkérõ felhívását a Kbt. szabályainak megfelelõ eljárásra, kérte jogsértés megállapítását, a jogsértésért felelõs személlyel és szervezettel szemben történõ bírság kiszabását, valamint az ajánlatkérõ kötelezését a költségek viselésére.<br>
Kérelmének indokolásául elõadta, hogy álláspontja szerint az ajánlati felhívás mellékleteként kiadott ajánlati dokumentáció több ponton a Kbt. szabályaiba ütközik, illetõleg az ajánlati felhívással ellentétes elõírásokat tartalmaz.<br>
Ajánlatkérõ az érdemi észrevételében a jogorvoslati kérelem elutasítását kérte, tekintettel arra, hogy álláspontja szerint õ jogszerûen járt el, a kérelmezõ által kifogásoltak csak stiláris jellegûek, így súlyuk semmiképpen nem indokolja az általa megjelölt szankciókat.<br>
A Döntõbizottság a közbeszerzési eljárást D.391/4/2000 számon hozott határozatával hivatalból felfüggesztette.<br>
A jogorvoslati eljárás során megállapítást nyert, hogy a kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdés elõírja, hogy ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Fenti jogszabályhelyekbõl megállapítható, hogy amennyiben az ajánlatkérõ dokumentációt készít, úgy az részletes szerzõdési feltételeket, és nem az ajánlati felhívással ellentétes elõírásokat tartalmazhat. Különös tekintettel arra, hogy az ajánlatkérõ az ajánlati felhívásban és a részletes szerzõdési feltételeket tartalmazó dokumentációban meghatározott feltételekhez kötve van. Ez az ajánlati kötöttség azonban csak abban az esetben érvényesülhet, ha a felhívás és a dokumentáció egymással összhangban levõ, és nem pedig egymással ellentétes feltételeket tartalmaz.<br>
Mindezen rendelkezések ellenére, és így azokat megsértve az ajánlatkérõ az ajánlati felhívásban és a részletes szerzõdési feltételeket tartalmazó dokumentációban egymástól eltérõen adta meg az ajánlatok elbírálásának részszempontjait. Míg az ajánlati felhívásban a részszempontok a vállalkozási díj, a vállalt kötbér, a vállalt szavatosság és a fizetési ütemezés voltak (5), (3), (3) és (1) súlyszámmal, addig a dokumentációban a vállalkozási díj, vállalt kötbér, vállalt szavatosság, korábbi teljesítés és fizetési ütemezés részszempontok szerepeltek, mégpedig (6), (3), (2), (1) és (1) súlyszámokkal.<br>
Ajánlatkérõ a tárgyaláson tett nyilatkozatával elismerte, hogy eredeti szándéka szerint a helyes részszempontok a dokumentációban megtalálható részszempontok voltak, azonban a K. É. szerkesztõségének megküldött ajánlati felhívás a részszempontokat tévesen tartalmazta, abból a "korábbi teljesítés" kimaradt. Mivel azonban a korábbi teljesítés mint elbírálási részszempont eredeti szándékaik szerint értékelésre került volna, ezért szerepelt az ajánlati felhívásban foglalt fix idõponthoz képest a dokumentációban teljesítési határidõként a "várhatóan 2000. október 31." kifejezés.<br>
A fent idézett jogszabályhelyekre tekintettel azonban ezek az elõírások is egymásnak ellentmondónak minõsülnek, így ezen ponton is megsértette ajánlatkérõ a Kbt. fenti rendelkezéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint az ajánlattevõ – a dokumentáción kívül – további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A. tájékoztatás tartalmát az ajánlattevõk számára hozzáférhetõvé kell tenni.<br>
Ugyanezen szakasz (2) bekezdése alapján a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. § </a>elõírja, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
Fenti rendelkezések alapján megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) és (2) bekezdésében foglalt határidõk kogensek, attól eltérni, illetõleg más határidõket alkalmazni nem lehet.<br>
Ennek ellenére ajánlatkérõ a dokumentáció 6. pontjában elõírta, hogy az ajánlatkérõ címére beérkezõ pontosítási kérdésekre az ajánlatkérõ írásban ad választ, melyet a többi ajánlattevõnek is megküld. E célból a kérdéssel együtt kérjük a faxszám vagy e-mail cím megadását. Amennyiben ilyet az ajánlattevõ nem ad meg, az ajánlattételi határidõ elõtti 5. munkanap 14.00 óráig beérkezõ kérdésekre adott válaszokat kapja meg.<br>
Mivel ezen dokumentációbeli kitétel egyértelmûen sérti a 38. § (1) és (2) bekezdésében foglalt kogens szabályozást, ezen jogszabályhelyek megsértése kétséget kizáróan megállapítható.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(3) bekezdése alapján az ajánlatkérõnek a tájékoztatást úgy kell megadnia, hogy azzal egyes ajánlattevõket ne kedvezményezzen, illetve ne sértse az ajánlattevõk esélyegyenlõségét.<br>
Ajánlatkérõ a dokumentáció 5. pontjában elõírta, hogy az ajánlattevõk korrekt tájékoztatása érdekében szükség esetén az ajánlatok kidolgozásának idõszakában nyilvános konzultációt tart. A dokumentáció 14. pontja ugyanakkor elõírta, hogy konzultáció személyesen a Budafok-Tétény Városüzemeltetési Kht.-nál, vagy telefonon Aradi István vállalkozási és beruházási igazgatónál.<br>
A Döntõbizottság megállapította, hogy a dokumentáció ezen két pontjában található elõírások nem felelnek meg a Kbt. fent idézett 38. § (3) bekezdésében foglalt követelményeknek, mert lehetõséget ad a személyes kapcsolattartásra, amely a Kbt. 24. § (2) bekezdésében foglalt esélyegyenlõség alapelvét sérti.<br>
Amennyiben ajánlatkérõ nyilvános konzultációs lehetõséget kíván biztosítani az ajánlattevõk számára, úgy azt valamennyi ajánlattevõ számára egy idõpontban, valamennyiük részvételének lehetõségével kell megtartani.<br>
Tekintettel arra, hogy az ajánlatkérõ által összeállított dokumentáció több ponton ellentétes volt az ajánlati felhívásban foglalt feltételekkel, illetõleg több ponton ütközött a Kbt. kogens rendelkezéseivel, a Döntõbizottság az ajánlati dokumentációra vonatkozó ajánlatkérõi döntést a Kbt. 88. § (1) bekezdés c) pontja alapján megsemmisítette, és ugyanezen szakasz b) pontja alapján felhívta õt a törvény szabályainak megfelelõ eljárásra.<br>
Felhívja a Döntõbizottság ajánlatkérõ figyelmét arra, hogy a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés szerint mind az ajánlati felhívás, mind pedig a dokumentációban meghatározott feltételek módosítása esetén a módosított feltételekrõl hirdetményt kell közzétenni, amelyben új ajánlattételi határidõt kell megállapítani.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 25.<br>
<br>
Dr. Bakonyi Dolli s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>