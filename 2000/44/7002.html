<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7002)
</b></h2><FONT size=3><i><u></i></u><br>
Kf.IV.35.162/2000/6.<br>
<br>
A Magyar Köztársaság Legfelsõbb Bírósága az ifj. dr. Petrik Ferenc ügyvéd (1012 Budapest, Mikó u. 14.) által képviselt Pest Megyei Víz- és Csatornaépítõ Kft. (1107 Budapest, Balkán u. 4. II/6.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indult perében a Fõvárosi Bíróság 1999. november 18. napján kelt 3.K.38.441/1999/4. számú ítélete ellen a felperes részérõl 5. sorszám alatt benyújtott és 7. sorszám alatt indokolt fellebbezés folytán az alulírott napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 15 napon belül fizessen meg 10 000 (tízezer) forint másodfokú perköltséget.<br>
Kötelezi továbbá a felperest, hogy fizessen meg a magyar államnak – az illetékhivatal külön felhívására – 13 500 (tizenháromezer-ötszáz) forint fellebbezési illetéket.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az elsõfokú bíróság által megállapított tényállás szerint Vecsés, Üllõ és Gyál Önkormányzata a K. É. 1997. évi 28. számában nyílt elõminõsítési eljárásra tett közzé felhívást a három településen szennyvízcsatorna építésének kivitelezésére. Az ajánlattevõk a többi alkalmasnak minõsítettrõl a K. É. 1997. október 15. napján megjelenõ 40. számából értesülhettek.<br>
A felperes és a Betonútépítõ Nemzetközi Építõipari Rt. jogorvoslati kérelmére az alperes az 1997. december 16. napján kelt D.238/22/1997. számú határozatával megállapította, hogy az ajánlatkérõk megsértették a közbeszerzésrõl szóló 1995. évi XL. törvény (Kbt.) rendelkezéseit, és felhívta az ajánlatkérõket, hogy legkésõbb az ajánlatok eredményének kihirdetéséig három ajánlattevõt a közbeszerzési eljárásból zárjanak ki, és az így fennmaradó ajánlattevõk által benyújtott ajánlatok értékelése alapján hirdessék ki a közbeszerzési eljárás eredményét.<br>
Ezen alperesi határozat ellen benyújtott kereseteket a Legfelsõbb Bíróság Kf.I.28.131/1998/3. számú jogerõs ítéletében elutasította.<br>
Gyál Város Önkormányzata 1997. december 23-án kihirdette a közbeszerzési eljárás nyertesét.<br>
Üllõ és Vecsés nagyközségek önkormányzati határozataikkal elõbb megállapították a sorrendiséget, majd ezen határozatokat visszavonták és az eljárást eredménytelennek nyilvánították. Az eljárás eredménytelenségérõl 1999. január 15-én hirdették ki az önkormányzati döntéseket.<br>
Ezen döntések ellen a Betonútépítõ Nemzetközi Építõipari Rt. és a felperes kezdeményezett jogorvoslati eljárást, amely alapján az alperes az 1998. március 10-én kelt D.25/14/1998. számú határozatában megállapította, hogy Vecsés Önkormányzata megsértette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontját, egyebekben a kérelmet elutasította. Az indokolás szerint az önkormányzatok jogsértõ módon nyilvánították eredménytelennek a közbeszerzési eljárást. Az alperes ezen határozatával szemben Üllõ Önkormányzata élt kereseti kérelemmel, melyet a Fõvárosi Bíróság ítéletével elutasított, és amelyet a Legfelsõbb Bíróság Kf.I.28.961/1998/2. számú ítéletével helybenhagyott. A felperes által elõterjesztett kereseti kérelmet a Fõvárosi Bíróság 8.K.31.664/1998/3. számú ítéletével utasította el, amely ellen csak az alperes terjesztett elõ fellebbezést és csak az ítélet indokolása ellen. Ezért a Legfelsõbb Bíróság Kf.III.27.600/1999/4. számú végzésében megállapította az ítélet rendelkezõ részének jogerõre emelkedését.<br>
Vecsés és Üllõ Önkormányzata 1998. június 28. napján a K. É. 1998. évi 4. számában új, nyílt elõminõsítési eljárást tett közzé Vecsés és Üllõ települések területén szennyvízcsatorna építésének kivitelezésére.<br>
A felperes jogorvoslati kérelemmel élt a közzététellel szemben, kérve az eljárás felfüggesztését, az ajánlatkérõ döntésének megsemmisítését arra hivatkozással, hogy a tárgyban egy jogerõsen le nem zárult közbeszerzési eljárás van folyamatban.<br>
Az alperes 1998. március 23. napján kelt D.32.007/1998. számú határozatában a kérelmet mint megalapozatlant, elutasította. Álláspontja szerint beszerzési igény keletkezett a szennyvízcsatorna hálózatának építése és beruházáskivitelezési szerzõdés tárgyában még akkor is, ha azt megelõzõen jogellenesen nyilvánították eredménytelennek az ajánlatkérõk az azonos tárgyú közbeszerzési eljárást.<br>
A felperes keresetében a közigazgatási határozat felülvizsgálatát és annak megváltoztatását kérte azzal, hogy az ajánlatkérõ új eljárás kiírását semmisítse meg, és hívja fel a Kbt. szabályainak megfelelõ eljárásra és az eredményes eljárás nyertesének kihirdetésére. Álláspontja szerint elmaradt a fennmaradó ajánlattevõk által benyújtandó ajánlatok értékelése. Sérelmezte, hogy az alperes a D25/14/1998. számú határozatában nem alkalmazta az eredményhirdetésre kötelezést, az ajánlatkérõ magatartása megsértette a verseny tisztaságát. A közbeszerzési eljárás jogszerûen nem zárult le, mivel az alperes D238/4/1997. szám alatt hozott eljárás felfüggesztésérõl rendelkezõ határozata a határidõket megakasztotta.<br>
Az elsõfokú bíróság a felperes keresetét elutasította. Ítéletében kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § (</a>1) bekezdés a) pontja és a 2. § (1) bekezdése alapján nem vitatottan az érintett önkormányzatok építési beruházása a Kbt. hatálya alá tartozó beruházás. A közbeszerzési eljárás a Kbt. 61–63. §-ában szabályozott eredmény kihirdetésével és közzétételével zárul le. Az ajánlattevõk megsértették a Kbt.-t, amikor eredménytelennek nyilvánították az 1997. évi 28. K. É.-ben megjelenõ felhívásra beérkezett ajánlatok elbírálása alapján az eljárását. Az errõl szóló döntésüket 1998. január 17-én tették meg, amely közzététellel az eljárás lezárult. Az ezzel kapcsolatos jogsértés tényét az alperes a D25/14/1998. számú határozatban vizsgálta.<br>
Az elsõfokú bíróság osztotta az alperes álláspontját, hogy az ezen eljárás során és ezen közbeszerzési eljáráshoz kapcsolódóan vizsgált ajánlattevõi magatartás a jelen peres eljárásban már nem vizsgálható. A felperesi kereseti kérelemben foglaltak túlnyomórészt az alperes jelen perben nem vizsgálható határozatához kapcsolódó döntését sérelmezték, ezért azok nem vehetõk figyelembe.<br>
A korábbi közbeszerzési eljárást már nem lehetett folyamatban levõnek tekinteni, hiszen az bár jogsértõ módon, de lezárult az ajánlattevõk azon döntésével, amelyben eredménytelennek nyilvánították az eljárást.<br>
A felperesnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdéséhez fûzõdõ kereseti kérelme szintén az alperes korábbi, D25/14/1998. számú határozatához kapcsolódó igény, amelyet jelen eljárásban már nem lehet vizsgálni.<br>
Figyelemmel arra, hogy az elõzõ közbeszerzési eljárás már lezárult, nem lehet jogsértõnek tekinteni az ajánlatkérõknek az 1998. január 28-i K. É.-ben megjelenõ ajánlati felhívását.<br>
A felperesnek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) és (4) bekezdésében foglaltakra hivatkozást az alperes eljárásakor nem vizsgálhatta, mivel a felperes figyelmen kívül hagyta a Kbt. 80. § (1) bekezdés d) pontjában foglaltakat.<br>
Az elsõfokú bíróság ítélete ellen a felperes nyújtott be fellebbezést, kérve annak megváltoztatását és a keresetnek történõ helyt adást. Továbbra is arra hivatkozott, hogy álláspontja szerint az elõzõ közbeszerzési eljárás nem zárult le, ezért az ajánlattevõ új eljárást nem indíthatott volna. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése értelmében csak 60 nap elmúltával válik az eljárás eredménytelenné. Az ajánlatkérõk az alperes korábbi D238/22/1997. számú határozatában foglaltaknak nem tettek eleget és nem értékelték a benyújtott ajánlatokat. A Legfelsõbb Bíróság Közigazgatási Kollégiumának 34. sz. állásfoglalása alapján a keresetben olyan jogszabálysértésekre is hivatkozhatott, amelyet egyébként a Kbt. 80. § (1) bekezdés d) pontja alapján a jogorvoslati kérelmében egyébként nem jelölt meg. A korábbi közbeszerzési eljárás sem a Kbt. 61. (1) bekezdése alapján a döntés kihirdetésével, sem a 60. § (1) bekezdés e) pontja alapján 60 napos határidõ elteltével nem ért véget, hanem jogszabálysértõen eredménytelenné nyilvánították. Ezért az új közbeszerzési eljárás kiírásakor a korábbi közbeszerzési eljárás még folyamatban volt.<br>
Az alperes az elsõfokú bíróság ítéletének helybenhagyását kérte. Hivatkozott arra, hogy az alperesnek a korábbi eljárásában nem volt jogköre arra, hogy az ajánlatkérõket megismételt eljárásra utasítsa. A korábbi közbeszerzési eljárás már lezárult.<br>
A fellebbezés nem alapos.<br>
Az elsõfokú bíróság a tényállást mindenre kiterjedõen, igen részletesen állapította meg, és az abból levont jogi következtetései is helytállóak. A Legfelsõbb Bíróság a fellebbezéssel kapcsolatban az alábbiakra kíván rámutatni.<br>
A közigazgatási perben a bíróság az államigazgatási eljárás általános szabályairól szóló 1957. évi IV. törvény 72. §-a és a Pp. 339. §-a alapján azt vizsgálja, hogy a közigazgatási szerv eljárása során vagy a meghozott határozatával megsértette-e a jogszabályokat, vagyis hogy a közigazgatási szerv döntése megfelel-e az anyagi és eljárási jogszabályoknak, vagyis hogy jogszerû-e. Erre figyelemmel a közigazgatási per tárgya mindig egy adott, konkrét közigazgatási határozat. A perbeli esetben a felperes keresetével az alperes D32/7/1998. számú határozatának felülvizsgálatát kérte. Ugyanakkor a keresetében és a fellebbezésében is elõadottak túlnyomó része nem ezen határozat jogszerûtlenségére vonatkoztak, hanem az alperes korábbi, D238/24/1997, illetve D25/14/1998 számú határozataira vonatkoztak. Ezzel kapcsolatban tehát az elsõfokú bíróság helyesen állapította meg, hogy a korábbi közbeszerzési eljáráshoz kapcsolódó ajánlattevõi magatartásokat már jelen peres eljárásban nem lehet vitatni, mivel azokat az alperes a korábbi határozataiban már elbírálta. Ugyancsak nem vitatható jelen peres eljárásban az alperes korábbi határozatainak vélt jogszabálysértõ jellege. Ezért ezeket a jogszabálysértésre való hivatkozásokat az elsõfokú bíróság helyesen rekesztette ki a felülvizsgálat körébõl.<br>
Az alperes a perben vitatott D32/7/1998. számú határozatával azt állapította meg, hogy a Kbt. szerinti beszerzési igény keletkezett még akkor is, ha ezt megelõzõen jogellenesen nyilvánították eredménytelennek az ajánlatkérõk az azonos tárgyú közbeszerzési eljárást. Ezzel az indokolással az elsõfokú bíróság egyetértett, és a Legfelsõbb Bíróság is egyetért.<br>
A felperesi fellebbezésben foglaltaktól eltérõen a közbeszerzési eljárás nem csak az eredmény kihirdetésével vagy a 60. § (1) bekezdés e) pontja alapján az 55. § (1) és (2) bekezdésben meghatározott határidõ elteltével fejezõdik be. A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szabályozza az eljárás eredménytelenségét. Az ajánlatkérõk – amint az alperes azt a D25/14/1998. számú határozatában megállapította – megsértették a Kbt. 60. § (1) bekezdés d) pontját, mert az eredménytelenné nyilvánításának ez a feltétele nem állt fenn. Ugyanakkor a korábbi közbeszerzési eljárás – az eredménytelenné nyilvánítással – ha jogszabálysértõen is, de befejezõdött, az ajánlatkérõket nem kötelezték a korábbi közbeszerzési eljárás folytatására. Ennek elmaradását azonban már jelen peres eljárásban nem lehet kifogásolni.<br>
Mivel a korábbi közbeszerzési eljárás annak eredménytelenné nyilvánításával befejezõdött, az új nyílt elõminõsítési eljárás meghirdetésére lehetõség volt, sõt a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § (</a>1) bekezdés a) pontja, 2. § (1) bekezdése szerint kötelezõ is volt.<br>
A fentiek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A pervesztes felperes a Pp. 239. §-a szerint alkalmazandó Pp. 78. § (1) bekezdése alapján köteles az alperes másodfokú perköltségét megfizetni.<br>
A tárgyi illetékfeljegyzési jog folytán le nem rótt fellebbezési illetéket a felperes a költségmentesség alkalmazásáról szóló 6/1986. (VI. 26.) IM rendelet 13. § (2) bekezdése alapján köteles az államnak megfizetni.<br>
<br>
Budapest, 2000. augusztus 31.<br>
<br>
Dr. Lomnici Zoltán s. k.	Dr. Hajnal Péter s. k.<br>
közbeszerzés biztos	közbeszerzési biztos<br>
<br>
Dr. Kárpáti Magdolna s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>