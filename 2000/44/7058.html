<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7058)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.326/12/2000<br>
<br>
Tárgy: a MEDIPLAN és KORTEX Kft. jogorvoslati kérelme a Budapest Fõváros Önkormányzata Fõpolgármesteri Hivatal közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MEDIPLAN Kórháztervezõ és Egészségügyi Fõvállalkozó Kft. (1011 Budapest, Hunyadi J. u. 13., képviseli: dr. Bûrös László ügyvéd, 1135 Budapest, Tahi út 53–59., a továbbiakban: I. r. kérelmezõ) és a KORTEX Kórházi Tervezõ-Szervezõ Mérnöki Iroda Kft. (1024 Budapest, Lövõház u. 24., képviseli: Pivarnyikné dr. Juhász Emõke ügyvéd, 1073 Budapest, Erzsébet krt. 58., a továbbiakban: II. r. kérelmezõ) jogorvoslati kérelmét, melyet Budapest Fõváros Önkormányzat Fõpolgármesteri Hivatal (1052 Budapest, Városház u. 9–11., képviseli: dr. Molnár Judit ügyvéd, 1124 Budapest, Gébics u. 7., a továbbiakban: ajánlatkérõ) "orvostechnológiai berendezések szállítása, beszerelése és beüzemelése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. április 5-én ajánlati felhívást tett közzé a K. É. 14. számában (1460) nyílt eljárás megindítására a rendelkezõ részben írt tárgyban.<br>
Ajánlatkérõ a felhívás 2. b) pontjában elõírta, hogy a beszerzés tárgyában vállalkozási szerzõdést kíván kötni teljeskörûen, vagy az 1. és 2. sz. részajánlat vállalása esetén, és szállítási szerzõdést a kézimûszerekre a 3. sz. részajánlat kizárólagos vállalása esetén.<br>
A 3. d) pontban a részajánlat tételének szempontjait az alábbiak szerint kötötte ki:<br>
<br>
1. részfeladat: orvostechnológiai szerelvények<br>
<br>
2. részfeladat: orvostechnológiai felszerelések, készülékek, gépek<br>
<br>
3. részfeladat: kézimûszerek<br>
Az ajánlati biztosítékra vonatkozóan a 8. pontban elõírta, hogy:<br>
a) Az ajánlati biztosíték összegszerûen meghatározott mértéke: 1 000 000 Ft, azaz egymillió forint.<br>
b) Az ajánlati biztosíték nyújtásának feltételei: az ajánlati biztosíték teljesíthetõ a 8. a) pontban megnevezett összegnek a Fõvárosi Önkormányzat OTP és Kereskedelmi Banknál vezetett költségvetési elszámolási, 11784009-15490012 sz. számlájára történõ átutalásával, vagy bankgarancia biztosításával (melynek érvényessége 2000. július 1-jéig szóljon), "Szent István Kórház, B épület – orvostechnológia" feltüntetésével. Az ellenérték befizetését igazoló terhelési értesítõ bank által hitelesített (banki pecsét + aláírás), illetve a bankgaranciáról szóló dokumentum másolati példányát az ajánlatnak tartalmaznia kell, ennek elmulasztása esetén az ajánlat érvénytelen.<br>
Az ajánlatkérõ az ajánlati biztosítékot az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés a) és b) pontja szerint visszafizeti."<br>
A felhívás 13. pontja szerint az összességében legelõnyösebb ajánlatot kívánta ajánlatkérõ az elbírálás alapján kiválasztani.<br>
Ugyanitt közölte azt is, hogy az eredményhirdetés az ajánlati tervdokumentációban meghatározott részfeladatonként történik.<br>
A 14. pont szerint többváltozatú ajánlat tehetõ, de csak az alapajánlat kidolgozása mellett, az ajánlati dokumentációban meghatározott módon, úgy, hogy az alternatív ajánlatot az alapajánlattól jól elkülönítetten kell megadni.<br>
Az egyéb információkat tartalmazó 16. pontban szerepelt az is többek között, hogy:<br>
"16.1. Részajánlat esetén az ajánlattevõ csak az ajánlati dokumentációban meghatározott tételcsoportokra tehet ajánlatot. A részajánlat csak akkor érvényes, ha az adott tételcsoporton belül minden tételt tartalmaz.<br>
<br>
16.2 Az ajánlattevõ köteles az ajánlatban elhelyezni a szerzõdés(eke)t cégjegyzésre jogosult személy által aláírva, a kipontozott részek kitöltésével.<br>
<br>
16.11. Amennyiben a külföldi ajánlattevõ nevében az ajánlatot belföldi képviselõje nyújtja be, a külföldi ajánlattevõ által a belföldi képviselõ részére adott, az ajánlattételre vonatkozó meghatalmazást csatolni kell."<br>
Az ajánlattevõk rendelkezésére bocsátott részletes ajánlati dokumentációnak az ajánlattétel feltételeit tartalmazó II. rész 7. pontjában kötelezõen elõírták, hogy:<br>
"Ajánlatkérõ a mûszaki átadás-átvételi eljárás lezárásáig terjedõ idõszakra – teljesítési garanciaként – banki garanciavállaló szándéknyilatkozattal alátámasztott kötelezettségvállaló nyilatkozatot kér.<br>
A mûszaki átadás-átvételi eljárás lezárását követõ – a garanciális kötelezettség fennállásáig terjedõ – idõszakra jóteljesítési garanciaként ajánlattevõtõl banki garanciavállaló szándéknyilatkozattal alátámasztott kötelezettségvállaló nyilatkozatot kér.<br>
Maguk a bankgaranciák akkor megfelelõek, ha a bank saját kötelezettségeként feltétlenül és visszavonhatatlanul vállalja, hogy az ajánlatkérõ elsõ felszólítására az alapjogviszony vizsgálata nélkül haladéktalanul kifizetést teljesít a garantált összeg erejéig.<br>
A teljesítési és a jóteljesítési garancia mértékét ajánlattevõ határozza meg az ajánlatában."<br>
A III. részben "az ajánlat benyújtásának módja, feltételei" címszó alatt az "ajánlat részei és sorrendje" felsorolásnál a kilencedik (francia) bekezdésben az szerepel, hogy becsatolandó kötelezõen az ajánlatba:<br>
"a teljesítési és jóteljesítési garancia mértékére vonatkozó vállalási nyilatkozat banki garanciával alátámasztva".<br>
A dokumentáció 2. sz. mellékletének 4. tételénél vérhûtõszekrényt kért ajánlatkérõ 200 liter körüli kapacitással. A mûszaki leírásban elõírta azt is, hogy "a készülék 8-fajta, maximum 50 db zacskós vér áttekinthetõ tárolására alkalmas kivitelû legyen" … "zárható ajtóval".<br>
A dokumentáció 3. sz. mellékletében, mely a 3. részajánlatban megkövetelt kézimûszereket tételesen tartalmazza, a 22. tételnél 5,8 mm átmérõjû hidegfényes optikát fénykábel-csatlakozással követelt meg ajánlatkérõ.<br>
Az ajánlattételi határidõ lejárta elõtt ajánlatkérõ konzultációs lehetõséget biztosított 2000. május 2-án az ajánlati dokumentációt megvásárló cégeknek. Itt külön felhívta ajánlattevõk figyelmét, hogy vagy teljes körû ajánlattételre van lehetõségük, vagy csak az egyes részterületekre is.<br>
Az ajánlattételi határidõig II. r. kérelmezõ teljes körû ajánlatot tett. Az Allegro Kft. teljes körû alap- és két darab alternatív ajánlatot, míg I. r. kérelmezõ a teljes körû alapajánlat mellett három darab alternatív ajánlatot adott be.<br>
A Heim Szolgáltató Kft. az 1. részajánlatra nyújtott be ajánlatot alapváltozatban.<br>
Ajánlatkérõ közbeszerzési bizottsága a vonatkozó Fõvárosi Közgyûlés rendeletében szabályozott eljárás keretében az ajánlatokat megvizsgálva megállapította, hogy:<br>
<br>
1. I. r. kérelmezõ jóteljesítési garanciára és a teljesítési garanciára nem adott banki garanciavállaló szándéknyilatkozatot. A szerzõdéstervezetet cégszerûen aláírta ugyan, de az ajánlati felhívás 16.2. pontja szerint a belsõ tartalmat nem töltötte ki.<br>
<br>
2. II. r. kérelmezõ a szerzõdést biztosító mellékkötelezettségeket megadta, a vállalkozási szerzõdést és a szerzõdéstervezetet cégszerûen nem írta alá.<br>
<br>
3. Az Allegro Kft. az ajánlattételre való jogosultságát nem igazolta.<br>
<br>
4. A Heim Szolgáltató Kft. a jóteljesítési garancia és a teljesítési banki garanciavállaló szándéknyilatkozatot nem mellékelte ajánlatához.<br>
Ezután ajánlatkérõ közbeszerzési bizottsága úgy döntött, hogy mivel I. r. kérelmezõ a teljesítési garanciára és a jóteljesítési garanciára nem adott banki garanciavállaló szándéknyilatkozatot, csak cégnyilatkozatot, ezt nem pótolható hiányosságnak értékelte, és emiatt már – az érvénytelenségre tekintettel – fel sem hívta hiánypótlásra.<br>
Ajánlatkérõ II. r. kérelmezõnek és az Allegro Kft.-nek a formai hiányok pótlására lehetõséget biztosított, melyet csak az Allegro Kft. hajtott végre teljeskörûen.<br>
Ezt követõen ajánlatkérõ közbeszerzési bizottsága a 118/2000. (VI. 15.) sz. határozatában I., II. r. kérelmezõk és a Heim Szolgáltató Kft. ajánlatának érvénytelenné nyilvánítására tett javaslatot, és e határozatában az eljárás nyertesének javasolta továbbá az Allegro Kft.-t az 1. sz. részajánlat vonatkozásában a II. számú alternatív ajánlatával; a 2. sz. részajánlat vonatkozásában az alapajánlattal, a 3. sz. részajánlat vonatkozásában szintén az alapajánlat elfogadásával. A döntéshozó fõpolgármester a bizottság javaslatát 2000. június 23-án elfogadta.<br>
Az eljárás eredményének kihirdetésére 2000. július 7-én került sor, ahol az ajánlatkérõ ismertette az eljárás eredményét és a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében meghatározott minta szerinti írásbeli összegzést. Az eredményhirdetést követõ 16. napon – az ajánlati felhívás 15. b) pontjában foglaltak szerint – a szerzõdések 2000. július 24-én megkötésre kerültek a nyertes Allegro Kft.-vel.<br>
I. r. kérelmezõ 2000. július 20-án fordult kérelemmel a Döntõbizottsághoz, melynek alapján – a hiánypótlást követõen – a Döntõbizottság a jogorvoslati eljárást 2000. július 24-én megindította.<br>
Kérelmét a tárgyaláson változatlanul fenntartva, kérte az ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását, a jogsértés megállapítását, valamint a jogsértõ kötelezését a költségek viselésére. Kérte továbbá tárgyalás tartását is. Kérelmét azzal indokolta, hogy ajánlatkérõ jogsértést követett el azzal, hogy nem biztosította számára is a hiánypótlás lehetõségét, így csak az eredményhirdetéskor szembesült azzal a ténnyel, miszerint azért nyilvánította ajánlatkérõ érvénytelenné az ajánlatát, mert nem csatolta ajánlata részeként a jóteljesítési garanciára vonatkozó banki garanciavállaló szándéknyilatkozatot, valamint nem töltötte ki a vállalkozási és szállítási szerzõdéstervezetet.<br>
Álláspontja szerint ajánlatkérõ azzal, hogy a hiánypótlás lehetõségét nem az összes ajánlat alapos áttekintése, tanulmányozása után biztosította, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott, az ajánlattevõk esélyegyenlõségét biztosítani hivatott rendelkezést. A hiánypótlás biztosítása esetén megítélése szerint az esélyegyenlõség csak abban az esetben érvényesülhet, ha az ajánlatkérõ valamennyi ajánlattevõ tekintetében meghatározza a benyújtott ajánlatokkal kapcsolatos hiányokat. Amennyiben erre nem kerül sor, egyes ajánlattevõk hátrányosabb helyzetbe kerülnek az eljárás során.<br>
Véleménye szerint ajánlatkérõnek a hiánypótlásra felszólított két cég ajánlatát is érvénytelennek kellett volna nyilvánítania, tekintettel arra a tényre, hogy az ajánlati dokumentációban ajánlatkérõ részletesen meghatározta az ajánlat részeit és sorrendjét, sõt kifejezetten hangsúlyozta azt a tényt, hogy "az az ajánlat, amelyik a kötelezõ ajánlati részeket nem tartalmazza teljeskörûen, érvénytelen". Ebbõl egyértelmûen következik az, hogy az ajánlatkérõ a hiánypótlás lehetõségét az általa kibocsátott ajánlati dokumentációban foglaltakkal szemben, azzal ellentétesen biztosította.<br>
Kifejtette azt az álláspontját is, hogy ajánlatkérõ többször is megsértette a közbeszerzési törvényt. Megsértette akkor, amikor nem érvénytelenítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pont alapján azokat az ajánlatokat, amelyek nem feleltek meg az ajánlati dokumentációban általa meghatározott feltételeknek, és erre tekintettel nem nyilvánította az eljárást eredménytelennek a 60. § (1) bekezdés b) pontja alapján, miután egyetlen ajánlattevõ által benyújtott ajánlat sem tett eleget az ajánlattevõ által elõírt feltételeknek. Ezen túlmenõen ajánlatkérõ megsértette a Kbt. 24. § (2) bekezdését, valamint a Kbt. 43. § (4) bekezdését is akkor, amikor nem azonos feltételekkel biztosított hiánypótlási lehetõséget az ajánlattevõk számára, és ezzel nem biztosította minden ajánlattevõ részére az esélyegyenlõséget.<br>
II. r. kérelmezõ 2000. július 24-én nyújtott be jogorvoslati kérelmet a Döntõbizottsághoz.<br>
Ebben kérte az ajánlatkérõ eljárást lezáró és a közbeszerzés során hozott minden döntésének megsemmisítését és ideiglenes intézkedéssel a szerzõdéskötés megtiltását.<br>
Kérelmét a tárgyaláson változatlanul fenntartva azzal indokolta, hogy ajánlatkérõ jogsértõ módon nyilvánította érvénytelenné az ajánlatát olyan indokkal, hogy ajánlatában a vállalkozási szerzõdés cégszerûen nem került aláírásra, illetve a 2. és 3. sz. részajánlatban nem az ajánlati kiírásban meghatározott mûszaki paramétereket ajánlották meg.<br>
Véleménye szerint ez nem felel meg a valóságnak, mert ajánlatukban a 2. és 3. sz. részajánlatban szereplõ eszközök minden tekintetben megfelelnek annak a mûszaki elõírásnak, amelyet ajánlatkérõ kiírt. <br>
Álláspontja szerint a Kbt.-be ütközik olyan kiírás, amely a mûszaki tartalmat úgy határozza meg, hogy nem funkció tekintetében, hanem formálisan vizsgálja az ajánlattevõ által az ajánlatban rögzített készülékeket. A bírálatnál az ajánlatkérõ nem vette figyelembe azt, hogy az általuk tett ajánlatban szereplõ tárgyak mindegyike megfelel az ajánlatkérõ mûszaki dokumentációjában szereplõ paramétereknek, azonban éppen a Kbt. rendelkezései rögzítik, hogy az ajánlatkérõ a mûszaki elõírások vonatkozásában szabvány, vagy egyéb módon kell hogy meghatározza a mûszaki tartalmat, nem pedig az ajánlatkérõ által kiírt módon.<br>
Álláspontja szerint az ajánlatkérõ kiírása törvénysértõ és ellentétes a Kbt. vonatkozó rendelkezéseivel. Határozott álláspontja, hogy ajánlata minden tekintetben megfelelt az ajánlati felhívásban és a dokumentációban meghatározott feltételeknek, tehát az érvénytelenné nyilvánítása törvénytelen.<br>
A Döntõbizottság a kért ideiglenes intézkedést nem alkalmazta, mert annak törvényi feltételei a tárgyalásig rendelkezésére bocsátott iratok alapján nem voltak megállapíthatók.<br>
A Döntõbizottság a jogorvoslati kérelmek tartalmára tekintettel az ügyeket egyesítette.<br>
Ajánlatkérõ írásos észrevételében és a tárgyaláson úgy nyilatkozott, hogy kéri a megalapozatlan jogorvoslati kérelmek elutasítását, és kérelmezõk kötelezését az igazgatási szolgáltatási díj viselésére.<br>
I. r. kérelmezõ kérelméhez azt nyilatkozta, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése értelmében az ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A hivatkozott jogszabályi rendelkezés egyértelmû a tekintetben, hogy hiánypótlást csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ában meghatározott igazolások és nyilatkozatok – melyek az ajánlattevõk alkalmasságának és ajánlattevõi minõségének igazolását tartalmazzák – pótolhatók. Pótolhatók ezen túlmenõen a formai hiányosságok, melyek közül a törvény példálózóan, a nem megfelelõ aláírással vagy példányszámban benyújtott ajánlatok pótoltatását teszi lehetõvé.<br>
Ebbõl következik, hogy az említett hiányokon túl más hiányosságok pótlására törvényes lehetõség nincs. A teljesítési és jóteljesítési bankgarancia-nyilatkozat az ajánlat részét képezi, ezért az nem pótolható, mivel az az egyébként hiányos ajánlat kiegészítésének, ebbõl következõen az ajánlat módosításának minõsülne. A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése az ajánlattételi határidõ lejártát követõen a benyújtott ajánlatok módosítását tiltja.<br>
Fentiekbõl következik, hogy I. r. kérelmezõ hiányos és ebbõl következõen nem teljes körû ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján nem felelt meg az ajánlati felhívásban, illetve a dokumentációban meghatározott (ajánlati dokumentáció 3. oldal, az ajánlattétel feltételei 7. pontja, az ajánlati dokumentáció 5. oldal, az ajánlat részei és sorrendje 9-es francia bekezdése) feltételeknek. Így ajánlata érvénytelen.<br>
II. r. kérelmezõ kérelméhez azt nyilatkozta, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7)–(8) bekezdése értelmében a jogorvoslati eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kezdeményezni. E határidõ elmulasztása jogvesztéssel jár. A határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi határidõ lejártát.<br>
Tekintettel arra, hogy a törvény idézett rendelkezése értelmében az ajánlati dokumentációval kapcsolatos jogorvoslati határidõ 2000. május 31-én lejárt, ezért az ezzel kapcsolatos kérelem elkésett.<br>
Az ajánlati felhívás 16.2. pontja és az ajánlati dokumentáció (6. oldal közepe, az ajánlat részei és sorrendje felsorolás utolsó bekezdése) elõírta, hogy az ajánlattevõ köteles az ajánlatban elhelyezni az ajánlatkérõ által kiadott vállalkozási és szállítási szerzõdéseket a cégjegyzésre jogosult személy által aláírva; a kipontozott részek kitöltésével. Az ajánlatkérõ ezen elõírással azt kívánta biztosítani, hogy ajánlattevõ tartalmában fogadja el a részletes szerzõdéses feltételeket.<br>
Az az ajánlattevõ, aki a felhívásban és a dokumentációban hivatkozott ezen feltételt nem teljesítette, vagyis nem tett egyértelmû kifejezett nyilatkozatot a szerzõdés elfogadására és azt nem írta cégszerûen alá, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés alapján érvénytelen ajánlatot tett. II. r. kérelmezõ mindhárom részajánlatra ajánlatot tett, de ajánlatához nem csatolta a cégszerûen aláírt vállalkozási és szállítási szerzõdéseket.<br>
Érvénytelen II. r kérelmezõ ajánlata azért is, mert az elõírt, az ajánlati dokumentáció 2. és 3. sz. mellékleteiben tételesen meghatározott mûszaki elõírásoktól több tétel esetében eltérõ mûszaki paraméterû termékeket ajánlott meg. Így pl. a 2-es részajánlat 4-es tétel tekintetében meghatározott vérhûtõszekrény kapacitása és tárolása (a kért 200 literes kapacitás és 8-fajta, 50 db zacskós vér tárolása helyett 79 literes, maximum 38 db vérzacskó tárolására alkalmas vérhûtõt), a 3-as részajánlat 22-es tétele tekintetében meghatározott endoszkóp optikai átmérõ 5,8 mm-es eszköze helyett 4 mm-es eszközt ajánlott meg.<br>
Álláspontja szerint II. r. kérelmezõ ajánlata a fentiekben kifejtettek szerint az ajánlati felhívás 16.2. pontjának nem teljesítése miatt ajánlata teljeskörûen, valamint a 2-es és 3-as részajánlat a mûszaki elõírástól való eltérés miatt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése értelmében érvénytelen.<br>
Nyilatkozatában elõadta azt is, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés értelmében az ajánlatkérõ az ajánlatok felbontásakor, illetve azt követõen állapítja meg, hogy mely ajánlatok érvénytelenek. Az ajánlatkérõ tehát a eljárást lezáró döntéséig, illetve az eljárás eredményének kihirdetéséig vizsgálhatja az ajánlatok érvényességét. A Fõvárosi Önkormányzat 65/1995. (XI. 1.) Fõv. Kgy. rendelete az ajánlatok elbírálásának rendjét a törvénnyel összhangban szabályozza.<br>
Az elbírálás során az ajánlatok érvényességét több lépcsõben, folyamatosan vizsgálja, és a rendeletben szabályozott döntéshozatali mechanizmus során a szakmai értékelõbizottság, a lebonyolító, a polgármesteri hivatal szakemberei, majd a javaslatot tevõ önkormányzati bizottság – közbeszerzési bizottság – is vizsgálat tárgyává teszi az ajánlatok érvényességét. Ebbõl következõen I. r kérelmezõ ajánlatának nyilvánvaló érvénytelensége már a legelsõ átvizsgálás során egyértelmûvé vált, ezért az õ részére hiánypótlási lehetõséget az egyébként pótolható hiányok tekintetében az ajánlatkérõ nem adott.<br>
Az ügyben érdekelt további felek a szabályos értesítések ellenére sem írásos, sem szóbeli észrevételt nem terjesztettek elõ.<br>
A Döntõbizottság a rendelkezésre álló iratok, dokumentumok és nyilatkozatok alapján megállapította, hogy a kérelmek alaptalanok, részben elkésettség, részben pedig megalapozatlanság miatt, ezért azokat elutasította.<br>
A Döntõbizottság osztja ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7)–(8) bekezdésének idézésével kifejtett azon álláspontját, hogy e kogens rendelkezések szerint II. r. kérelmezõ eredményesen már nem támadhatja az ajánlati felhívás és a dokumentáció jogsértõnek vélt elõírásait, tekintettel a 15 napos – jogvesztõ – határidõre. A Döntõbizottság kétséget kizáróan megállapította, hogy az ajánlattételi határidõ 2000. május 16-án járt le, így a jogvesztõ határidõ számítása ennek figyelembevételével történhet, tekintettel a Kbt. 79. § (8) bekezdésének a) pontjára, mely úgy rendelkezik, hogy a határidõ lejártának kiszámításakor a jogsértõ esemény bekövetkeztének kell tekinteni jogellenes tartalmú felhívás, illetõleg dokumentáció esetén az ajánlattételi határidõ lejártát.<br>
A Döntõbizottság álláspontja szerint ajánlatkérõ a közbeszerzési eljárás és a jogorvoslati eljárás során helyesen értelmezte az általa is idézett <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését a hiánypótlás biztosításával kapcsolatosan, amikor I. r. kérelmezõ részére nem adott ilyen lehetõséget, hisz azt eredményesen nem is lehetett volna teljesíteni.<br>
Az ajánlatkérõ által hivatkozott önkormányzati rendelet a <a href="http://net.jogtar.hu/jr/gen/getdoc.cgi?docid=99500040.tv#30">Kbt. 30. § </a>(3) bekezdésével harmonizálva szabályozza a döntési folyamatot, amikor a többlépcsõs vizsgálat végén az ajánlatkérõ közbeszerzési bizottsága javaslatot terjeszt a döntésre jogosult elé, aki végsõ soron meghozza a közbeszerzési eljárást lezáró – jelen eljárás tárgyában a nyertesre és az érvénytelen ajánlattevõk megállapítására vonatkozó – döntését.<br>
Mivel a fent kifejtettek alapján I. r. kérelmezõ ajánlata a Döntõbizottság álláspontja szerint is érvénytelen volt, és annak hiányossága pótlására a Kbt. szerint nem volt lehetõség, a Döntõbizottság az I. r. kérelmezõ kérelmét megalapozatlanság miatt utasította el.<br>
A Döntõbizottság kétséget kizáróan megállapította azt is a tényállás és a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének c) pontja összevetésébõl, hogy II. r. kérelmezõ nem csatolta ajánlatához a kötelezõen elõírt (kitöltött és cégszerûen aláírt) vállalkozási és szállítási szerzõdéseket, valamint a nem zárható hûtõszekrény és a 4 mm átmérõjû hidegfényes optika megajánlásával eltért a dokumentációban elõírt, kötelezõ feltételektõl, így az õ ajánlata is érvénytelen.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a Kbt. 88. § (1) bekezdésének a) pontja szerint az I. r. kérelmezõ kérelmét megalapozatlanság miatt, II. r. kérelmezõ kérelmét pedig részben elkésettség, részben megalapozatlanság miatt utasította el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdés biztosítja.<br>
<br>
Budapest, 2000. szeptember 5.<br>
<br>
Dr. Bíró László s. k.	Németh István s. k.<br>
közbeszerzési biztos	 közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>