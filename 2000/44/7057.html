<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7057)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.368/12/2000<br>
<br>
Tárgy: Mátrai Erõmû Rt. jogorvoslati kérelme Érd Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mátrai Erõmû Rt. (3273 Visonta, Erõmû u. 11., képviseli: dr. Kalló János Márk ügyvéd, 1136 Budapest, Hollán Ernõ u. 4., a továbbiakban: kérelmezõ) jogorvoslati kérelmét, melyet Érd Város Önkormányzata (2030 Érd, Alsó u. 1., a továbbiakban: ajánlatkérõ) "távfûtési rendszer gázmotoros fejlesztésének ajánlattevõ beruházásában és finanszírozásával történõ megvalósítása" tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ megbízásából a KESCO Mérnöki Szolgáltató Kft. a K. É. 2000. március 22-én megjelent 12. számában tett közzé részvételi felhívást tárgyalásos eljárás megindítására. A tárgyalásos eljárását ajánlatkérõ a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének e) pontjára alapította.<br>
A tárgyalásos eljárás jogalapját ajánlatkérõ azzal indokolta, hogy az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, amely lehetõvé teszi a nyílt vagy meghívásos eljárás alkalmazását.<br>
A beszerzés tárgyát a részvételi felhívás 3. a) pontja az alábbiak szerint határozta meg: az ajánlatkérõ tulajdonát képezõ távfûtési rendszer gázmotoros fejlesztésének ajánlattevõ beruházásában és finanszírozásával történõ megvalósítása (tervezéssel, engedélyezéssel, szállítással, szereléssel, üzembe helyezéssel), felügyelete, karbantartása, valamint a gázmotorral történõ energiaszolgáltatás hosszú távú szerzõdés esetében.<br>
A részvételi felhívás tartalmazta, hogy rész-, illetve többváltozatú ajánlat benyújtására lehetõség nincs.<br>
A részvételi felhívás meghatározta a részvevõktõl a pénzügyi, gazdasági és mûszaki alkalmasságuk igazolására kért adatokat és tényeket, az alkalmassá, illetve alkalmatlanná minõsítés kritériumait.<br>
A meghívni kívánt ajánlattevõk keretszáma a felhívás szerint hét.<br>
A részvételi jelentkezés határidejéig – 2000. április 17-ig – részvételi jelentkezést nyújtott be: Maszer Rt., Budapest Erõmû Rt., Prometheus Rt., Turbo-Team Kft., Ganz Motor Kft., Nádép Kft. és kérelmezõ.<br>
Az ajánlatkérõ a részvételi jelentkezéseket elbírálta, és 2000. április 20-án eredményt hirdetett, mely szerint valamennyi részvételre jelentkezõ jelentkezését alkalmasnak minõsítette és ajánlattételre felhívta.<br>
Ajánlatkérõ az ajánlati felhívás 5. pontjában határozta meg a pénzügyi ellenszolgáltatás feltételeit az alábbiak szerint:<br>
Ajánlattevõ a beruházás és üzemeltetés költségeit kizárólag a fûtõmûvet üzemeltetõ és 100%-ban önkormányzati tulajdonú ÉVÁÉP Kft. részére eladott hõenergia, illetõleg az áramszolgáltatónak (ELMÜ Rt.) eladott villamos energia ellenértékébõl térítheti meg. Az ellenszolgáltatás egyéb feltételeit az ajánlati dokumentáció tartalmazza. Ajánlattevõ a beruházás finanszírozása érdekében hitelgaranciát, vagyoni fedezetet az ajánlatkérõtõl nem kérhet.<br>
Ajánlatkérõ az összességében legelõnyösebb ajánlatot kívánta kiválasztani, ehhez megadta a részszempontokat, a részszempontok tényleges jelentõségével arányban álló szorzószámokat, és a részszempontok tartalmi elemeinek értékelése során adható pontszám alsó és felsõ határát. A részszempontok, pontszámaik és súlyszámaik:<br>
a) Az ajánlattevõ által felajánlott bérleti díjnak és az ajánlatkérõnél jelentkezõ költség megtakarításának a nettó jelenértéke 10 év alatt	40%<br>
b) A gázmotor-üzemeltetésbõl származó hozam nettó jelenértéke az ajánlatkérõnél a 10 évet követõen a motorcseréig	35%<br>
c) Üzemeltetési kötbér	10%<br>
d) Jóteljesítési garancia összege	8%<br>
e) Garantált környezetvédelmi paraméterek (zaj, légszennyezés stb.)	7%<br>
Pontszám alsó és felsõ határa: 10–20.<br>
Valamennyi szempont esetében a legalacsonyabb összegû (vagy legkedvezõtlenebb) ajánlat 10, a legmagasabb összegû (vagy legkedvezõbb) ajánlat 20 pontot kap. A köztes ajánlatok pontszámai a lineáris arányosság elvének betartásával kerülnek meghatározásra.<br>
Az ajánlati felhívás 7. f) pontjában ajánlatkérõ többek között elõírta, hogy saját finanszírozás esetén ajánlattevõnek hitelt érdemlõen igazolnia kell a beruházási összeg fedezetének rendelkezésre állását. Banki finanszírozás esetén az ajánlatnak tartalmaznia kell a bank indikatív szándéknyilatkozatát a finanszírozásra (a hitel rendelkezésre bocsátására) vonatkozóan, a finanszírozás biztosítéki feltételeinek megjelölésével. Az ajánlatokhoz a dokumentációban megjelölt és cégszerûen aláírt szerzõdéstervezeteket is csatolni kell, ezek bármelyikének hiányában az ajánlat érvénytelen.<br>
Ajánlatkérõ ajánlattevõk részére dokumentációt is biztosított, melynek részei voltak az ajánlati felhívás, útmutató az ajánlattétel feltételeirõl, szempontjairól, a beszerzés tárgyára vonatkozó specifikáció meghatározása, ajánlati kivonat, ajánlattevõi nyilatkozat, valamint a mellékletek és a rajzok.<br>
Az útmutató az ajánlattétel feltételérõl és szempontjáról címû fejezet 4. pontja szerint a korszerûsítés mindennemû költségét ajánlattevõnek kell finanszíroznia.<br>
A 8. c) pont az ajánlat érdemi részének tartalmára vonatkozóan a második és negyedik bekezdésben a következõket írta elõ:<br>
– A megajánlott bérleti díjnak az ajánlatbontás napján érvényes árakon számolt, megajánlott és garantált éves összegei a futamidõ alatt.<br>
– A bérleti díjnak az inflációtól, villamosenergia-ár változásától, a gázár változásától, valamint a finanszírozás és üzemeltetés során érintett deviza/forint árfolyam változásától függõ meghatározását a teljes futamidõre vonatkozóan, az ajánlatbontás napján érvényes közüzemi energiaárakból kiindulva.<br>
A 8. d) pont szerint az ajánlathoz cégszerûen aláírt hõszolgáltatási, bérleti, karbantartási és felújítási szerzõdéstervezetet kellett csatolni.<br>
A 10. pont – többek között – elõírta, hogy:<br>
– Ajánlattevõ az üzemeltetés alatt bérleti díjat köteles fizetni az ÉVÁÉP Kft.-nek, amelyet a szerzõdés minden évére vonatkozóan meg kell ajánlania.<br>
– Ajánlatkérõ csak a rendszer által ténylegesen igényelt hõ ellenértékének átvételére és kifizetésére kötelezhetõ. Az ÉVÁÉP Kft.-nek átadott hõenergiát, illetve a gázmotor-üzemeltetéshez az ÉVÁÉP Kft.-tõl vételezett földgázt ajánlattevõ mérni köteles.<br>
– Ajánlattevõ az ajánlatához mellékelt hõszolgáltatási szerzõdésben meghatározott hõszolgáltatási díjon felül egyéb ellenszolgáltatásra az ajánlattevõ részérõl nem tarthat igényt.<br>
Az ajánlattételi és egyben az ajánlatok bontási határideje 2000. június 8. volt, amikor kérelmezõn kívül a Nádép Kft., a Prometheus Rt., a Budapesti Erõmû Rt. és a Turbo-Team Kft. nyújtotta be ajánlatát.<br>
Ajánlatkérõ a beérkezett ajánlatokat érvényesnek minõsítette, és 2000. június 19-én az ajánlattevõkkel tárgyalást folytatott. A lefolytatott tárgyaláson ajánlatkérõ kérdéseket intézett ajánlattevõkhöz, mely alapján a módosított ajánlatokat 2000. június 23-án kellett benyújtani. A módosított ajánlatok alapján ismételt kérdések merültek fel, melyekre a választ ajánlatkérõ 2000. június 29-ig kérte.<br>
Ajánlatkérõ a beérkezett ajánlatokat értékelte, és a Budapesti Erõmû Rt. ajánlatát hirdette ki nyertesnek 2000. július 28-án. Az eljárás eredményérõl készített összegzést 2000. augusztus 4-én juttatta el az ajánlattevõknek.<br>
A szerzõdés megkötése 2000. augusztus 8-án megtörtént.<br>
Kérelmezõ 2000. augusztus 10-én nyújtott be jogorvoslati kérelmet ajánlatkérõ döntése ellen. Kérelmében kérte a jogsértés megállapítását, mert álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az 59. § (1) bekezdését.<br>
Indoklásként elõadta, hogy ajánlatkérõ nem az általa megadott elbírálási szempontok alapján választotta ki az összességében legelõnyösebb ajánlatot. A helyes értékelés alapján kérelmezõ tette a legkedvezõbb ajánlatot.<br>
Ajánlatkérõ a jogorvoslati kérelemnek mint megalapozatlannak, elutasítását kérte. Indoklásként elõadta, hogy a megadott elbírálási szempontok alapján végezte el az ajánlatok értékelését, a megalapozott döntés érdekében több szakvéleményt is beszerzett.<br>
A Budapesti Erõmû Rt. érdemi észrevételében elõadta, hogy ajánlatkérõ döntése helyes volt, az általuk beadott ajánlat a kérelmezõénél kedvezõbb.<br>
A Döntõbizottság a rendelkezésére álló iratok tartalma, a felek tárgyaláson történt nyilatkozatai alapján hatáskörének hiányát állapította meg, ezért a jogorvoslati kérelmet elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a Döntõbizottság hatásköre csak a közbeszerzésekkel kapcsolatos jogorvoslati kérelmek elbírálására terjed ki.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján ajánlatkérõ a törvény hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése alapján az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni.<br>
Ugyanezen törvényhely (4) bekezdése a) pontjának rendelkezése szerint az 1. §-ban meghatározott szervezet a (3) bekezdés szerinti értékhatár alatti értékû – a központosított közbeszerzés hatálya alá nem tartozó – beszerzése során e törvény szabályai szerint jogosult eljárni.<br>
Az tény, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §- </a>szerinti szervezet, de a jogorvoslat tárgyát képezõ eljárás a Döntõbizottság álláspontja szerint nem közbeszerzés, mert az ajánlatkérõ részérõl nem jár kiadással.<br>
A beszerzés tárgya jelen eljárásban az ajánlatkérõ tulajdonában levõ ÉVÁÉP Kft. által mûködtetett távfûtési rendszer vállalkozói beruházás keretében történõ gázmotoros korszerûsítése, a beépített gázmotor mûködtetése, felügyelete, karbantartása és felújítása, valamint finanszírozása hosszú távú (10 évre kötött) szolgáltatói szerzõdés keretében.<br>
Ajánlatérõ a gázmotor, generátor gépészeti, villamos, irányítástechnikai berendezések elhelyezésére szolgáló területet ajánlattevõnek bérleti díj fizetése ellenében adja át.<br>
Az elbírálási szempontokból is az állapítható meg, hogy ajánlatkérõ azt az ajánlatot kívánta preferálni, amelyik számára kedvezõbb bérleti díjat tartalmaz, illetve ahol az üzemeltetésbõl származó nettó hozam ajánlatkérõnél magasabb.<br>
A szolgáltatási futamidõ végéig az energiatermelõ berendezés a nyertes ajánlattevõ tulajdonában marad. A szolgáltatási szerzõdés lejártát követõen a megkötött szerzõdés preambulumának 8. pontjában foglaltak szerint 1 Ft térítési díj ellenében ajánlatkérõ tulajdonába adja az energiatermelõ berendezést.<br>
A fentiekbõl következõben jelen eljárásban ajánlatkérõ nem beszerez ellenérték fejében, a beszerzés tárgyára vonatkozóan megkötött szerzõdés részérõl kiadással nem jár, így az eljárását közbeszerzésnek minõsíteni nem lehet.<br>
A döntõbizottsági tárgyaláson kérelmezõ és ajánlatkérõ képviselõje sem vitatta azt a tényt, hogy jelen esetben ajánlatkérõ részérõl fizetési kötelezettség ajánlattevõ felé nem jelentkezik.<br>
A Kbt. hatálya csak az abban szabályozott beszerzésekre terjed ki. Így függetlenül attól, hogy az eljárást  mint közbeszerzési eljárást hirdette meg ajánlatkérõ, e tevékenységére a törvény hatálya nem terjed ki.<br>
A Döntõbizottság hatásköre a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint csak a közbeszerzési eljárással kapcsolatos jogorvoslati kérelem elbírálására terjed ki.<br>
A Döntõbizottság álláspontját, azaz hatáskörének hiányát támasztja alá a Kbt. preambuluma is. A jogalkotó a törvény megalkotása céljaként – a többi között – az államháztartás kiadásainak ésszerûsítését, a közpénzek felhasználásának átláthatóságát és széles körû nyilvános ellenõrizhetõségének megteremtését tûzte ki célul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárása – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 7. § (1) bekezdése úgy rendelkezik, hogy a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.<br>
Mivel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján a hatáskörének hiányát állapította meg, ezért a jogorvoslati kérelmet a Kbt. 88. § (1) bekezdésének a) pontja alapján elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 21.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>