<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0916)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.337/18/1999<br>
<br>
Tárgy: a MATÁV Rt. jogorvoslati kérelme a Magyar Posta Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Távközlési Rt. (1013 Budapest, Krisztina krt. 55., a továbbiakban: kérelmezõ) jogorvoslati kérelme alapján, melyet a Magyar Posta Rt. Vezérigazgatósága (Budapest XI., Krisztina krt. 6–8., a továbbiakban: ajánlatkérõ) a Magyar Posta Rt. 1348 telephelyének informatikai hálózattal történõ összeköttetése tárgyú közbeszerzési eljárása ellen nyújtott be, a Döntõbizottság a kérelemnek helyt adva megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését és az 59. § (1) bekezdésének elsõ fordulatát, valamint a 60. § (1) bekezdésének b) pontját, ezért az ajánlatkérõ döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. augusztus 31-én ajánlati felhívást tett közzé nyílt eljárás megindítására a K. É. 35. számában (4703) a Magyar Posta Rt. 1348 telephelyének (melyek felsorolása a dokumentáció mellékletében található) informatikai hálózattal történõ összeköttetése tárgyában.<br>
A felhívás 3. a) pontja szerint a külön-külön is pályázható részfeladatok az alábbiak:<br>
I. részfeladat (LOT 1):<br>
– A hálózat access eszközeinek (ATM access eszközök, routerek), behívó központjainak, valamint menedzsment munkaállomásainak kialakítása a kapcsolódó szolgáltatásokkal: tervezés, szerelés, installálás, rendszerbe integrálás, oktatás, garanciális szolgáltatások.<br>
– Az állandó összeköttetést biztosító adatátviteli infrastruktúra (ATM, Frame Relay, menedzselt bérelt vonal) szolgáltatása.<br>
E részfeladat mindkét elemére együtt, egy vállalkozási szerzõdés kerül megkötésre.<br>
II. részfeladat (LOT 2):<br>
A behíváson alapuló távközlési infrastruktúra biztosítása, szolgáltatása (szolgáltatási szerzõdés).<br>
A 3. c) pontban közölte ajánlatkérõ, hogy az I. és II. részfeladatra külön-külön is tehetõ ajánlat, de a részfeladatokon belül további bontás már nem lehetséges.<br>
Az 5. pontban jelölték meg a dokumentáció rendelkezésre bocsátójának nevét, címét, a dokumentáció megkérésének határidejét és megvásárlásának feltételeit.<br>
A 6. a) pont tartalmazta a 41 napos ajánlattételi határidõt, amit a hirdetmény közzétételét követõ elsõ naptól kellett számítani.<br>
A 8. pontban az alábbiak szerint kötötték ki a biztosíték nyújtásának feltételeit: "az ajánlati biztosíték összege a 3. a) pontban megadott I. részfeladat tekintetében 30 000 000 Ft, a II. részfeladatra vonatkozóan pedig 20 000 000 Ft. Ha a pályázó mindkét feladatra pályázik, és a biztosíték összege nem éri el az 50 000 000 Ft-ot, akkor pályázata érvénytelen. A biztosítékot bank által vállalt bankgarancia formájában kell biztosítani, a dokumentációban csatolt minta alapján. Az ajánlati biztosítéknak az ajánlati kötöttség lejártát követõ 30 napig kell érvényesnek lennie. Az ajánlati biztosíték lehívásának, illetve feloldásának feltételeit a dokumentáció tartalmazza."<br>
A 11. b) pont alapján a mûszaki alkalmasság igazolását – a közbeszerzés tárgyára korlátozottan – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–f) pontjáig és a h) pontjában, a dokumentációban részletezett szempontok szerint követelte meg ajánlatkérõ.<br>
A 14. pontban kötötte ki, hogy többváltozatú ajánlat tehetõ, de az eltérõ mûszaki tartalmú változatok száma maximum kettõ lehet.<br>
Az egyéb információk között a 15. pontban írta elõ többek között, hogy<br>
– az ajánlat érvényességének feltétele az ajánlati biztosíték teljesítését igazoló dokumentum benyújtása, valamint hogy<br>
– az ajánlati felhívásban nem szabályozottak vonatkozásában a Kbt. elõírásai szerint kell eljárni.<br>
A kétkötetes dokumentáció I. kötetének 1.10.1. pontjában írták elõ, hogy ajánlatkérõ érvénytelennek nyilvánítja és a további értékelésbõl kizárja azon ajánlatot, amellyel szemben a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésében felsorolt okok fennállnak.<br>
A szerzõdéskötés címû 1.12. pont azt az ajánlatkérõi elvárást tartalmazza, többek között, hogy "A jelen dokumentációhoz szerzõdéstervezeteket mellékelünk, amelynek elfogadásáról szóló ajánlattevõi nyilatkozatokat az ajánlathoz csatolni kell."<br>
A dokumentáció 7.1. pontja szerinti vállalkozási szerzõdés (LOT 1.) tervezetében az 1. pontban a szerzõdés tárgyát úgy határozta meg ajánlatkérõ, hogy: "A szerzõdés tárgya: a felek a hálózat access eszközeinek (ATM access eszközök, routerek) behívó központjainak, valamint menedzsment munkaállomásainak kialakítására az alábbi kapcsolódó szolgáltatásokkal: tervezés, szerelés, installálás, rendszerbe integrálás, oktatás, garanciális szolgáltatások, valamint állandó összeköttetést biztosító adatátviteli infrastruktúra (ATM, Frame Relay, menedzselt bérelt vonal) szolgáltatására kötnek szerzõdést."<br>
Ugyanezen tervezet 5.2. és 5.3. pontjaiban a kötbérfizetési kötelezettségnél kötötte ki ajánlatkérõ, hogy:<br>
"5.2. Késedelmi kötbér:<br>
A szerzõdés késedelmes teljesítése esetén a megrendelõ az alábbi kötbért jogosult követelni:<br>
– a késedelem elsõ 10 napjára napi 0,20%,<br>
– a második 10 napra napi 0,25%,<br>
– ezt követõ késedelem esetén napi 0,3%. A késedelmi kötbér maximális összege a szerzõdéses érték 20%-a.<br>
<br>
5.3. Meghiúsulási kötbér:<br>
– A szerzõdés – vállalkozónak felróható – meghiúsulása esetén megrendelõ a szerzõdéses ár 20%-át jogosult a vállalkozótól meghiúsulási kötbér címén követelni."<br>
A 7.2. pont szerinti szolgáltatási szerzõdés (LOT 2.) tervezet 1. pontja szerint a szerzõdés tárgya "a behíváson alapuló távközlési infrastruktúra biztosítása szolgáltatása a megrendelõ által kijelölt szolgáltatás hozzáférési pontokon." (SzHP.)<br>
A szerzõdéstervezetekhez csatolandó "bontási lap"-minta szerint a LOT 1. és LOT 2. részfeladatokra 2-2 változat volt megjelölhetõ.<br>
A dokumentáció 1.8. pontja szerint ajánlatkérõ helyszíni bejárást tartott 2 alkalommal. Az ezt megelõzõen 3 nappal írásban benyújtott kérdésekre adott válaszokat a bejárásról készített jegyzõkönyvben rögzítette, majd azt minden potenciális ajánlattevõnek írásban megküldte. Az 1999. szeptember 22-i bejárásról felvett jegyzõkönyv K8. pontja az alábbi kérdést és az arra adott választ tartalmazza:<br>
"Amennyiben az ajánlott rendszer megfelel mindazoknak a követelményeknek, amelyek a végponti csatlakozásokra, vagyis LAN-interfészekre, valamint a hálózati forgalmi kapacitások specifikációira vonatkoznak, ebben az esetben választható-e az FR/ATM servie Interworking function megvalósítása helyett egy másfajta rendszertechnikai megoldás? Pl.: Tiszta FR-rendszer, mely az adatközpontokban, illetve a további hálózati csomópontokban nagy sebességû koncentrált FR-csatlakozást valósít meg. Ettõl függetlenül megvalósítható ATM-csatlakozás bármely végponton (elsõsorban az adatközpontokban), amely az egymás közötti nagy sebességû kommunikációt bonyolíthatja.<br>
V: Minden, a kiírás feltételeinek eleget tevõ szabványos megoldást elfogad a Posta."<br>
Az 1999. október 11-i ajánlattételi határidõig konzorciumként ajánlatot tett kérelmezõ a COMPAQ Computer Magyarország Kft.,-vel közösen, a PanTel Távközlési és Kommunikációs Rt. mint a konzorcium képviselõje a GTS Magyarország Távközlési Kft.-vel, valamint önálló ajánlattevõként az Ericsson Telecommunications Ltd.<br>
Ajánlatkérõ, miután a K. É. 1999. november 11-i számában az ajánlatok elbírálási határidejét 30 nappal meghosszabbította, bizottságban értékelte az ajánlatokat, figyelembe véve a szakértõi szintû elemzéseket is.<br>
Az értékelõbizottság 1999. december 8-án jegyzõkönyvben is rögzítve megállapította, hogy a három ajánlat közül érvénytelennek nyilvánította az Ericsson Kft. ajánlatát, mert nem az elõírt érvényességû ajánlati biztosítékot csatolt ajánlatához.<br>
A fennmaradó két ajánlatból az elsõ csomagra (LOT 1.) a PanTel–GTS Konzorcium IP-VPN alapú megoldását értékelte a legkedvezõbbnek, így e részfeladat tekintetében azt javasolta nyertesnek kihirdetni.<br>
A második részfeladatra (LOT 2.) javasolta a bizottság az eljárást eredménytelenné nyilvánítani.<br>
Ajánlatkérõ döntésre jogosult vezetõje a fenti javaslatot elfogadta, így az eljárás eredményhirdetésén (1999. december 14.) azt nyilvánosan is kihirdették.<br>
Kérelmezõ az 1999. december 14-én benyújtott és a jogorvoslati eljárás során pontosított kérelmében kérte ideiglenes intézkedéssel a szerzõdéskötés megtiltását, az ajánlatkérõ döntésének megsemmisítését, amennyiben a szerzõdés még nem jött létre. A szerzõdés létrejötte esetére kérte a jogsértés megállapítását, és ajánlatkérõ kötelezését az eljárási díj viselésére. Egyben kérte tárgyalás tartását is.<br>
Kérelmét azzal indokolta, hogy a nyertesnek kihirdetett ajánlattevõ ajánlata nem felel meg az ajánlati felhívásban, illetõleg az ajánlatkérési dokumentációban meghatározott feltételeknek, így érvénytelen ajánlatot fogadott el ajánlatkérõ, megsértve ezzel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, az 59. § (1) és az 53. § (2) bekezdését is.<br>
Álláspontja szerint a felhívás 3. a) és a dokumentáció II. kötet 7.11. pontjaiban, valamint a dokumentáció I. kötet 3.5.3. pontjában lévõ elõírásoktól eltérõ volt a nyertes ajánlata a megajánlott hálózati infrastruktúra (IP–VPN) vonatkozásában, így nem felel meg az ajánlatkérõ kötelezõ elõírásainak. Ugyanígy nem felelt meg a "menedzselhetõség" követelményének sem a nyertes ajánlat, tekintettel a dokumentáció I. kötet 3.6.9. pontjában írt követelményeknek sem, mivel e követelmény csak úgy teljesíthetõ, ha ajánlatkérõ felügyelni és vezérelni tudná a nyertes ajánlat teljes szolgáltatási rendszerét, amit az adott szolgáltató nem engedhet meg.<br>
Kifogásolta azt is, hogy a nyertes ajánlatában szereplõ technológia nem szabványosított, holott azt ajánlatkérõ megkövetelte ugyanúgy, mint a nyertes végberendezések (routerek) megfelelõségét, amit szintén vitat kérelmezõ.<br>
Véleménye szerint a nyertes ajánlata azért is érvénytelen, mert az a megengedett kettõnél több "eltérõ" mûszaki tartalmú változatot tartalmazott.<br>
A tárgyaláson úgy nyilatkozott, hogy az elõírt 20%-os kötbért azért nem vállalták be ajánlatukba, mert az eltér a hazai szokásos mértéktõl.<br>
A Döntõbizottság az 1999. december 16-án kelt D.337/3/1999. számú határozatával a szerzõdés megkötését megtiltotta.<br>
Ajánlatkérõ írásos észrevételében és a tárgyaláson kérte a megalapozatlan kérelem elutasítását és kérelmezõ költségekben marasztalását.<br>
E kérelmét arra alapozta, hogy a felhívásban és a dokumentációban a kérelmezõ által megjelölt pontoknál nem definitív, hanem példálózó jelleggel adták meg a lehetséges adatátviteli megoldásokat, így a nyertes által megajánlott IP-VPN technológia a feltételeknek megfelelt, mivel az csak egy a számos lehetséges mûszaki megoldás közül. Vitatják kérelmezõ "menedzselhetõség"-re vonatkozó álláspontját is, hisz nem ismerheti a nyertes ajánlat mûszaki tartalmát, tekintettel a Kbt. üzleti titok védelmére vonatkozó rendelkezések maradéktalan betartására. Egyébként a nyertes ajánlata a kérdésnél is megfelel a követelményeknek, annál is inkább, mert ajánlatkérõ nem kívánja "vezérelni" a nyertes rendszerét, és mert a nyertes ajánlattevõ úgy nyilatkozott, hogy "ellenõrzõ rendszerének aktuális és azt megelõzõ adatai az ügyfél számára állandóan elérhetõk ajánlattevõ hálózatán, így a szolgáltató bármikor ellenõrizhetõ".<br>
Álláspontja szerint a nyertesnek kihirdetett LOT 1/2. változatú, IP-VPN megoldást tartalmazó ajánlat megfelel az AD feltételrendszerének, az ajánlatkérõ mûszaki elvárásának, így az, mint érvényes ajánlat került értékelésre. A tárgyaláson úgy nyilatkozott ajánlatkérõ a kérelmezõ ajánlatának érvényességével kapcsolatosan, hogy azt a kötelezõen elõírt 20%-os kötbérvállalás elutasítása ellenére érvényesnek tekintették annak észlelésekor, mert az általános nyilatkozatában kérelmezõ vállalta a szerzõdési feltételeket.<br>
Az ügyben érdekelt PanTel–GTS konzorcium úgy nyilatkozott, hogy a nyertesnek elfogadott ajánlatuk megfelelt a felhívásban és a dokumentációban elõírt feltételeknek, ezért kérik az alaptalan kérelem elutasítását és kérelmezõ költségekben marasztalását.<br>
Álláspontjuk szerint a K8-as kérdésre az 1999. szeptember 22-i (II. bejárás) jegyzõkönyvben adott ajánlatkérõi választ figyelembe véve ajánlatuk érvényes. Ugyanígy érvényes az ajánlatuk a kifogásolt menedzselhetõség és szabványossági követelmények miatt is.<br>
Az Ericsson Kft. a tárgyaláson úgy nyilatkozott, hogy az ajánlatuk érvénytelenségére vonatkozó ajánlatkérõi döntést nem kifogásolják, azt tudomásul vették.<br>
A Döntõbizottság a rendelkezésére álló iratok, dokumentumok, ajánlatok, az írásos és szóban elõterjesztett nyilatkozatok alapján megállapította, hogy a kérelem alapos.<br>
A Döntõbizottságnak elsõdlegesen az ajánlatok érvényességét kellett megvizsgálnia a jogorvoslati eljárás során. E vizsgálat eredményeképpen a Döntõbizottság megállapította, hogy mind a három ajánlat érvénytelen volt az alábbiak miatt.<br>
Az Ericsson Kft. ajánlata – általa is elismerten – érvénytelen volt, mert nem felelt meg a felhívás 8. pontjában írt feltételeknek, ezért a Döntõbizottság osztotta ajánlatkérõ erre vonatkozó döntését.<br>
A kérelmezõ ajánlatának érvénytelenségére vonatkozó megállapítását az alábbiakra alapozza a Döntõbizottság.<br>
Kérelmezõ maga nyilatkozott úgy a tárgyaláson, hogy ajánlatában nem vállalta a szerzõdéstervezetben (ÁSZF-ben) kötelezõen elõírt 20%-os kötbért, mert az eltér a hazai szokásos mértéktõl. Az is bizonyítást nyert a tárgyaláson, hogy az ajánlatában nem szerepel a dokumentáció I. kötetének 1.12. pontjában elõírt, a szerzõdéstervezet elfogadásáról szóló ajánlattevõi nyilatkozat. Ezzel kapcsolatban a Döntõbizottság nem fogadta el ajánlatkérõnek azt a nyilatkozatát, hogy azért fogadta el a 12%-os kötbért, mert az ajánlattevõi nyilatkozatban vállalta kérelmezõ az elõírt szerzõdési feltételeket. Ezen ajánlatkérõi álláspont nem helytálló, mert az ilyen tartalmú nyilatkozat esetén sem térhetett volna el önhatalmúlag ajánlatkérõ a maga által megszabott feltételektõl – 20%-os kötbérvállalás –, amit a dokumentációban elõírt, mert azokat nem változtatta meg az ajánlattételi határidõ elõtt a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés szerint, mely úgy fogalmaz, hogy "Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb."<br>
A nyertesnek kihirdetett PanTel–GTS Konzorcium (a továbbiakban: Konzorcium) ajánlata vizsgálata alapján a Döntõbizottság megállapította, hogy az a szerzõdés tervezetében vállalta ugyan az ÁSZF-ben írtakat, viszont a szerzõdés tervezetének mellékleteként egy módosított ÁSZF-t csatolt.<br>
A Döntõbizottság álláspontja szerint azzal, hogy a Konzorcium a szerzõdés tervezetének 10. pontjában azt írta, hogy<br>
"Az ÁFSZ-tõl eltérõ rendelkezések:<br>
Amennyiben a jelen szerzõdés és a 4. sz. mellékletben foglalt ÁSZF rendelkezései egymással ellentmondanának, a jelen szerzõdés rendelkezései tekintendõk irányadónak és kötelezõnek."<br>
Az általa módosított ÁSZF-ben (4. sz. melléklet) a késedelmi kötbérnél pedig kikötötte, hogy "A kötbér maximuma a késedelemmel érintett SZHP-k egyhavi szolgáltatási díja", így nem vállalta az ajánlatkérõ által a dokumentációban írt kötelezõ – meg nem változtatott – feltételeket, tehát az õ ajánlata is érvénytelen volt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése és a (2) bekezdésének d) pontja szerint<br>
52. § (1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
Az 53. § (2) bekezdése azt a rendelkezést tartalmazza, hogy az eljárás további szakaszában nem vehet részt az, aki érvénytelen ajánlatot tett.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének b) pontja szerint eredménytelen az eljárás, ha kizárólag érvénytelen ajánlatok érkeztek.<br>
Fenti Kbt. rendelkezéseket összevetve a Döntõbizottság által feltárt tényállással megállapítható, hogy ajánlatkérõnek mind a három ajánlatot érvénytelennek, az eljárást pedig eredménytelennek kellett volna nyilvánítania. Ajánlatkérõ ezt nem tette, hanem két ajánlatot is érvényesnek tekintve, azokat elbírálta, melyek közül a Konzorcium LOT 1/2. ajánlatát nyertesnek ki is hirdette nyilvánosan, megsértve ezzel a határozat rendelkezõ részében írtakat.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének a) pontjában biztosított jogkörében eljárva a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 24.<br>
<br>
Dr. Bíró László s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>