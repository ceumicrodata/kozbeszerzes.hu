<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0915)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.322./13/1999<br>
<br>
Tárgy: Golder Asszociates Kft. jogorvoslati kérelme a Közép-Duna-völgyi Vízügyi Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Golder Asszociates Kft. (1021 Budapest, Hûvösvölgyi út 54., továbbiakban: kérelmezõ) a Közép-Duna-völgyi Vízügyi Igazgatóság (1088 Budapest, Rákóczi út 41., továbbiakban: ajánlatkérõ) "Fóti I–II. és gyermekvárosi vízbázis (Fót) Dunamenti Regionális Vízmû Rt. mint üzemelõ, sérülékeny földtani környezetû ivóvízbázis biztonságba helyezés I. diagnosztika fázisa megvalósítása" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére figyelemmel a Kbt. 59. § (1) bekezdését, ezért a Döntõbizottság az ajánlatkérõvel szemben 2 000 000 Ft, azaz kettõmillió forint, továbbá a döntésért felelõs Kabay Sándor igazgatóval szemben 70 000 Ft, azaz hetvenezer forint pénzbírságot szab ki.<br>
Kötelezi a Döntõbizottság az ajánlatkérõt és Kabay Sándor igazgatót, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, a nyilvános tárgyaláson tett szóbeli nyilatkozatok alapján az alábbi tényállást állapította meg.<br>
Az ajánlatkérõ a K. É. 1999. szeptember 22. napján megjelent 38. számában nyílt eljárásra szóló felhívást tett közzé. A beszerzés tárgyát és mennyiségét az alábbiakban határozta meg:<br>
a Fóti I–II. és gyermekvárosi vízbázis (Fót) Dunamenti Regionális Vízmû Rt. mint üzemelõ, sérülékeny földtani környezetû ivóvízbázis biztonságba helyezés I. diagnosztikai fázisának megvalósítása. A feladat a fenti területen az alapállapot-felmérés munkálatainak elvégzése és a biztonságba helyezési védelmi terv elkészítése. A megnevezett vízbázis területén a földtani, hidrogeológiai, geohidrológiai, geohidraulikai ismeretek kiegészítése mérésekkel, vizsgálatokkal, feltárásokkal, észlelõkutak telepítésével, egymásrahatás-vizsgálatokkal olyan mértékig, hogy a víztermelõ hely utánpótlódási térsége megbízhatóan lehatárolható legyen. A prognosztizált védõterületen a felszín alatti vízkészletet veszélyeztetõ meglévõ szennyezõforrások és a víztermelés által meghatározott vízkészlet vízminõségi állapotának megismeréséhez, értékeléséhez a várható, valószínûsíthetõ folyamatok elõrejelzéséhez szükséges megfigyelõ-ellenõrzõ rendszer (hálózat) megtervezése, kialakítása és beüzemelése. A végleges védõterület (védõidom) rendszer elérési idõk alapján történõ meghatározása modellezéssel, a vizsgált vízkészlet mennyiségi-minõségi állapotát értékelõ és elõrejelzõ tanulmány elkészítése.<br>
Az ajánlatkérõ ajánlati dokumentációt bocsátott az ajánlattevõk rendelkezésére.<br>
Ajánlatkérõ a beszerzést vállalkozási szerzõdés keretében az ajánlati felhívásban és a dokumentációban a következõk szerint részletezte:<br>
<br>
1. A diagnosztikai fázis elsõ része:<br>
– állapot felmérése,<br>
– a földtani, hidrológiai, geohidrológiai és hidraulikai adatok kiegészítése, észlelõkutak létesítésével, méréssel, hogy a víz-utánpótlódási térség behatárolható legyen,<br>
– megfigyelõ, ellenõrzõ rendszer tervezése, létesítése a szennyezõforrások és vízminõség megismeréséhez,<br>
– a vizsgált vízkészlet állapotát elõrejelzõ tanulmány készítése.<br>
<br>
2. A diagnosztikai fázis második része:<br>
– a vízbázis biztonságba helyezését szolgáló terv készítése, a védõövezetek kijelöléséhez engedélyezési dokumentáció készítése.<br>
A dokumentáció 6. old. 4. bekezdése hivatkozott a VIZIG 1996-ban elkészített, a tárgyi vízbázisra vonatkozó Programtervre (feladatrendszer, költség-elõirányzatok, a végrehajtás becsült idõtartama), amelyet ajánlatkérõ mellékletként az alábbi tartalommal csatolt:<br>
– rendelkezésre álló ismeretek,<br>
– vízbázis alapadatai,<br>
– vízkutatási munkák,<br>
– észlelõ, ellenõrzõ hálózat, mérési adatok,<br>
– a védõterület rendszer meghatározottsága,<br>
– a jelenlegi ismeretek összegfoglalása,<br>
továbbá az ezeket az adatokat tartalmazó táblázatokat és térképeket.<br>
A dokumentáció mellékletét képezte szerzõdéstervezet, amelyben a következõket kellett tartalmazni az ajánlathoz csatolva:<br>
– A szerzõdés 1. sz. mellékletét képezve, "feladat, költség, ütemezés ajánlat"-ban a költségeket 1999. évi árakon kell kidolgozni, áfával (25%) és áfa nélkül, a fajlagos értékek megadásával (javasoljuk a lemezen mellékelt táblázat használatát).<br>
– A költségeket tételenként prognosztizált folyóárakon is meg kell adni (inflációs tényezõk figyelembevétele).<br>
– A pályázónak nem feladata a tartalék képzése.<br>
– A kizárólag teljes körû, a teljesítés idõpontjára véglegesített átalányáron forintban megadott vállalkozási ajánlat értékelhetõ.<br>
– Az ajánlattevõ elõlegre nem tarthat igényt.<br>
Az ajánlati dokumentáció táblázatban adta meg a feladatkiírást. Az egyes feladatokhoz az ajánlattevõnek kellett megadnia, természetes mértékegységben (km2 db) a vállalt teljesítést (pl. légi fotó, szennyezõforrások feltárása stb.), és az ezekre vonatkozó vállalási árat, amelyekre ajánlatkérõ az 1999. évi bázisárhoz képest megadta a prognosztizációs kulcsokat: 2000. évre 1,15; 2001. évre 1,26 és 2002. évre 1,39.<br>
A teljesítés határidejét a következõk szerint határozta meg ajánlatkérõ:<br>
– A munkálatokat 4 évre kell ütemezni.<br>
– A munkálatok éves költségigény üzemezésénél<br>
– 1999-re: 2931 E Ft-ot<br>
– 2000-re: a teljes vállalási ár 40-45%-át<br>
– 2001-re: a teljes vállalási ár 30-35%-át<br>
– 2002-re: a teljes vállalási ár 15-20%-át<br>
lehet elõirányozni áfával 1999. évi árakon.<br>
Az 1999. évben elõirányzandó feladatokat úgy kell meghatározni, hogy azok ez évben elvégezhetõk legyenek, illetve eredményeik a közvetlen folytatás (2000) számára meghatározó adatokat szolgáltassanak. Az 1999. évre elõirányzott összeg (2931 E Ft) a következõ évre nem vihetõ át.<br>
Az ajánlati felhívás 3. d) pontja a részajánlattétel lehetõségét biztosította, a többváltozatú ajánlatot azonban nem.<br>
Ajánlatkérõ meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint a szerzõdés teljesítésére alkalmatlanná nyilvánítás szempontjait.<br>
Az összességében legelõnyösebb ajánlat kiválasztását a következõk résszempontjai szerint határozta meg ajánlatkérõ:<br>
a szakmai megközelítés	6 részszempont súlyszáma<br>
(a tervezés, az építés, a vizsgálatok és ütemezésük)<br>
ajánlati ár	2 részszempont súlyszáma<br>
teljesítési határidõ	1 részszempont súlyszáma<br>
A részszempontok értékelési pontszáma 1–10-ig terjed.<br>
Az ajánlatok bontására az alábbi ajánlattevõk nyújtották be ajánlatukat:<br>
Aquaprofit Hungary Mûszaki, Tanácsadási és Befektetési Kft., DHV Magyarország Kft., GEOHIDROTERV Mérnökgeológiai, Környezetvédelmi és Vízgazdálkodási Kft., NATURAQUA Kft., SMARAGD-GSH Kft., VITUKI Consult Rt., VITUKI Innosystem Kft., VÍZ-INTER Mérnökiroda Kft., Vízkutató és Fúró Rt.<br>
Ajánlatkérõ a Vízkutató és Fúró Rt. ajánlatát az 1999. évi árajánlat hiánya miatt érvénytelennek nyilvánította.<br>
A teljesítési határidõ miatt egyik ajánlatot sem nyilvánította érvénytelennek, mivel az ajánlati felhívásba nyomdai hiba miatt került a részajánlattétel 2002. augusztus 1-jei teljesítése.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában elõírt hatósági igazolások pótlását ajánlatkérõ lehetõvé tette. Ajánlatkérõ bírálóbizottságának javaslatára az 1999 november 16-i eredményhirdetésen nyertes ajánlattevõnek a Smaragd GSH-t, az ezt követõ legkedvezõbb ajánlatot adónak kérelmezõt hirdette ki.<br>
Ajánlatkérõ 1999. november 17-i levelével valamennyi ajánlattevõnek megküldte az ajánlatokról készült írásbeli összegzést.<br>
A szerzõdést 1999 december 1. napján megkötötte ajánlatkérõ a nyertes ajánlattevõvel.<br>
A kérelmezõ a törvényes határidõn belül benyújtott módosított jogorvoslati kérelmében sérelmezte az ajánlatkérõ közbeszerzési eljárást lezáró döntését. Álláspontja szerint nem a megadott elbírálás szempontjai szerint értékelte azokat, mert õ adta a legkedvezõbb ajánlatot. Kérte, hogy a Döntõbizottság állapítsa meg a jogsértést, bírságot szabjon ki, valamint kötelezze ajánlatkérõt a felmerült költség viselésére.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint õ a megadott elbírálási szempontok szerint bírálta el az ajánlatokat, így jogsértést nem követett el.<br>
Smaragd GSH, nyertes ajánlattevõ egyéb érdekeltként az eljárást lezáró döntést jogszerûnek tartotta. Kérte a jogorvoslati kérelem alaptalanság címén történõ elutasítását.<br>
A kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ köteles nyílt eljárás megindítása esetén meghatározni ajánlati felhívásában az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a dokumentációban meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a legalacsonyabb összegû ellenszolgáltatás, vagy az összességében legelõnyösebb ajánlat szempontja alapján bírálja el. A rendelkezésre álló iratok, valamint az ajánlatkérõ nyilatkozata alapján megállapítható, hogy ajánlatkérõ ez utóbbi módot választotta az ajánlatok elbírálása szempontjaként.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint az ajánlati felhívásában, illetõleg a dokumentációjában meghatározta az összességében legelõnyösebb ajánlat megítélésére szolgáló részszempontokat, valamint részszempontonként az azok súlyát meghatározó szorzószámokat és az ajánlatok részszempontok szerinti tartalmi elemeinek értékelése során adható pontszám alsó és felsõ határát.<br>
Mint ahogy azt korábban a Döntõbizottság kifejtette, ezen ajánlatkérõ által megadott értékelést szem elõtt tartva kellett a Döntõbizottságnak megvizsgálnia, hogy az ajánlatkérõ valóban az összességében legelõnyösebb ajánlat szempontja alapján hozta e meg a közbeszerzési eljárást lezáró döntését.<br>
Az elsõ elbírálási szempont, a szakmai megközelítés tekintetében a dokumentáció mellékletét képezõ vízgazdálkodási, beruházási feladatkiírás költségirányzatát vették figyelembe, illetõleg az ott felsorolt tevékenységek vállalását. Vizsgálta azt, hogy ezeket a feladatokat maga az ajánlattevõ vagy alvállalkozója végzi-e el. Ezért vizsgálta a referenciamunkákat is. Az értékelési pontszám és a súlyszám szorzata mind a nyertes, mind a kérelmezõ esetében maximális 60 pontot kapta. Megállapítható, hogy valóban nem volt különbség az értékelés során a két ajánlat között, így azok egyenértékûnek tekinthetõk e szempontból.<br>
A második elbírálási szempont az ajánlati ár volt. A teljesítési idõszakban az ütemezett feladatok prognosztizációs kulcsaival tervezett összes ajánlati ára a nyertes ajánlattevõnek bruttó 41 177 675 Ft, míg a kérelmezõé 29 329 000 Ft volt. Az egzakt árakra tekintettel jobbnak kellett tekinteni a kérelmezõ alacsonyabb ajánlati árát. Nem fogadható el az az ajánlatkérõ számítási gyakorlat, mely szerint a beérkezett ajánlatok árának számtani átlagát vette figyelembe, és ezt tartotta legkedvezõbb árnak, és az ettõl eltérõ (alacsonyabb vagy magasabb árakat) árakat kevesebb ponttal értékelte. Nyilvánvaló, mivel az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésének b) pontja szerint kívánta az összességében legelõnyösebb ajánlatot kiválasztani, így az az ár a legkedvezõbb, ami olcsóbb a beszerzõnek.<br>
Nem fogadta el a Döntõbizottság ajánlatkérõ azon védekezését, mely szerint nem kirívóan, hanem irreálisan alacsony volt a kérelmezõ ajánlati ára, és ezen az áron a beszerzés nem valósítható meg. Ajánlatkérõ ugyanis a kérelmezõ ajánlatát érvényesnek fogadta el, így az az ajánlatkérõ kívánalmainak a beszerzés tárgyára és mennyiségére figyelemmel megfelelõ volt, mégpedig oly mértékben, hogy a nyertest követõ legkedvezõbb ajánlatot tevõnek kérelmezõt hirdette ki.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése határozza meg azt a módszert, ahogyan az ajánlatkérõnek az értékelés során meg kell határoznia az egyes részszempontokhoz tartozó pontszámokat. E szerint az ajánlatnak a részszempont szerinti tartalmi elemeit a felhívásban meghatározott ponthatárok között kell értékelni, majd az így az egyes tartalmi elemekre adott értékelési pontszámot meg kell szorozni a súlyszámmal. Jelen esetben a kérelmezõ árajánlata volt a legalacsonyabb, így a legkedvezõbb, tehát az 10 pontot kell hogy kapjon. A nyertes ajánlattevõ árajánlatára adható pontszámot úgy kell meghatározni, hogy a legalacsonyabb és legmagasabb árajánlat közötti tartományban arányosan kell a hozzá tartozó pontszámot kiszámítani. Ez a Döntõbizottság számítása szerint 7 pont. A súlyszámmal való szorzás után tehát a kérelmezõ árajánlatának pontszáma helyesen 20, míg a nyertesé 14 pont.<br>
A harmadik elbírálási szempontból, amely a teljesítési határidõ volt, a részszempontokhoz tartozó pontszámot az elõbbieknek megfelelõen kell kiszámolni. A legkedvezõbb határidõt a kérelmezõ vállalta, 2002. június 30-át megjelölve. A nyertes ajánlattevõ 2002. október 30-ában jelölte meg a teljesítési határidõt. A kérelmezõ tehát e részszempontnál is maximális 10 pontot kellett hogy kapjon, míg a nyertes ajánlattevõ a pontszámok arányosítása után 2 pontot kaphat. Miután a súlyszám a harmadik elbírálási szempontnál 1 volt, ez egyben a végleges pontszámát is jelenti az ajánlattevõknek.<br>
Fentiekre tekintettel tehát a kérelmezõ összpontszáma 90, míg a nyertesé 76. Az az ajánlat az összességében legelõnyösebb, melynek összpontszáma legnagyobb, aki nem más – jelen esetben –, mint a kérelmezõ.<br>
A fentiekre tekintettel a Döntõbizottság megállapította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a jogsértést és a Kbt. 88. § (1) bekezdés f) pontja alapján bírságot szabott ki. A bírság mértékének kiszabásakor figyelembe vette a Döntõbizottság a közbeszerzés értékét (nettó 33 M Ft), valamint az elkövetett jogsértés súlyát. A rendelkezõ részben kiszabott összegû bírságot tartotta a jogsértés súlyára tekintettel arányban állónak.<br>
A fentebb hivatkozott f) pont alkalmazása esetén nemcsak a szerzõdést kötõ szervezettel szemben kell bírságot alkalmazni, hanem a jogsértésért, illetve a szerzõdéskötésért felelõs személlyel szemben is, aki jelen esetben nem más, mint Kabay Sándor, ajánlatkérõ igazgatója.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte a jogsértõt 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 26.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>