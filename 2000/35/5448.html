<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5448)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.210/10/2000<br>
<br>
Tárgy: STRABAG Rt. jogorvoslati kérelme a Balatonfüredi Állami Szívkórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A STRABAG Rt. (9300 Csorna, Erzsébet királyné út 1., a továbbiakban: kérelmezõ) Balatonfüredi Állami Szívkórház (8230 Balatonfüred, Gyógy tér 2., a továbbiakban: ajánlatkérõ) "Balatonfüredi Állami Szívkórház rekonstrukciója keretében az A–B épületének és az öszszekötõ folyosó külsõ falainak hõszigetelése és külsõ nyílászárók cseréje, valamint az épületegyüttes fûtésszabályozása" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, míg ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, valamint a közbeszerzési eljárása során keletkezett iratai, a 2000. június 20-án megtartott nyilvános tárgyaláson elõadott szóbeli nyilatkozatok és egyéb okirati bizonyítékok alapján az alábbi tényállást állapította meg.<br>
Az ajánlatkérõ 2000. március 22-én megjelent K. É.-ben nyílt eljárásra szóló ajánlati felhívást tett közzé a Balatonfüredi Állami Szívkórház rekonstrukciója keretében az A–B épületének és az összekötõ folyosó külsõ falainak hõszigetelése és külsõ nyílászárók cseréje, valamint az épületegyüttes fûtésszabályozása tárgyában.<br>
A beszerzés mûszaki specifikációit az ajánlati dokumentáció tartalmazta. Az ajánlatkérõ biztosította a rész-, illetve többváltozatú ajánlattételt. Az ajánlati felhívása 11. pontjában a következõ módon határozta meg az alkalmasság vizsgálatára kért adatokat, illetve az alkalmatlanná minõsítés szempontjait:<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
Pénzügyi, gazdasági alkalmasság:<br>
– Az ajánlattevõ számlavezetõ pénzügyintézménytõl származó, 30 napnál nem régebbi nyilatkozata az alábbi tartalommal:<br>
– mióta vezeti az ajánlattevõ számláját,<br>
– ajánlattevõ hitel- és fizetõképessége,<br>
– az ajánlattevõ számláján az utóbbi egy évben sorban állás volt-e.<br>
– ajánlattevõ 30 napnál nem régebbi folyószámla-kivonata.<br>
– Az 1996., 1997. és 1998. évi mérlegek és eredménykimutatások benyújtása (ha auditálás történt, azzal együtt).<br>
– Az alábbi cégokmányok eredeti vagy közjegyzõ által hitelesített példánya:<br>
– 30 napnál nem régebbi cégkivonat,<br>
– a cégjegyzésre jogosult személy(ek) aláírási címpéldánya,<br>
– el nem bírált változásbejegyzési kérelem cégbírósági érkeztetõbélyegzõvel ellátott példánya.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti hatósági igazolások.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontja, valamint a (4) bekezdés szerinti nyilatkozatok.<br>
Mûszaki alkalmasság:<br>
– Elõzõ 3 év legjelentõsebb, a közbeszerzési tárgyával azonos vagy hasonló, ajánlattevõ által üzemelõ kórház területén végzett építésszerelési munkáinak ismertetése (ellenszolgáltatás összege, átadási jegyzõkönyvek).<br>
– Ajánlattevõ mûszaki és technikai felszereltségének ismertetése, leinformálható fizikai állomány meglétének igazolása.<br>
– Saját kivitelezõi létszám megjelölése.<br>
b) Az ajánlattevõknek a szerzõdés teljesítésére alkalmatlanná minõsítésének szempontjai:<br>
– 1998. évben számláján sorban állás volt,<br>
– felsorolt referenciák között nincs legalább egy, a kórház területén végzett azonos vagy hasonló építési-szerelési munka, melynek értéke eléri a 25 millió forintot,<br>
– 1998. évi mérlege vesztesége.<br>
A felhívás 13. pontja az alábbiak szerint tartalmazta az ajánlatok elbírálására vonatkozó elõírásokat, eszerint az ajánlatok elbírálásának szempontja: az összességében legelõnyösebb ajánlat.<br>
A fentiekre figyelemmel rögzítette ajánlatkérõ az elbírálási szempontokat a következõk szerint:<br>
elbírálási szempontok	súlyszám<br>
mûszaki tartalom	10<br>
ajánlati ár	8<br>
határidõ	6<br>
szerzõdéses feltételek	4<br>
A részszempontok tartalmi elemei értékelése során adható pontszámot 1–20-ig jelölte meg minden részszempont esetén.<br>
Ajánlatkérõ a felhívás 16. pontjában az alábbi szerzõdési feltételeket határozta meg:<br>
– Az ajánlattevõnek ajánlatához tételes költségvetést kell mellékelni, és az ajánlatát cégszerûen aláírt szerzõdéshez a költségvetés fõösszesítõjével összhangban lévõ, mûszaki, pénzügyi és idõbeli ütemezést kell mellékelni, ütemenként önállóan (nem göngyölve), munkanemenként százalékos mértékben meghatározva és 10%-ra kerekítve.<br>
– Ajánlati feltétel legalább 1 évi jótállás, napi 0,01% késedelmi; 10% meghiúsulási kötbér és 5%-os jótállási fedezet vállalása. A kötbér és a fedezetek alapja a vállalkozási szerzõdés nettó végösszege. A jótállási fedezet vállalása. A kötbér és a fedezetek alapja a vállalkozási szerzõdés nettó végösszege. A jótállási fedezet biztosítása történhet részszámla összegébõl történõ visszatartással vagy bankgarancia formájában. A jóteljesítési fedezetnek legalább a tényleges teljesítés követõ 30 napig kell érvényben lennie.<br>
Az ajánlatkérõ továbbá a felhívás 4. pontjában meghatározta a teljesítési határidõt és 2000. november 30-át jelölt meg, de egyben jelezte, hogy rövidebb határidõt is elfogad. <br>
A dokumentáció a mûszaki elõírásokon kívül tartalmazott egy generálvállalkozói szerzõdéstervezetet is.<br>
Ajánlatkérõ meghatározta a kért munkák mennyiségi mutatóit is, költségvetést és fõösszesítõt mellékelt. A szerzõdéstervezetben a felhívásban is elõírt feltételek szerepeltek, ezeknél kedvezõbbeket viszont vállalhattak az ajánlattevõk.<br>
A dokumentációt 16-án vásárolták meg. Ajánlatkérõ 2000. április 3-án helyszíni konzultációt tartott, ennek emlékeztetõjét minden érdekeltnek megküldte.<br>
A 2000. május 2-i határidõig 9 ajánlat érkezett a következõ ajánlattevõktõl: BIN Kft., FORBORAMA Rt., Alba Regia Rt., DOR Kft., ZÁÉV Rt., AGILIS Kft., TAKÉP Kft., HIDROSTOP Kft. és kérelmezõ.<br>
Az ajánlatok bontását követõen hiánypótlásra lehetõséget adott az ajánlatkérõ 2000. május 5-i határidõig, a nyertes ajánlattevõ ajánlatában hiányokat nem észlelt, így õt nem hívta fel hiánypótlásra.<br>
Ezt követõen ajánlatkérõ értékelte az ajánlatokat, az alkalmasság vizsgálata során minden ajánlattevõt megfelelõnek talált, valamint érvénytelennek tekintette a FORBORAMA Rt. ajánlatát.<br>
A négyfõs szakértõi bizottság 2000. május 22-én nyertesként a BIN Kft.-t javasolta 264 ponttal, míg a következõ legkedvezõbb ajánlattevõ 222 ponttal a kérelmezõt javasolta a döntést hozó fõigazgató fõorvos számára, aki ugyanezen a napon határozatot hozott a fenti javaslat elfogadásáról.<br>
A nyilvános eredményhirdetésre 2000. május 24-én került sor, ahol ezen fenti döntését ajánlatkérõ kihirdette, és egyúttal átadta a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti írásbeli összegzést.<br>
A szerzõdést a felek megkötötték.<br>
A kérelmezõ 2000. június 1-jén nyújtott be jogorvoslati kérelmet a Döntõbizottsághoz, melyben kérte, hogy vizsgálja meg a nyertes kiválasztásának jogszerûségét, a nyertes alkalmasságának megállapítását. Hozzon ideiglenes intézkedést a szerzõdéskötés megtiltására vonatkozóan. Álláspontja szerint a felhívásban elõírt értékelési szempontok alapján õ adta a legkedvezõbb ajánlatot, míg a nyertes BIN Kft. alkalmatlan a szerzõdés teljesítésére, az általa megajánlott teljesítési határidõ irreális, a vállalt 10 év garancia ellenõrizhetetlen és irreális, mögöttes tartalma vitatható.<br>
Ajánlatkérõ a jogorvoslati kérelem elutasítását kérte alaptalanságra hivatkozással, álláspontja szerint az összességében legelõnyösebb ajánlatot a nyertes tette, így döntése jogszerû volt.<br>
Egyéb érdekelt érdemi észrevételt nem tett.<br>
A kérelmezõ jogorvoslati kérelme részben alapos.<br>
A Döntõbizottság elsõdlegesen megvizsgálta a nyertes és a kérelmezõ ajánlatát abból a szempontból, hogy azok érvényesek-e, illetõleg az ajánlattevõk esetében kellett-e a kizárás jogintézményét alkalmaznia ajánlatkérõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A (2) bekezdés értelmében az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az ajánlatkérõ a beérkezett ajánlatok felbontásakor, illetõleg azt követõen megállapítja, hogy mely ajánlatok érvénytelenek, illetõleg mely ajánlattevõvel szemben kell a kizárás jogintézményét alkalmaznia.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek, míg az 53. § (1) bekezdése azokat az esetköröket részletezi, melyek fennálltakor az ajánlattevõt ki kell zárni az eljárásból. Mind az ajánlatok érvénytelenségének megállapítása, mind pedig a kizárás intézményének alkalmazása esetében a jogkövetkezmény azonos, azaz a közbeszerzési eljárás további szakaszában már nem vehet részt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése értelmében érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be,<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre,<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
Emellett az 53. § (1) bekezdés szerint az ajánlatkérõnek ki kell zárnia az eljárásból azt az ajánlattevõt, aki<br>
a) a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban foglaltak ellenére nyújtotta be ajánlatát,<br>
b) részérõl a kizáró ok az eljárás alatt következett be,<br>
c) hamis adatot szolgáltatott.<br>
A Döntõbizottság ezen törvényi szabályok figyelembevételével megvizsgálta, hogy mi volt az ajánlatkérõi kívánalom, melyet rögzített az ajánlati felhívásában és dokumentációjában, és ehhez képest a nyertes és a kérelmezõ milyen módon nyújtotta be ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-jétõl hatályban lévõ rendelkezése szerint az ajánlatkérõ a Kbt. 43. § (4) bekezdése értelmében egy ízben az összes 	ajánlattevõ számára azonos feltételekkel legfeljebb 10 napos határidõt biztosíthat a Kbt. 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására.<br>
Az ajánlatkérõ minden ajánlattevõ számára hiánypótlást biztosított azzal, hogy megjelölte a hiányokat. Sem a nyertes, sem a kérelmezõ ajánlatában nem találtak olyan hiányosságot, amit pótolni kellett volna. Így ezek az ajánlattevõk hiánypótlással nem éltek.<br>
A Döntõbizottság a vizsgálata során észlelte, melyet nyertes ajánlattevõ és ajánlatkérõ a tárgyaláson elismert, hogy nem csatolta ajánlatához a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében elõírt nyilatkozatot az elkülönített állami pénzalapokkal szembeni fizetési kötelezettsége esetleges fennállásáról. Mivel azonban az ajánlatkérõ hiánytalannak tekintette az ajánlatát, így a BIN Kft.-nek nem volt módja hiánypótlás keretében az ajánlatát érvényessé tenni. Így a Kbt. 43. § (4) bekezdése értelmében nem biztosított nyertes ajánlattevõ számára 10 napos hiánypótlási lehetõséget, és ezzel a rendelkezõ részben foglalt jogsértést követte el.<br>
Ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a jogsértést megállapította.<br>
A Döntõbizottság további vizsgálatokat végzett az ajánlatok érvényessége tekintetében, szem elõtt tartva az ajánlatkérõ ajánlati felhívás 16. pontjának 4. francia bekezdésében meghatározott kívánalmait a kérelmezõ ajánlatának viszonylatában.<br>
A Döntõbizottság a kérelmezõ ajánlata alapján megállapította, hogy a garanciavállalásra tett nyilatkozatok ellentmondásosak az alábbiak szerint: az ún. ajánlati levél 4. pontjában rögzíti ajánlattevõ, hogy<br>
– Sikeres mûszaki átadás-átvételt követõ naptól számított 24 hónap garancia (jótállást) vállal; ugyanezen ajánlati részben nyilatkozott, hogy a "garanciális munkák fedezetére a végszámla benyújtásával egyidejûleg a nettó szerzõdéses összeg 5%-áról bankgaranciát ad át, a jóteljesítési bankgarancia érvényessége a sikeres mûszaki átadás-átvételétõl számított 18 hónapig tart. Az ajánlat részét képezõ szerzõdéstervezet, amely jóteljesítési bankgarancia érvényessége 18 hónapig tart. Szerzõdéstervezet 6. pontja (6.1, 6.2., 6.6.)<br>
– 12 havi jótállás, a jótállási idõ a javított rész vonatkozásában további 24 hónap; jótállási bankgarancia-kötelezettség a nettó összeg 5%-ára, idõtartama 1 év, a jótállási bankgarancia szándéknyilatkozat a szerzõdés melléklete.<br>
– "Jótállási bankgarancia szándéknyilatkozat" c. melléklet: 2 500 000 Ft, "jóteljesítési garancia", határideje 2000. november 30-tól 2001. november 30-ig érvényes.<br>
A szerzõdéstervezet 6.1., 6.2., 6.6. pontjaiban az ajánlattevõ határozott nyilatkozatot tett, mely szerint a generálvállalkozó részérõl elkészített munkára 12 havi jótállást vállal, melynek idõtartama a sikeres birtokbaadási jegyzõkönyv idõpontjától kezdõdik. A jótállási idõ a javított rész vonatkozásában meghosszabbításra kerül további 24 hónappal. Rögzíti továbbá ajánlattevõ, hogy a jótálláson kívül jótállási bankgarancia-kötelezettséget is vállal, ennek mértéke a szerzõdés nettó végösszegének 5%-a, idõtartama 1 év, illetve az utó-felülvizsgálaton megállapított hibák megállapításának idõpontja. Rögzíti továbbá ajánlattevõ ajánlatában, hogy a bank részérõl kiállított jótállási garancia szándéknyilatkozatot a generálvállalkozó a szerzõdéshez csatolja, mely a szerzõdés 2. sz. melléklete. Az ún. szándéknyilatkozat 2000. április 7-én kelt, melyet a Raiffeisen Bank Rt. adott ki az alábbi tartalommal "ügyfelünk kérésére ezennel mi, Raiffeisen Bank Rt. kötelezettségvállalás nélkül kijelentjük, hogy amennyiben ügyfelünk a pályázatot megnyeri és intézetünknek arra megbízást ad, készek vagyunk az Önök javára HUF 2 500 000 összegben jótállási garanciát kibocsátani, mely 2000. november 30-tól 2001. november 30-ig marad érvényben. Jelen szándéknyilatkozat 2000. április 25-tõl 2000. május 22-ig érvényes, és annak alapján bankunknak fizetési kötelezettsége nem áll fenn".<br>
A Döntõbizottság álláspontja szerint a fenti ajánlattevõi, illetve banki nyilatkozatot figyelembe véve nem lehet pontosan megállapítani, hogy kérelmezõ milyen egyértelmû határozott nyilatkozatot tett az ajánlatkérõ korábban említett l6. pontjában szereplõ 5. francia bekezdésében meghatározott kívánalomnak.<br>
A kérelmezõ 1 év jótállást vállalt fedezet biztosítása mellett, ez a fedezet, amit a pénzintézet ugyan "jóteljesítési garanciának" nevezett, azonban csak a nettó vállalási összeg (67,22 millió forint) 3,7%-a tehát nem felelt meg ily módon a felhívásban elõírt minimum 5% mértéknek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére.<br>
Az ajánlatkérõ nem észlelte, hogy kérelmezõ ajánlata is érvénytelen, hiszen nem felelt meg az ajánlati felhívás 16. pontjában meghatározott követelményeknek. Az ajánlat ezen hiányossága a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében meghatározott hiánypótlás keretében nem orvosolható, hiszen ez sem a 44. §, 46. § szerinti igazolás vagy nyilatkozat utólagos csatolását jelenti, és nem formai, hanem kifejezetten tartalmi hiányossága az ajánlatnak.<br>
Erre tekintettel tehát érvénytelen ajánlat esetében nincs mód annak érdemi, tartalmi vizsgálatára.<br>
Fentiekre figyelemmel a Döntõbizottság a jogorvoslati kérelem azon részét, mely az összességében legkedvezõbb ajánlat vizsgálatára irányult, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant elutasította.<br>
A Döntõbizottság ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében foglalt törvényi követelményei nem álltak fenn.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt a 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 11.<br>
<br>
	Dr. Deli Betty s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Kalmárné Diósy Ildikó s. k.<br>
	közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>