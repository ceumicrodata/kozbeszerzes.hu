<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5323)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.248/12/2000<br>
<br>
Tárgy: Strabag Hungária Építõ Rt. I. rendû, és a Politerm-Plusz Kft. II. rendû kérelmezõ jogorvoslati kérelme a Békéscsaba Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Békéscsaba Megyei Jogú Város Önkormányzata (5600 Békéscsaba, Szent István tér 7., a továbbiakban: ajánlatkérõ) "Csaba Életfa apartmanház II. ütemének kivitelezése" tárgyú közbeszerzési eljárása ellen indított jogorvoslati eljárás során a Döntõbizottság dr. Koczka Ákos ügyvéd (6721 Szeged, Szilágyi u. 2.) által képviselt Strabag Hungária Építõ Rt. (6728 Szeged, Fonógyári út 16., a továbbiakban: I. rendû kérelmezõ) I. rendû kérelmezõ kérelmének részben helyt ad, a Politerm Plusz Építõipari Vállalkozási és Kereskedelmi Kft. (5600 Békéscsaba, Csorvás út 19/B, a továbbiakban: II. rendû kérelmezõ) II. kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdése d) pontjára figyelemmel az 52. § (1) bekezdésében foglaltakat, valamint az 59. § (1) bekezdését, ezért az ajánlatkérõt 4 000 000 Ft, azaz négymillió forint bírság megfizetésére kötelezi.<br>
A Döntõbizottság kötelezi ajánlatkérõt, hogy a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi továbbá ajánlatkérõt, hogy a határozat kézhezvételétõl számított 15 napon belül I., illetve II. rendû kérelmezõ részére 30-30 000 Ft, azaz harmincezer-harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratokból, illetve a felek nyilatkozataiból az alábbi tényállást állapította meg:<br>
Ajánlatkérõ a K. É. 2000. március 22-én megjelent 12. számában ajánlati felhívást tett közzé nyílt eljárás megindítására. A beszerzés tárgyát és mennyiségét az alábbiakban jelölte meg: Nyugdíjas-apartmanház II. ütemének kivitelezési munkái.<br>
13 db egyszobás és 6 db 1 + fél szobás apartmanok hasznos alapterülete 504 m2, teraszterülete 210 m2, kiszolgáló és egyéb helyiségek hasznos alapterülete 521 m2.<br>
Ajánlatkérõ a rész-, illetve többváltozatú ajánlat tételét nem engedélyezte. Ajánlatkérõ az ajánlati felhívásban meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, illetve elõírta az ajánlattevõnek a szerzõdés teljesítésére alkalmatlanná minõsítésének szempontjait is. Az ajánlatok elbírálásának szempontjaként az összességében legelõnyösebb ajánlat kiválasztása került megjelölésre, az alábbi elbírálási szempontokkal és súlyszámokkal.<br>
<br>
1. Vállalási ár	0,45<br>
<br>
2. Pénzügyi ütemezés	0,20<br>
<br>
3. Határidõ	0,15<br>
<br>
4. Kötbér mértéke	0,10<br>
<br>
5. Jóteljesítési garancia vállalása és annak mértéke (minimum 5%)	0,10.<br>
Az értékelési pontszámok 0–10-ig terjedtek.<br>
Ajánlatkérõ ajánlati dokumentációt is készített, amely tartalmazta a kiviteli terveket is, amelynek részei voltak:<br>
– Építész-statikai terv, mûleírás, költségvetés,<br>
– Villanyszerelési terv, mûleírás, költségvetés,<br>
– Épületgépészeti terv, mûleírás, költségvetés,<br>
– II. ütem közmûvesítése (csapadékvíz-elvezetés, vízellátás, szennyvízelvezetés).<br>
Ajánlatkérõ által kiadott dokumentáció részét képezte továbbá egy tájékoztató is az ajánlattétel feltételeirõl és szempontjairól is.<br>
Az ajánlatok beadási és egyben bontási határidejére, azaz 2000. május 2-ára az alábbi hét ajánlattevõ tett ajánlatot:<br>
Strabag Rt., Politerm-Plusz Kft., Kronborg Kft., Herma Kft., Bólem Kft., Endrényi és Társa Kft., illetve a Károlyi és Társa Kft.<br>
I. rendû kérelmezõ 2000. május 4-én levelet írt ajánlatkérõnek, amelyben kérte a bontási jegyzõkönyv kiegészítését a vonatkozásban, hogy az ajánlati kivonaton megjelölt ajánlati ára a teljes körû kertépítési munkálatokat is tartalmazza a többi ajánlattevõ által megjelölt árral ellentétben. Illetve kérte annak jegyzõkönyvbe vételét is, hogy a Herma Kft. ajánlati kivonatában szereplõ befejezési határidõ 2000. január 31., amint az az ajánlatok nyilvános bontásakor elhangzott, és amely körülményt a Károlyi és Társa Kft. képviselõje rögtön észrevételezett. Észrevételezte továbbá, hogy az ajánlatkérõ által hiányolt Nukleáris Alap igazolása vonatkozásában õ nyilatkozott, hogy ezen alappal szemben fizetési kötelezettsége nem áll fenn.<br>
Ajánlatkérõ I. rendû kérelmezõnek a Nukleáris Alappal kapcsolatos álláspontját elfogadta, további hiánypótlástól eltekintett, illetve a bontási jegyzõkönyv kiegészítésére tett indítványt is elfogadta, és 2000. május 11 én azt kiegészítette oly módon, hogy feltüntetésre került, hogy I. rendû kérelmezõ ajánlati kivonatának "megjegyzés" szövege, mely szerint a kertépítési munkát (növényzet, térburkolatok, tó híddal) is tartalmazza az ajánlat, nem került rögzítésre.<br>
Feltüntetésre került továbbá a bontási jegyzõkönyvben az is, hogy a Herma Kft. ajánlati kivonatán a teljesítési határidõ, 2000. január 31., tévesen szerepel.<br>
A közbeszerzési eljárás során ajánlatkérõ igénybe vette a Thermál-Ber Kft.-t, mint bonyolítót, és az ajánlatok értékelése során az ajánlatok átvizsgálását, illetve a döntést elõkészítõ anyag elkészítését a Thermál-Ber Kft. végezte.<br>
A 2000. május 25-én a közbeszerzési eljárásokat bíráló bizottság ülésén felvett jegyzõkönyv tanúsága szerint a Thermál-Ber Kft. javasolta a Herma Kft. pályázatának érvénytelenítését.<br>
A Herma Kft. által benyújtott, beárazott részletes költségvetésben nem találhatók az épületen kívüli közmûcsatlakozások tételei, ezért javasolta a pályázat érvénytelenítését, tekintettel arra, hogy az ajánlat csak akkor érvényes, ha az megfelel az ajánlati felhívásban foglaltaknak. A Thermál Ber Kft. ezen javaslatát a bírálóbizottság elutasította. A pénzügyi és gazdasági iroda felvetése kapcsán azon javaslatot fogadták el, arra való tekintettel, hogy sem az ajánlati felhívásban, sem a dokumentációban nem írták elõ azt, hogy részletes beárazott költségvetést kell az ajánlattevõknek benyújtaniuk, így a Thermál-Ber Kft. által felvetett hiányosság kapcsán nem minõsíthetõ a Herma Kft. ajánlata érvénytelennek.<br>
A Herma Kft. által megajánlott ár egyösszegû ár, ezért az ajánlattevõ pályázata érvényes. Javasolták, hogy a bírálóbizottság kérjen felvilágosítást a Herma Kft.-tõl, az annak ajánlatában tett teljességi nyilatkozatra tekintettel. A felvilágosítás kapcsán a Herma Kft. nyilatkozzon a vonatkozásban, hogy ajánlatának mely része tartalmazza az épületen kívüli közmûbekötések mûszaki tartalmát.<br>
A bírálóbizottság határozatának megfelelõen ajánlatkérõ 2000. május 26-án levélben fordult a Herma Kft.-hez, amelyben az alábbi felvilágosítást kérte: "Az ajánlatukban hol szerepel az épületen kívüli közmûépítés – az I. ütemben megvalósult közmûvekre való rákötés – mûszaki tartalma." A Herma Kft.-hez intézett felvilágosításról ajánlatkérõ 2000. május 26-án az összes ajánlattevõt kiértesítette.<br>
A Herma Kft. a fenti kérdésre az alábbiakat válaszolta: Ajánlata teljes körû, az általa csatolt vállalkozói szerzõdéstervezet 8. pontjában rögzítettek szerint a szerzõdéses ár rögzített fix ár, amely a szerzõdés teljesítése során nem változatható. A megajánlott szerzõdéses ára tartalmazza az általa felülvizsgált mûszaki dokumentációban szereplõ valamennyi munka és azok megvalósításához szükséges feladatok ellenértékét. Tekintettel a szerzõdéstervezetben tett ezen teljességi nyilatkozatra, illetve arra, hogy ajánlatkérõ beárazott költségvetést nem kért, tehát az ajánlatkérõ által felvetett, illetve hiányolt közmûcsatlakozás is benne foglaltatik a fix árban. Ajánlatkérõ az ajánlati felhívás szerinti 2000. június 1-jei eredményhirdetés idõpontját 2000. június 15-re elhalasztotta, 2000. május 30-án kelt értesítésében tájékoztatva arról az összes ajánlattevõt.<br>
Már az eredményhirdetést megelõzõen, 2000. június 2-án három ajánlattevõ, a Kronborg-Épterv Kft., a Bólem Kft. és a Károlyi és Társa Kft., levélben fordult ajánlatkérõhöz, amelyben azon álláspontjukat fejtették ki hogy a Herma Kft. ajánlatát egyértelmûen érvénytelennek tekintik, az általa megajánlott irreálisan alacsony ár miatt, illetve a vállalt teljesítési határidõ ésszerûtlenségére való tekintettel, valamint az ajánlat egyéb bizonyítható hiányosságai kapcsán. A Herma Kft. ajánlata egyértelmûen hiányos, amelyet bizonyít az ajánlatkérõ által hozzá intézett azon kérdésfeltevés is, hogy jelölje meg, illetve nyilatkozzék a tekintetben, hogy a külsõ közmûépítés ajánlatában hol szerepel. A Herma Kft. irreálisan alacsony ára, amely mintegy 20 M Ft-tal alacsonyabb az átlagáraknál, megkérdõjelezi azt, hogy az általa megvalósítandó mûszaki tartalom milyen minõséget eredményezhet. Bejelentették ajánlatkérõ felé egyúttal azt is, hogy ha a képviselõ-testület a fentiek ellenére a Herma Kft. ajánlatát hirdetné ki nyertesként, akkor jogorvoslati kérelemmel fognak fordulni a Közbeszerzések Tanácsa mellett mûködõ Közbeszerzési Döntõbizottsághoz.<br>
Ajánlatkérõ képviselõ-testülete a polgármester elõterjesztése alapján a 343/2000. (VI. 8.) sz. közgyûlési határozatával végül is az alábbi eljárást lezáró döntést fogadta el:<br>
Nyertes a Herma Kft.; második helyezett a Politerm-Plusz Kft.<br>
A 2000. június 15-én megtartott eredményhirdetésen a fenti döntés került kihirdetésre, továbbá ajánlatkérõ azt is közölte a megjelentekkel, hogy a bírálóbizottság a Strabag Rt. bruttó ajánlatát csökkentette a kertépítési munkálatok ajánlati árával, tekintettel arra, hogy az ajánlatkérõ a kertépítési munkákra nem kért ajánlatot. A Strabag Rt. ajánlatából egyértelmûen meghatározható volt a kertépítési munkálatokra vonatkozó ár, amelynek bruttó összege 27 268 500 Ft. Az értékelés során ezen összeget levonták a Strabag Rt. bruttó ajánlati árából, és a csökkentett összeg került összehasonlításra a többi ajánlatban szereplõ árral.<br>
Ajánlatkérõ ezen döntése ellen nyújtott be 2000. június 20-án jogorvoslati kérelmet I. rendû kérelmezõ, amelyben kérte a Döntõbizottságtól, hogy ideiglenes intézkedésként függessze fel a közbeszerzési eljárást és tiltsa meg a szerzõdés megkötését, illetve semmisítse meg az ajánlatkérõnek a közbeszerzési eljárást lezáró döntését, állapítsa meg a jogsértést, és kötelezze ajánlatkérõt az eljárási díj és költségek viselésére. Kérelmének indokolásaképpen az alábbiakat adta elõ:<br>
A nyertesként megjelölt Herma Kft. ajánlata álláspontja szerint érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint, tekintettel arra, hogy az nem felelt meg az ajánlati felhívásban, illetõleg a dokumentációban meghatározott feltételeknek. A Herma Kft. ajánlata hiányos volt, ezt bizonyítja a Herma Kft. felé ajánlatkérõ részérõl elküldött felvilágosítást kérõ levél is, illetve a teljesítési határidõ 2000. január 31-i napjában történõ megjelölése is ellentétes az ajánlati felhívásban megfogalmazott teljesítési határidõvel.<br>
I. rendû kérelmezõ álláspontja szerint társaságukon kívül valamennyi ajánlattevõ ajánlata hiányos, tekintettel arra, hogy egyik sem tartalmazza az ajánlati felhívásban megjelölt kertépítés munkálatait.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Tekintettel arra, hogy az õ ajánlatuk kivételével valamennyi ajánlattevõ ajánlata hiányos, ezért azokat érvénytelennek kellett volna nyilvánítania az ajánlatkérõnek.<br>
II. rendû kérelmezõ, a Politerm-Plusz Kft. szintén 2000. június 20-án fordult kérelemmel a Döntõbizottság felé ajánlatkérõ döntésével kapcsolatosan, amely kérelemben kérte, hogy a Döntõbizottság ideiglenes intézkedésként tiltsa meg a szerzõdés megkötését, illetve, hogy a nyertesként kihirdetett Herma Kft. ajánlatát formai hiányosságok miatt minõsítse érvénytelennek az alábbiak miatt:<br>
Az ajánlatkérõ az ajánlati felhívásában 2001. május 31-i befejezési határidõt kért, ezzel szemben a Herma Kft. a borítékbontáskor nyilvánosságra hozott ajánlati kivonatában 2000. január 31-i teljesítési dátumot tüntetett fel, amely irreális.<br>
II. rendû kérelmezõ álláspontja szerint a Herma Kft. ajánlatában szereplõ ár kirívóan alacsony, amely vonatkozásában az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint írásban magyarázatot kellett volna kérnie. Tekintettel arra, hogy ezen magyarázatkérésre nem került sor, feltételezhetõ, hogy ez az ár nem felel meg a mûszaki tartalomnak, illetve attól nagy mértékben eltér. A Herma Kft. ajánlatából a külsõ közmûépítésre vonatkozó tétel egyértelmûen kimaradt, ezt bizonyítja az ajánlatkérõ írásban hozzá intézett kérdése is, ezért a Herma Kft. ajánlata érvénytelen, tekintettel arra, hogy az hiányos, vagyis nem felel meg az ajánlati dokumentációban foglaltaknak. Ajánlatkérõ érdemi észrevételében kérte mind az I., mind a II. rendû kérelem elutasítását alaptalanság miatt.<br>
I. rendû kérelmezõ kérelmében foglaltakra az alábbi észrevételeket tette:<br>
Az ajánlati dokumentáció tervjegyzéke és maga a dokumentáció is két helyszínrajzot tartalmazott. Az É/1. jelût és az É/2. jelût. A tervezõ az É/1. jelût átnézetes helyszínrajzként, míg az É/2. jelût részletes helyszínrajzként dokumentálta. Az utóbbi helyszínrajzon kétségtelenül szerepel a kertészeti helyszínrajz is, de a dokumentáció erre vonatkozó további részletterveket nem tartalmaz. Ennek oka az volt, hogy ajánlatkérõ a kertépítésre már az elsõ ütem kivitelezésének részeként szerzõdést kötött. A tervdokumentáció tartalmazott továbbá egy tételes költségvetést is, amely részleteiben megfogalmazta az elvégzendõ munkák tartalmát. Ezen költségvetésben a kertépítésre vonatkozó munkanemek nem szerepelnek, amely azt bizonyítja, hogy ajánlatkérõ a kertépítési munkálatok vonatkozásában nem kért, illetve nem várt ajánlatokat.<br>
A Herma Kft. ajánlati kivonatában szereplõ 2000. január 31-i határidõvel kapcsolatosan ajánlatkérõ elõadta, hogy már az ajánlatok felbontásakor és ismertetésekor minden ajánlattevõ számára egyértelmû volt, hogy az ajánlati kivonatban szereplõ 2000. január 31-i dátum csupán gépelési hiba, különös tekintettel arra, hogy a Herma Kft. ajánlatának további része, amely határidõt tartalmazott, már mindenhol helyesen jelölte meg a teljesítési határidõt 2001. január 31-i dátumban.<br>
A Herma Kft. részére küldött felvilágosítást kérõ levéllel kapcsolatosan elõadta, hogy ezen levél másolati példányát valamennyi ajánlattevõ részére megküldték, amint azt az átvételt igazoló tértivevények bizonyítják. Õk a Herma Kft.-nek ezen levélre adott válaszát elfogadták, különös tekintettel a Herma Kft. által ismételten megerõsített teljességi nyilatkozatra.<br>
A II. rendû kérelmezõ kérelmében foglaltak kapcsán ajánlatkérõ az alábbiakat adta elõ:<br>
II. rendû kérelmezõ által is felvetett Herma Kft. által megjelölt téves teljesítési határidõvel kapcsolatosan az I. rendû kérelmezõ kérelmére már tett észrevételt. A II. rendû kérelmezõ által kifogásolt Herma Kft. ajánlatában szereplõ kirívóan alacsony árral kapcsolatosan elõ kívánta még adni, hogy õk mint ajánlatkérõk a Herma Kft. ajánlatát ítélték a legkedvezõbbnek, különös tekintettel a Herma Kft. által tett teljességi nyilatkozatra. A nyertes ezen teljességi nyilatkozat alapján tett teljes körû egyösszegû ajánlatot, amely nem minõsíthetõ hiányosnak, hiszen õk tételes költségvetés benyújtását nem írták elõ.<br>
Egyéb érdekeltek részérõl az Endrényi és Társa Kft. tett észrevételt, amelyben az alábbiakat rögzítette:<br>
Álláspontja szerint ajánlatkérõ a kertépítési munkálatok vonatkozásában nem kért ajánlatot, így ezen munkálatokat õk sem szerepeltették az ajánlatukban.<br>
A nyertesként megjelölt Herma Kft. teljesítési határideje az ajánlati kivonatban 2000. január 31. Ezen idõpont irreális, félreérthetõ, hibás, ezáltal nem teljesíthetõ. Álláspontjuk szerint a hibás ajánlattétel minden esetben kizárási ok, melyet az ajánlatkérõnek a döntése meghozatalakor figyelembe kellett volna vennie. Õk is kirívóan alacsonynak tartják a Herma Kft. által megjelölt ellenszolgáltatást, amely alacsony árban rejlõ mûszaki tartalom nagy valószínûséggel nem felel meg az ajánlatkérõ által kért ajánlatnak.<br>
A Döntõbizottságnak azon kérdésekben kellett állást foglalnia, hogy azon ajánlatok, amelyekben a kertépítésre vonatkozó ajánlatrészek, illetve munkanemek nem szerepeltek érvényesek-e, illetve, hogy a nyertesként megjelölt Herma Kft. ajánlata érvényesnek tekintendõ-e, annak ellenére, hogy a külsõ közmûépítés az ajánlatban nem szerepel.<br>
A Döntõbizottság megállapította, hogy az ajánlatkérõ által kibocsátott ajánlati dokumentáció tartalmazta a teljes kiviteli terveket, a nyugdíjas-apartmanházak I. és II. üteme vonatkozásában. A dokumentáció részeként készített tételes költségvetési kiírás azonban már csak a II. ütem vonatkozásában megvalósítandó feladatokat határozta meg, különös tekintettel arra, hogy az ajánlattevõk meg tudják állapítani, hogy a jelen közbeszerzési eljárás során milyen munkanemek vonatkozásában kért ajánlatkérõ ajánlatot. A dokumentáció részét képezõ É/2. megjelölésû átnézeti terv a kertrendezési munkálatokat tartalmazta. A tervdokumentáció M/1-gyel megjelölt részébõl egyértelmûen megállapítható volt, hogy a kertrendezési munkálatok, illetve a külsõ közmû vonatkozásában bizonyos munkálatok egy része már az I. ütem megvalósítása során elvégzésre került. Tekintettel arra, hogy a két hivatkozott tervdokumentáció összevetésébõl egyértelmûen megállapítható, hogy ajánlatkérõ a kertrendezési munkálatok vonatkozásában nem kért ajánlatot, így megalapozatlan az I. rendû kérelmezõ kérelmének azon része, miszerint "érvénytelenek azok az ajánlatok, amelyek a kertrendezés vonatkozásában nem tartalmaznak ajánlatrészeket".<br>
A Döntõbizottság ezen megállapítását az is megalapozza, hogy az ajánlatkérõ által elkészített beárazatlan költségvetési kiírás a kertépítési munkálatokat egyáltalán nem tartalmazta.<br>
A Herma Kft. ajánlatával kapcsolatosan a Döntõbizottság az alábbiakat állapította meg:<br>
Ajánlatkérõ az ajánlati dokumentáció részeként részletes kiviteli tervet és a hozzá tartozó beárazatlan költségvetési kiírást bocsátott ki az ajánlati felhívás 5. pontja szerint. Ezek egyértelmûen tartalmazták a "közmûvesítés" munkarészt is. A Herma Kft. ajánlatának elsõ oldalán tett nyilatkozatában a 2. pontban rögzítette ajánlatainak mûszaki tartalmát az alábbiak szerint:<br>
A mûszaki tartalom 2.1. pont alapján az ajánlatot a Csabai Építészeti Bt. által készített kiviteli tervdokumentáció, mûszaki tervek, leírások és a tételes költségvetési kiírás határozzák meg. A megadott mûszaki leírás és a tételes költségvetésben meghatározott paramétereket betartva változtatás nélküli mûszaki tartalom került árazásra. (Részletes leírás a tételes költségvetés VI/2. sz. mellékletben.)<br>
Ezen nyilatkozat ellenére a közmûvesítés munkarészt a tételes költségvetés VI/2. sz. melléklete nem tartalmazta.<br>
A 2000. július 10-én megtartott tárgyaláson ajánlatkérõ maga is úgy nyilatkozott, hogy külsõ közmûépítési munkálatokat kifejezetten az ajánlati dokumentáció, illetve a beárazatlan költségvetési kiírás részeként kezelve, ezen munkálatokra is várt ajánlatot az ajánlattevõktõl. Tekintettel arra, hogy a Herma Kft. ajánlata ezen munkanemek vonatkozásában beárazott költségvetés tételsorokat nem tartalmazott, ezért intézett ajánlatkérõ a Herma Kft.-hez olyan írásbeli kérdést, hogy ezen munkanemek ajánlatában hol találhatók. A bírálóbizottság a Herma Kft. teljességi nyilatkozatát elfogadva döntött úgy, hogy a Herma Kft. által tett fix ajánlati ár ezen munkanemeket is tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy a Herma Kft. nyilatkozata ellenére, miszerint ajánlatában rögzítette, hogy a megadott terv, mûszaki leírás, és a tételes költségvetésben meghatározott paramétereket betartva változtatás nélküli mûszaki tartalom került árazásra, a tételes költségvetésében a külsõ közmûépítésre vonatkozó tételsorok nem szerepelnek.<br>
A Herma Kft. ajánlata nem felel meg az ajánlati felhívásban, illetõleg a dokumentációban meghatározott feltételeknek, azaz a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Ajánlatkérõ a fentiek alapján érvénytelen ajánlatot értékelt, illetve bírált el, valamint hozott olyan döntést, amely szerint az érvénytelen ajánlatot tevõ lett a nyertes.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltak szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Tekintettel arra, hogy ajánlatkérõ a Herma Kft.-vel a vállalkozói szerzõdést 2000. június 16-án megkötötte, így megsértette a Kbt. fent idézett szakaszát, különös tekintettel arra, hogy érvénytelen ajánlatot tevõt hirdetett ki nyertesnek, és a szerzõdést is ezen ajánlattevõvel kötötte meg.<br>
II. rendû kérelmezõ kérelmének azon részével, miszerint a Herma Kft. ajánlatában a teljesítési határidõ nem volt egyértelmû, illetve a Herma Kft. kirívóan alacsony áron tett ajánlatot, a Döntõbizottság a vizsgálatot mellõzte, tekintettel arra, hogy a Herma Kft. érvénytelen ajánlatot tett.<br>
A Döntõbizottság ideiglenes intézkedést a szerzõdéskötésre való tekintettel nem hozott.<br>
A Döntõbizottság a bírság összegének megállapításakor figyelembe vette azt, hogy ajánlatkérõ a bonyolítóként megbízott Thermál-Ber Kft. döntés-elõkészítõ javaslata ellenére (amelyben javasolták a Herma Kft. ajánlatának érvénytelenné nyilvánítását) bírálta el az ajánlatokat és hirdette ki a Herma Kft.-t nyertesnek.<br>
A Döntõbizottság megállapította tovább, hogy ajánlatkérõ az ajánlatok értékelése során az I. rendû kérelmezõ ajánlatában foglaltakat megváltoztatta, amikor az általa megajánlott bruttó ajánlati árból önkényesen levonta a kertépítésre vonatkozó bruttó ajánlati árrészt, és az így kapott árat értékelte, illetve hasonlította össze a többi ajánlattal.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ megsértette a Kbt. fent idézett szakaszát, amikor az I. rendû kérelmezõ ajánlatát úgy értékelte, hogy nem az ajánlatban meghatározott tartalmi elemet vette alapul az értékelésénél, hanem saját maga képezett egy ajánlati árat, megváltoztatva ezzel az ajánlattevõ ajánlatában foglalt tartalmi elemet az ár vonatkozásában.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § d) és f) pontját alkalmazva megállapította a jogsértést, illetve a rendelkezõ részben megjelölt összegû bírságot szabta ki.<br>
A bírósági felülvizsgálat jogát a 89. § (1) bekezdése biztosítja.<br>
<br>
Budapest, 2000. július 25.<br>
<br>
	Dr. Kozmáné dr. Gocs Éva s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Székelyné Bihari Mária s. k.<br>
	közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>