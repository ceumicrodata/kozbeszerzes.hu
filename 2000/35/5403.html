<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5403)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz: D.308/5/2000<br>
<br>
Tárgy: Junior Vendéglátó Rt. jogorvoslati kérelme a Fõvárosi Önkormányzat Váci Mihály Kollégium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Junior Vendéglátó Rt. (1095 Budapest, Mester u. 29–31., a továbbiakban: kérelmezõ) jogorvoslati kérelmét, amelyet a Fõvárosi Önkormányzat Váci Mihály Kollégium (1141 Budapest, Mogyoródi u. 128., a továbbiakban: ajánlatkérõ) nevében és megbízásából eljárt QUADRAT Építõipari és Kereskedelmi Kft. (3100 Salgótarján, Mártírok útja 4., a továbbiakban: megbízott) "a kollégium 14-20 éves korosztályú diákjainak közétkeztetése a kollégium étkezõjében, kiszállítással, mikrózható edényekben" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 24. számában, 2000. június 14-én tette közzé ajánlati felhívását nyílt eljárás lefolytatására a kollégium 14-20 éves korosztályú diákjainak a dokumentációban foglalt követelményeknek megfelelõen közétkeztetési szolgáltatás vállalkozási szerzõdés keretében történõ teljesítésére. Ajánlatkérõ a közbeszerzési eljárás lebonyolításával a QUADRAT Építõipari és Kereskedelmi Kft.-t kérte fel.<br>
Ajánlatkérõ az ajánlati felhívás 11. a) pontjában és a dokumentációban határozta meg az ajánlattevõk pénzügyi, gazdasági alkalmassága megítélésére szolgáló adatok és tények körét. Ugyancsak meghatározásra került a 11. b) pontban az ajánlattevõknek a szerzõdés teljesítésére alkalmatlanná minõsítésének szempontjai.<br>
Kérelmezõ 2000. július 13-án benyújtott jogorvoslati kérelmében kérte a Döntõbizottságot, hogy hívja fel ajánlatkérõt és megbízottját a Kbt. szabályainak megfelelõ eljárásra, a jogsértés megállapítása mellett új ajánlati felhívás közzétételére. Álláspontja szerint ajánlatkérõ és megbízottja az ajánlattevõk pénzügyi, gazdasági alkalmasságának megítélésére az ajánlattevõktõl olyan mérlegelemzés bemutatását kérte, amelybõl következtetni lehet többek között a jövedelmi helyzetre, a kockázati tényezõre, forrásszerkezetre, adósságállomány fedezettségére, a gyors és rövid távú likviditási mutatókra. Az alkalmatlanság ezen kritériumainak megállapításával ajánlatérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: Kbt.) 33. § (5) bekezdését, a 44. §-át és a 24. § (2) bekezdésében biztosított esélyegyenlõség alapelvét.<br>
Ajánlatkérõ nevében megbízottja nyújtott be érdemi ellenkérelmet, amelyben a jogorvoslati kérelem alaptalanság miatti elutasítását kérte. Álláspontja szerint az ajánlati felhívásban elõírt pénzügyi, gazdasági alkalmasság megítélésére szolgáló mutatószámok nem sértik az esélyegyenlõséget. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>lehetõséget ad ezen mutatószámok bekérésére a pénzügyi alkalmasság megállapítása tekintetében, valamint az 1991. évi XVIII. törvény a számvitelrõl (a továbbiakban: Sztv.) elõírásai alapján az éves beszámolómérlegbõl, eredménykimutatásból, kiegészítõ mellékletekbõl, üzleti jelentésbõl, annak adataiból kiszámítható. Ez nem jelenthet különösebb megterhelést kérelmezõnél sem, mivel õ is könyvvizsgálatra kötelezett gazdasági társaság, és a kért mutatószámokból a vállalkozásnak saját magának kell a gazdálkodást elemeznie. Az ajánlattevõk általi mérlegelemzés adataiban történõ esetleges eltérés, azaz ha a gazdasági társaság nem jól számította ki a mutatókat, nem jelent a közbeszerzési eljárásban érvénytelenségi okot, mivel ajánlatkérõ megbízottja valamennyi ajánlattevõnél egységesen a mérlegelemzést köteles elvégezni.<br>
A Döntõbizottság a jogorvoslati eljárásban ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a beszerzett iratok alapján megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése kimondja, hogy az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó – errõl szóló – nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3)–(5) bekezdése szerint:<br>
(3) Az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
(4) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
(5) Az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A fenti törvényhelyekre figyelemmel ajánlatkérõ az ajánlati felhívás 11. a) pontja második francia bekezdésében az ajánlattevõk pénzügyi, gazdasági alkalmassága megítélésére többek között kérte csatolni az 1997. évi, az 1998. évi és az 1999. évi – azaz az elõzõ három év – mérlegbeszámolóját. Az ajánlati felhívás 11. b) pontjában meghatározta a pénzügyi, gazdasági alkalmasságon belül a fizetõképesség, forrásszerkezet, jövedelmi helyzet megítélésére szolgáló azon mutatószámok irányadó minimális értékét, amelyhez rendelt pontszámok összesítésébõl megállapítható bármely ajánlattevõ a szerzõdés teljesítésére való alkalmassága vagy alkalmatlansága.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésének b), d) pontjában foglalt elõírásra való tekintettel ajánlatkérõ nem határozott meg a pénzügyi, gazdasági alkalmasság megítélésére olyan módszert vagy dokumentum becsatolását, amelyek a Kbt. 44. § (1) bekezdésében elõírtakra – figyelemmel a Kbt. 33. § (5) bekezdésére – nem felelne meg, és sértené az ajánlattevõk esélyegyenlõségét.<br>
A Döntõbizottság álláspontja szerint az ajánlatkérõ által elõírt, az 1997–1998–1999. évi mérlegbeszámolóból levezethetõ mutatószámok kiszámítására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésének d) pontja szerint valamennyi ajánlattevõ kötelezhetõ. Az ajánlatkérõ e törvényhelyre figyelemmel a pénzügyi, gazdasági alkalmasságra vonatkozóan akár "mérlegelemzést" is bekérhet az ajánlattevõktõl, a Kbt. 44. § (1) bekezdésének d) pontjában megfogalmazott fizetõképességi követelmény megállapítása végett.<br>
A Döntõbizottság megvizsgálta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésére figyelemmel, hogy az ajánlatkérõ által a pénzügyi, gazdasági alkalmasság megállapítása körében olyan tény vagy dokumentum ajánlathoz csatolását követelte-e meg ajánlattevõktõl, amely nem tartozik közvetlenül a beszerzés tárgyához, és a Kbt. 44. § (1) bekezdése szerint került-e megállapításra a pénzügyi, gazdasági alkalmasság megítélésére szolgáló tények, adatok bekérése, igazolása.<br>
A Döntõbizottság álláspontja szerint nem sérült a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése azáltal, hogy az ajánlatkérõ a pénzügyi, gazdasági alkalmasság igazolására a kötelezõen becsatolandó mérlegbeszámolóra hivatkozva további adatok, dokumentumok, így a fizetõképesség megállapítására is alkalmas, az ajánlati felhívásban meghatározott mutatószámok kiszámítását kérte az ajánlattevõktõl. A Sztv. a könyvvizsgálatra kötelezett cégek esetében egyébként is kötelezõen elõírja a mérlegbeszámoló kiegészítõ mellékleteként az ajánlati felhívásban meghatározott mutatószámok szerint a gazdálkodás értékelését.<br>
A Döntõbizottság a fenti okfejtésre figyelemmel arra következtetésre jutott, hogy az ajánlatkérõ által a pénzügyi, gazdasági alkalmasság megítélésére az ajánlati felhívásban elõírt és bekért dokumentum (mérlegelemzés) belefér a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésének d) pontjában megengedett igazolási mód ajánlatkérõ általi megköveteléséhez.<br>
Az ajánlatkérõnek tehát a ajánlati felhívásban elõírt, az éves mérlegbeszámoló adataira alapított, az ajánlattevõk pénzügyi és gazdasági helyzetének megítélésére szolgáló, az Sztv. elõírásaira visszavezethetõ mutatószámok alakulásának igazolására bekért számítási mód megkövetelése nem volt jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva a Kbt. 88. § (1) bekezdésének a) pontja szerint a fentiekre figyelemmel az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ részben foglaltak szerint döntött, tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése h) pontjának fenn nem állására.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 28.<br>
<br>
	Dr. Eke Pekács Tibor s. k.	Hámori András s. k.<br>
	közbeszerzési biztos	közbeszerzési biztos<br>
<br>
	Fábián Péter s. k.<br>
	közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>