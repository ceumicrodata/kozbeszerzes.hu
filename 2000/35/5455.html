<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5455)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.257/10/2000<br>
<br>
Tárgy: a BITU-BAU Kft. és dr. Soós Adrianna a Közbeszerzések Tanácsa tagja egyesített jogorvoslati kérelme az Országos Idegsebészeti Tudományos Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BITU-BAU Építõipari Vállalkozó Kft. (5000 Szolnok, Gábor Áron tér 6., a továbbiakban: I. r. kérelmezõ) és dr. Soós Adrianna, a Közbeszerzések Tanácsa tagja (1022 Budapest, Füge u. 4., a továbbiakban II. r. kérelmezõ) kérelme, illetve indítványa alapján lefolytatott egyesített jogorvoslati eljárásban, melyet az Országos Idegsebészeti Tudományos Intézet (1145 Budapest, Amerikai út 57., képviseli dr. Bûrös László ügyvéd, 1135 Budapest, Tahi út 53–59., továbbiakban: ajánlatkérõ) "diagnosztikai tömb beruházása" tárgyú közbeszerzési eljárása ellen nyújtottak be, a Döntõbizottság a kérelemnek, illetve indítványnak részben helyt adva megállapítja, hogy ajánlatkérõ megsértette a többször módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdésére tekintettel a Kbt. 44. § (5) bekezdését, ezért a Döntõbizottság az ajánlatkérõ 3167. sz. részvételi felhívásának 10. b) pontjában szereplõ negyedik, nyolcadik és tizedik (francia) bekezdésében szereplõ alkalmatlanná minõsítési szempontokat megsemmisíti. Erre tekintettel a Döntõbizottság felhívja ajánlatkérõt, hogy a részvételi felhívását módosítsa a Kbt. 63. § (5) bekezdése szerinti új határidõ kitûzésével. Egyebekben a Döntõbizottság a kérelmet elutasítja.<br>
A Döntõbizottság kötelezi ajánlatkérõt, hogy az I. r. kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. június 7-én részvételi felhívást tett közzé elõminõsítési eljárás megindítására (3167) a K. É. 23. számában "az ajánlatkérõ egészségügyi intézmény új diagnosztikai tömbjének beruházás keretében történõ megvalósítása, a meglévõ épület bontása, majd az ennek helyén felépítendõ új épület teljes körû építési, épületgépészeti, elektromos, közmû-, épületfelügyeleti rendszer, orvostechnológiai hálózat, valamint minden nemû kapcsolódó kivitelezési munkák ellátása" tárgyában.<br>
A létesítendõ beruházás adatai között ajánlatkérõ azt is feltüntette, hogy a bruttó alapterület 4757 m2, a szintek száma pedig pince + földszint + 4 emelet + tetõ. Az épület funkciójaként megjelölte, hogy diagnosztika, ambulancia és labor.<br>
A felhívás 3. a) pontja szerint a szolgáltatás részletes meghatározását az ajánlati dokumentáció és annak mellékletei tartalmazzák.<br>
A 4. pont szerint a teljesítés határideje a szerzõdés hatálybalépésétõl számított 18 hónap plusz egy év garanciális idõ.<br>
A felhívás 6. a) pontja szerint a részvételi jelentkezés határideje 2000. július 3., míg a 7. pont szerint az eredményhirdetés idõpontja július 23-án 10.00 óra.<br>
A 10. b) pontban jelölte meg ajánlatkérõ a részvételre jelentkezõnek a szerzõdés teljesítésére alkalmatlanná minõsítésének szempontjait 10 db (francia) bekezdésben. Ezek közül a 3. bekezdés azt tartalmazta, hogy a jelen beszerzés tárgyához hasonló tartalmú és hasonló volumenû egészségügyi intézményi referencia hiánya is ilyen szempont.<br>
A 4. bekezdés szerint ajánlatkérõ alkalmatlanná minõsíti az ajánlattevõt, amennyiben annak az elmúlt 3 gazdasági évben a beszerzés tárgyához hasonló munkákból származó árbevétele nem érte el a 6 milliárd Ft nettó összeget.<br>
A 8. bekezdés szerint alkalmatlan a jelentkezõ, ha jegyzett alaptõkéje nem éri el az 500 millió forintot.<br>
A 9. bekezdés szerint alkalmatlan a jelentkezõ, ha építõipari tevékenységében állandó alkalmazottainak száma nem éri el a 200 fõt és a 10. bekezdés szerint, ha a jelentkezõ a megelõzõ 3 évben nem valósított meg minimum egy darab 2 milliárd Ft nettó értékû beruházást.<br>
A 12. d) pontban az egyéb információk között azt is kikötötte ajánlatkérõ, hogy több ajánlattevõ közösen is tehet ajánlatot, de ebben az esetben a közösen benyújtott ajánlatban rögzíteni kell, hogy a szerzõdés megkötésére az ajánlattevõk közül melyikük bír felhatalmazással.<br>
A BITU-BAU Kft., mint I. r. kérelmezõ 2000. június 22-én jogorvoslattal fordult a Döntõbizottsághoz, melyet a Döntõbizottság felhívása alapján 2000. június 27-én hiánypótlással kiegészített.<br>
2000. június 22-én dr. Soós Adrianna, a Közbeszerzések Tanácsa tagja (II. r. kérelmezõ) szintén jogorvoslati eljárást kezdeményezett ajánlatkérõ közbeszerzési eljárása ellen.<br>
I. r. kérelmezõ kérte, hogy a Döntõbizottság állapítsa meg a jogsértést, módosíttassa ajánlatkérõvel felhívásának 10. b) pontjából a 4., a 8. és a 10. bekezdésben írt alkalmatlanná minõsítési szempontokat. Kérte továbbá az eljárás során felmerült költségeinek megtérítését is.<br>
II. r. kérelmezõ szintén a felhívás 10. b) pontját támadta a fentiek szerint, de ezen túlmenõen sérelmezte a 10. b) pont 9. bekezdését is, miszerint a jelentkezõ építõipari tevékenységben állandó alkalmazottak számánál elõírta ajánlatkérõ a 200 fõt. Álláspontja szerint a részvételi felhívás fenti elõírásai sértik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésében, illetve a 24. § (1) és (2) bekezdésében foglaltakat, azaz az esélyegyenlõség elvét.<br>
I. r. és II. r. kérelmezõ is indítványozta ideiglenes intézkedés alkalmazását, valamint II. r. kérelmezõ kérte azt is, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének b) pontja alapján kötelezze ajánlatkérõt a Kbt. szabályainak megfelelõ eljárásra.<br>
I. r. kérelmezõ szerint a szóban forgó alkalmatlanná minõsítési szempontok ezen beruházás esetében indokolatlanul szigorúak.<br>
II. r. kérelmezõ indítványa indokolásában kifejtette, hogy a hivatkozott feltételek sértik a Kbt.-nek a verseny tisztaságára és az esélyegyenlõségre vonatkozó elõírásait az által is, hogy a teljesítésre egyébként képes középvállalkozói kör jelentõs részét eleve alkalmatlanná minõsíti a közbeszerzési eljárásban való részvételre. Álláspontja szerint az ajánlatkérõ szükségtelenül zárja ki olyan fõ- és alvállalkozók közös pályázatát, amelyek egyébként ugyan nem felelnek meg a részvételi felhívás idézett rendelkezéseinek, de együttesen magasabb színvonalon tudnák megvalósítani a beruházást.<br>
A Döntõbizottság a jogorvoslati eljárások alapján indított D.257 és D.262 sz. jogorvoslati ügyeket egyesítette, és ezt követõen a D.257/9/2000. sz. határozatával 2000. július 12-én ideiglenes intézkedéssel a közbeszerzési eljárás felfüggesztését rendelte el.<br>
Ajánlatkérõ írásos észrevételében kérte a jogorvoslati kérelmek alaptalanság címén történõ elutasítását és kérelmezõ költségekben marasztalását. Indokolásul elõadta, hogy az ajánlatkérõ által megvalósítani tervezett beruházás értéke kb. 2 milliárd forint, amely tartalmazza az épület építési költségeit, a rendkívül magas szintû diagnosztikai és terápiás, orvostechnológiai rendszerek fogadásának kiépítését is. Elõadta azt is, hogy az építési kivitelezési tevékenységgel szemben támasztott magas szintû orvosszakmai igényekre tekintettel rendkívüli hangsúllyal bír több feladat kiemelt minõségben és nagy teljesítési biztonsággal történõ kivitelezése. Ilyenek pl.: a teljes épület klimatizálása, az egyes munkahelyeknek megfelelõ sterilitás kialakítása, a tetõtérben több mint egyszintnyi épületgépészet telepítése, valamint túlnyomásos lépcsõház megoldása, duplikált személyfelvonók és megfelelõen szeparált, állatok szállítására alkalmas felvonó, továbbá teljes orvosi géphálózat stb.<br>
Fentiek alapján az ajánlattevõnek a fenti összetett és bonyolult kivitelezési munkák végzésének ideje alatt biztosítani kell a folyamatos kórházüzem zavartalan mûködését is. Ajánlatkérõ azt is nyilatkozta, hogy a beruházás megvalósítása, rendkívüli mûszaki összetettsége és komplikáltsága miatt az egészségügyi beruházás területén nagy gyakorlattal és megfelelõ humán, valamint mûszaki és anyagi erõforrással rendelkezõ fõvállalkozót igényel. Hangsúlyozta azt is, hogy a beruházás nagyságrendjével teljes egészében összhangban áll az a kívánalom, hogy a jelentkezõk elõzõ 3 évben legalább egy hasonló volumenû (2 milliárd Ft) beruházást tudjanak referenciaként igazolni. Ezen túlmenõen a kivitelezés minõségéhez és a beruházást megvalósítani kívánt kiemelt orvosszakmai igények megvalósulásához megfelelõ teljesítési biztonság szükséges, amit többek között a jelentkezõknek a beruházás tárgyához hasonló munkák végzése során szerzett szakmai tapasztalata és gyakorlata biztosíthat.<br>
Álláspontja szerint a beszerzés tárgyához hasonló munkákból származó 3 gazdasági év tekintetében meghatározott 6 milliárd forintos nettó bevétel semmiképpen sem nevezhetõ indokolatlannak és túlzottnak.<br>
Ellenkérelmében kifejtette azt is, hogy a részvételi felhívásban nem volt szándéka az alkalmassági követelmények meghatározásával egyes építõipari vállalkozások kizárása, azonban a reális és megfelelõ gazdasági, pénzügyi mûszaki alapokon álló ajánlatok benyújtásának érdekében – összhangban a Kbt. rendelkezéseivel és az alkalmazott gyakorlattal – a részvételi felhívásban az ajánlatkérõnek meg kellett határoznia a jelentkezõktõl elvárt feltételeket. Véleménye szerint ezek a feltételek teljes mértékben összhangban állnak a Kbt. 24. § (2) bekezdésében és a 44. § (5) bekezdésében foglaltakkal, és ezek alacsonyabb szinten történõ meghatározása a beruházás eredményes lebonyolítását (megvalósítását) veszélyeztetné, esetleg olyan ajánlattevõk részvételét eredményezné az eljárásban, melyek az elvárt teljesítési feltételeknek nem tudnának megfelelni, amiért viszont a felelõsséget teljes egészében az ajánlatkérõnek kell viselnie.<br>
A felek tárgyalás tartását nem kérték, ezért a Döntõbizottság a rendelkezésére álló iratok, nyilatkozatok, dokumentumok alapján a rendelkezõ részben írtak szerint határozott tárgyalás tartása nélkül.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint "az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt".<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése úgy rendelkezik, hogy az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassági igazolható:<br>
a) pénzügyi intézménytõl származó – errõl szóló – nyilatkozattal,<br>
b) mérlegének (egyszerûsített mérlegének, beszámolójának, vagy konszolidált mérlegének) benyújtásával,<br>
c) elõzõ, legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával,<br>
d) az ajánlatkérõ által elõírt tartalmú – egyéb, fizetõképességnek megállapítására alkalmas – nyilatkozattal, vagy dokumentummal.<br>
Ugyanezen § (2) bekezdésének a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ, legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásának ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése azt a szabályt tartalmazza, hogy az ajánlatkérõnek az (1) és (2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése kimondja, hogy a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Fenti jogszabályhelyeket összevetve ajánlatkérõ részvételi felhívásának 10. b) pontjában írt, a részvételre jelentkezõknek a szerzõdés teljesítésére alkalmatlanná minõsítési szempontjaira, megállapította a Döntõbizottság, hogy ajánlatkérõ indokolatlanul kötötte ki a szempontok között a 4., a 8. és 10. bekezdésekben írt szempontokat, ezért ezeket megsemmisítette.<br>
Az alkalmatlansági okok meghatározásánál is figyelembe kell venni a Kbt. esélyegyenlõség alapelvi rendelkezését, azaz az alkalmatlanság kritériumait nem lehet úgy megállapítani, hogy ez az ajánlattevõk esélyegyenlõségének indokolatlan sérelmével járjon, tehát csak olyan körülmények meglétét vagy hiányát lehet alkalmatlansági oknak minõsíteni, amelyek ténylegesen szükségesek a szerzõdés teljesítéséhez, és csak olyan mértékben, amely a beszerzés becsült értékével arányban áll.<br>
A jelen közbeszerzési eljárásban a beruházás becsült értéke 2 milliárd forint.<br>
A Döntõbizottság álláspontja szerint, tekintettel arra, hogy ajánlatkérõ a felhívásának 10. b) pontjának 3. (francia) bekezdésében kikötötte, hogy alkalmatlan az a jelentkezõ, aki a jelen beszerzés tárgyához hasonló tartalmú és hasonló volumenû egészségügyi intézményi referenciával nem rendelkezik, már felesleges a 10. bekezdésben megjelölt feltétel, miszerint a jelentkezõ megelõzõ 3 évben nem valósított meg minimum egy darab 2 milliárd forint nettó értékû beruházást.<br>
A Döntõbizottság álláspontja szerint fentiekre tekintettel a 3. bekezdésben írt szempont indokolatlanná és feleslegessé teszi a 10. bekezdésben írtakat, hisz maga ajánlatkérõ hasonló volumenû, azaz 2 milliárdos beruházást már követelményként támasztott, melynek keretében a leendõ ajánlattevõk egészségügyi intézményi referenciát kötelesek igazolni.<br>
A Döntõbizottság szerint a 4. bekezdésben írt azon feltétel, illetve szempont is indokolatlan, miszerint ajánlatkérõ az elmúlt 3 gazdasági évben a beszerzés tárgyához hasonló munkából származó árbevételnél megkövetelte a 6 milliárd Ft nettó összeget, mivel a korábban említettek alapján potenciális ajánlattevõktõl megkövetelte ajánlatkérõ egy hasonló tartalmú és volumenû referencia bemutatását. Ezért indokolatlannak tartja a Döntõbizottság, hogy ez az elmúlt 3 évben évenként 2, azaz összesen 6 milliárd Ft összegû referencia igazolása kötelezõ legyen, mert ekkora árbevétel nem szükséges, hiszen ezzel a tényleges teljesítési többszörösét követeli ajánlatkérõ.<br>
A Döntõbizottság úgy értékeli, hogy nem fogadható el az az ajánlatkérõi kikötés sem, hogy a jelentkezõnek a jegyzett alaptõkéje el kell hogy érje az 500 millió forintot.<br>
A jegyzett alaptõke akár jóval kisebb összeg esetén sem befolyásolhatja a teljesítésre való alkalmasság vagy alkalmatlanság kérdését, hisz ennél jóval alacsonyabb, akár 50 millió Ft-os alaptõkével rendelkezõ cég is alkalmas lehet ajánlattételre, illetve a munka megvalósítására.<br>
Fenti indokok alapján Döntõbizottság e három alkalmatlansági okot megsemmisítette.<br>
A Döntõbizottság II. r. kérelmezõ indítványában megjelölt 9. szempontot nem tartotta indokolatlannak, tekintettel arra, hogy maga is az indítványában arra hivatkozott, hogy a sérelmezett ajánlatkérõi magatartás a középvállalkozói kör jelentõs részét nyilvánítja ajánlattételre alkalmatlanná, illetve zárja ki az eljárásból.<br>
A kis- és középvállalkozásokról, fejlõdésük támogatásáról szóló 1999. évi XCV. törvény 2. § a) pontja szerint kis- és középvállalkozások meghatározásánál azt jelöli meg, hogy "kis- és középvállalkozásnak minõsül az a vállalkozás, amelynek összes foglalkoztatotti létszáma 250 fõnél kevesebb", majd ezt tovább szûkítve a 3. § (1) bekezdés a) pontjában azt írja e törvény, hogy ,,kisvállalkozásnak minõsül az olyan vállalkozás, amelynek összes foglalkoztatotti létszáma 50 fõnél kevesebb".<br>
Ebbõl fakadóan a Döntõbizottság megállapította, hogy II. r. kérelmezõ indítványa, miszerint a 200 fõs meghatározás a középvállalkozásokat sújtja, nem helytálló, mivel maga a hivatkozott törvény megjelöli, hogy középvállalkozásoknak minõsülnek azok, melyek 250 fõ alatt foglalkoztatják alkalmazottaikat. Ebbõl eredõen az ajánlatkérõ által meghatározott 200 fõs állandó alkalmazotti létszám nem korlátozza jelentõsen a középvállalkozásokat a jelentkezésben.<br>
Azzal, hogy a Döntõbizottság a rendelkezõ részben írtak szerint megsemmisítette ajánlatkérõ felhívásának 10. b) pontjából azt a három alkalmatlanná minõsítési szempontot, melyet indokolatlannak tartott, és egyben kötelezte ajánlatkérõt arra, hogy fentiek szerint módosítsa felhívását a törvényi határidõknek megfelelõen, a jogsértés reparálásra került. A közbeszerzési eljárás felfüggesztése következtében lehetõségük nyílik azon vállalkozásoknak is a jelentkezésre az új határidõk figyelembevételével módosított felhívás alapján, melyek az így módosított feltételeknek már megfelelnek.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség megsértését azért nem állapította meg a Döntõbizottság a határozatában, mert a Kbt. 42. §-a szerint ajánlatkérõnek az elõminõsítési eljárás keretében joga van az ajánlattevõk körét kiválasztani az általa meghatározott és törvényben szabályozott szempontok szerint. A Döntõbizottság álláspontja szerint az új feltételek következtében a potenciális ajánlattevõk köre bõvülhet, mert további cégek is jelentkezhetnek a részvételi felhívásra.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdése szerint a jogorvoslati kérelem alaptalan részét elutasította, míg ugyanezen § (1) bekezdésének b), c), d) és h) pontja szerinti jogkövetkezményeket alkalmazta ajánlatkérõvel szemben.<br>
Bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 17.<br>
<br>
	Dr. Bíró László s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Dr. Engler Magdolna s. k.<br>
	közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>