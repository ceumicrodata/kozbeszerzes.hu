<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5330)
</b></h2><FONT size=3><i><u></i></u><br>
Kpkf. VI. 37.576/2000/4. szám<br>
<br>
A Magyar Köztársaság Legfelsõbb Bírósága a Szedlacsekné dr. Pelle Beatrix jogtanácsos által képviselt Békéscsaba Megyei Jogú Város Önkormányzata (5600 Békéscsaba, Szent I. tér 7.) felperesnek a dr. Farkas Gyöngyi jogtanácsos által képviselt Közbeszerzések Tanácsa (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2000. február 21-én kelt 13.K.42.275/1999/2. számú végzése ellen a felperes részérõl 3. sorszám alatt benyújtott fellebbezés elbírálása során az alulírott napon – tárgyaláson kívül – meghozta az alábbi<br>
<br>
VÉGZÉS-t:<br>
<br>
A Legfelsõbb Bíróság az elsõfokú bíróság végzését helybenhagyja.<br>
Ez ellen a végzés ellen további fellebbezésnek nincs helye.<br>
<br>
INDOKOLÁS<br>
<br>
Az alperes D.264/13/1999. sz. határozatát a felperesnek 1999. december 1-jén kézbesítették.<br>
A felperes önkormányzati közgyûlése 1999. december 16-án tartott ülésén hozott 859/1999. számú határozatában utasította a jegyzõt, hogy az alperes határozata ellen nyújtson be keresetet a Fõvárosi Bírósághoz.<br>
A felperes keresetlevelét ajánlott küldeményként 1999. december 18-án adta postára. A keresetlevéllel egyidejûleg igazolási kérelmet is benyújtott a keresetindítási határidõ elmulasztása miatt, hivatkozással arra, hogy a perindításról az önkormányzati közgyûlésnek kellett döntést hoznia, amely pedig az alperesi határozat kézbesítését követõen elõször 1999. december 16-án ülésezett.<br>
Az elsõfokú bíróság végzésével a felperes igazolási kérelmét és keresetlevelét idézés kibocsátása nélkül elutasította. A végzés indokolása szerint a keresetindítási határidõ betartását az önkormányzat ügymenetében biztosítani kell, a testületi ülés összehívásával való késlekedés a mulasztás kimentésének igazolására nem elfogadható indok.<br>
A végzés ellen a felperes nyújtott be fellebbezést, amelyben annak hatályon kívül helyezését és az igazolási kérelemnek való helyt adást kért. Elõadta, hogy a jelentõs számú elõzetes bizottsági véleményezéssel tárgyalt napirend miatt az önkormányzat ülését elõbbre hozni nem lehetett, és a rendelkezésre álló rövid határidõben rendkívüli ülés összehívására sem volt mód.<br>
A felperes a Legfelsõbb Bíróság felhívására közölte, hogy a közbeszerzési eljárással érintett beruházással kapcsolatos döntések meghozatala az önkormányzat közgyûlésének hatáskörébe tartozik, ezért a kereset benyújtásáról a polgármester önállóan nem dönthetett.<br>
Az alperes észrevételében az elsõfokú végzés helybenhagyására tett indítványt. A fellebbezés nem alapos.<br>
A közbeszerzésekrõl szóló 1995. évi XL. törvény 90. § (1) bekezdése szerint a keresetlevelet a határozat kézbesítésétõl számított 15 napon belül kell benyújtani a bizottsághoz.<br>
A Pp. 105. § (1) bekezdése szerint a fé1 az elmulasztott perbeli cselekményt – ha a törvény másként nem rendelkezik – többé hatályosan nem teljesítheti.<br>
A Pp. 106. § (1) bekezdése kimondja: ha a fél vagy képviselõje valamely határnapon hibáján kívül nem jelent meg, vagy valamely határidõt hibáján kívül mulasztott el, a mulasztás következményei – az alábbi eseteket kivéve – igazolással orvosolhatók.<br>
A Pp. 107. § (2) bekezdése szerint az igazolási kérelemben elõ kell adni a mulasztás okát és azokat a körülményeket, amelyek a mulasztás vétlenségét valószínûvé teszik.<br>
A Legfelsõbb Bíróság álláspontja szerint a felperesi fellebbezésben elõadottak a keresetindítási határidõ felperes általi elmulasztásának vétlenségét nem támasztják alá.<br>
A felperes által hivatkozott közgyûlési határozatok egyértelmûen nem írják elõ, hogy az alperes határozata elleni perindításról a felperesi önkormányzat közgyûlésének kell döntenie.<br>
A helyi önkormányzatokról szóló 1990. évi LXV. törvény (a továbbiakban: Ötv.) 9. § (1) bekezdésében írtak szerint a képviselõ-testületet a polgármester képviseli. A képviseleti jog általános tartalmát a Ptk. 219. § (1) bekezdése úgy összegzi, hogy más személy (képviselõ) útján is lehet szerzõdést kötni vagy más jognyilatkozatot tenni. A polgármester gazdálkodási feladata és hatásköre tekintetében az 1991. évi XX. törvény 139. § (1) bekezdés d) pontja kimondja, hogy a polgármester a helyi önkormányzat nevében kötelezettséget vállalhat, erre más személyt is felhatalmazhat.<br>
Ellentétes tartalmú szervezeti és mûködési szabályzati rendelkezés, illetve önkormányzati közgyûlési határozat hiányában tehát a felperes törvényes képviselõje – a polgármester – a felperes nevében önállóan is tehet jognyilatkozatot, azaz az alperes határozata ellen közgyûlési döntés nélkül is nyújthat be keresetlevelet.<br>
Ezt támasztja alá a felperes Szervezeti és Mûködési Szabályzatáról szóló 12/1999. (IV. 22.) Önkormányzati rendelet 43. § (2) bekezdés d) pontja, amely általános jelleggel a polgármester feladatává teszi az önkormányzat képviseletét.<br>
Az Ötv. 12. § (1) bekezdésére figyelemmel pedig a képviselõ-testület rendkívüli ülésének összehívására is sor kerülhetett volna, amennyiben a felperes a perindítás kérdését a közgyûlésen kívánta megtárgyalni.<br>
Mindezekre tekintettel a Legfelsõbb Bíróság az elsõfokú bíróság végzését a Pp. 259. §-a alkalmazásával a Pp. 253. § (2) bekezdése alapján helybenhagyta.<br>
A bíróság az eredménytelenül fellebbezõ felperes illetékfizetésére történõ kötelezését személyes illetékmentessége alapján mellõzte.<br>
<br>
Budapest, 2000. június 15.<br>
<br>
	Dr. Buzinkay Zoltán s. k.	Dr. Darák Péter s. k.<br>
	tanácselnök	elõadó bíró<br>
<br>
	Dr. Csiby Attila s. k.<br>
	bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>