<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5327)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.260/17/2000<br>
<br>
Tárgy: Közbeszerzések Tanácsa két tagja által kezdeményezett eljárás az Állami Pénz- és Tõkepiaci Felügyelet közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa tagjai – dr. Kakuszi István és Kreszán Albert – által az Állami Pénz- és Tõkepiaci Felügyelet (1027 Budapest, Csalogány u. 9–11., továbbiakban: ajánlatkérõ) a felügyelet éves ellenõrzési munkatervében szereplõ pénzügyi intézmények és befektetési szolgáltatók átfogó helyszíni vizsgálata tárgyú közbeszerzési eljárása ellen hivatalból indított eljárásában megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/A </a>§ (2) bekezdését és a 24. § (2) bekezdését, ezért 5 000 000 Ft, azaz ötmillió forint bírság megfizetésére kötelezi az ajánlatkérõt.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a K. É. 2000. február 2-án megjelent 5. számában, a rendelkezõ részben megjelölt beszerzés tárgyában.<br>
A felhívás 10. pontjában ajánlatkérõ az általa meghívni kívánt ajánlattevõk keretszámát 10-ben határozta meg, a 12. pontban pedig közölte az általa már kiválasztott 8 ajánlattevõ nevét.<br>
A részvételi jelentkezés határidejéig, február 28-ig 17 jelentkezõ jelezte részvételi szándékát: az Ernst & Young Kft., a Report & Audit Kft., a Know-how Audit Kft., a BDO Kontroll Kft., a Felkai Consulting Kft., a Deloitte & Touche, a KPMG Hungária Kft., a Béta-Audit Kft., a Nemzetközi Bankárképzõ Központ Rt., a Valeur Adó- és Könyvszakértõ Kft., a Tanszék Pénzügyi Tanácsadó és Szolgáltató Kft., a VOFA Conto Kft., a Dialog Plusz Kft., az Arthur Andersen Rt., a Fujkó Anna Bejegyzett Könyvvizsgáló Kft. és a Zöldkõ Kft.<br>
Ajánlatkérõ a bontási jegyzõkönyvben rögzítette, hogy a jelentkezések átvizsgálása útján megállapította, hogy a jelentkezõk becsatolták az elõírt igazolásokat és nyilatkozatokat, és ezek alapján mindegyik jelentkezõt alkalmasnak tartja a szerzõdés teljesítésére.<br>
A március 24-én tartott eredményhirdetésen ajánlatkérõ 15 jelentkezõt hívott fel ajánlattételre. Közölte, hogy a Fujkó Anna Bejegyzett Könyvvizsgáló Kft. és a Zöldkõ Kft. jelentkezése ugyan megfelelt a törvényi követelményeknek, de a keretszámra tekintettel õket ajánlattételre már nem hívta fel. Ajánlatkérõ a részvételi szakasz eredményérõl szóló tájékoztatót közzététel végett megküldte a K. É. Szerkesztõségének, az elrendelt hiánypótlás teljesítését követõen június 14-én, a K. É. 24. számában jelent meg a hirdetmény.<br>
A Közbeszerzések Tanácsának a rendelkezõ részben megnevezett két tagja június 22-én hivatalból eljárást kezdeményezett ajánlatkérõ közbeszerzési eljárása ellen. Kifogásolták, hogy ajánlatkérõ a felhívásban megjelölt 10-es keretszám ellenére 15 jelentkezõt hívott fel ajánlattételre. A kezdeményezõ iratban utaltak arra, hogy ajánlatkérõ a Kbt. vonatkozó rendelkezése értelmében nem lett volna köteles elõre keretszámot meghatározni, de ha keretszámot határozott meg, akkor csak az annak megfelelõ számú jelentkezõt hívhatott volna fel a tárgyalásos eljárásban történõ ajánlattételre.<br>
Ajánlatkérõ a június 28-án kelt észrevételében nem vitatta a jogsértés elkövetését. A keretszám túllépését azzal indokolta, hogy a tárgyév április 1-jével több felügyelet összevonásával létrejött Pénzügyi Szervezetek Állami Felügyelete feladatainak jelentõs megnövekedése miatt csak a keretszámnál nagyobb számú ajánlattevõ képes a beszerzés teljesítésére.<br>
A jogorvoslati eljárásban tartott tárgyaláson elõadta, hogy a két jelentkezõt azért nem hívta fel ajánlattételre, mert ezen cégek pénzügyi, gazdasági kapacitását a felhívásra jelentkezõ nagy múltú és tõkeerejû cégekhez képest kisebb mértékûnek ítélte, és elegendõnek tartotta 15 jelentkezõ ajánlattételre való felhívását. Közölte, hogy az eljárás nyerteseivel a szerzõdést megkötötte.<br>
A Döntõbizottság a kezdeményezõ iratban és az ajánlatkérõ észrevételében foglaltak, valamint a közbeszerzési eljárásban keletkezett dokumentumok tartalma alapján megállapította, hogy ajánlatkérõ eljárása jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A §</a> (1) bekezdése így rendelkezik: "A hirdetmény közzétételével induló tárgyalásos eljárásban az ajánlatkérõ már a hirdetményben megjelölheti azokat, akiket az eljárásban való részvételre meg kíván hívni, és a megjelöltek számát meghaladó keretszámot elõírva meghatározhatja a tárgyalásra meghívottak létszámát is. A keretszám nem lehet kisebb háromnál."<br>
A (2) bekezdés második mondata elõírja: "A tárgyalásra az elõírt keretszámnak megfelelõ számú – a részvételi felhívásban meghatározott alkalmassági szempontok alapján kiválasztott – ajánlattevõt kell egyidejûleg, közvetlenül, írásban meghívni, amennyiben ezt az alkalmasnak minõsített ajánlattevõk száma lehetõvé teszi."<br>
A fenti rendelkezésekbõl egyértelmûen következik, hogy ha ajánlatkérõ a felhívásban meghatározta a tárgyalásos eljárásban ajánlattételre meghívandók keretszámát, akkor csak a keretszámnak megfelelõ számú – természetesen alkalmasnak minõsült – jelentkezõt hívhat meg ajánlattételre.<br>
Ajánlatkérõ a közbeszerzési eljárásban a keretszámot 10-ben jelölte meg, ennek ellenére 15 jelentkezõ részére küldött ajánlati felhívást. A Döntõbizottság megállapítja, hogy ajánlatkérõ ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A §</a> (2) bekezdését.<br>
Ajánlatkérõ fenti jogsértése további jogsértést vont maga után.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése elõírja, hogy az "ajánlatkérõnek biztosítania kell az esélyegyenlõséget az ajánlattevõk számára".<br>
Ez a szabály a tárgyi közbeszerzési eljárásban ajánlatkérõ terhére azt a kötelezettséget rótta, hogy ha egyszer – bár jogsértõ módon – a keretszámot meghaladó számú jelentkezõ ajánlattételre való felhívása mellett döntött, akkor az alkalmasnak minõsített jelentkezõk mindegyikét potenciális ajánlattevõnek kellett tekintenie, azaz ajánlattételre kellett volna felhívnia a Fujkó Anna Bejegyzett Könyvvizsgáló Kft.-t és a Zöldkõ Kft.-t is.<br>
A Döntõbizottság megállapítja, hogy ajánlatkérõ azáltal, hogy nem biztosított egyenlõ esélyt a közbeszerzési eljárásban való nyertességre valamennyi, a szerzõdés teljesítésére alkalmasnak minõsített jelentkezõ részére, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d) és f) pontja szerint rendelkezett.<br>
A 88. § (4) bekezdése szerint a bírság mértéke a közbeszerzés értékének legfeljebb 30%-a.<br>
A közbeszerzés értéke az "Elõterjesztés a Közbeszerzési Bizottság részére" megnevezésû dokumentum adataiból megállapíthatóan 167 millió Ft, ennek 3%-át szabta ki bírságként a Döntõbizottság. A bírság mértékének megállapításánál figyelembe vette mindkét eltérõ mértékû jogsértést.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 27.<br>
<br>
	Dr. Csitkei Mária s. k.	Székelyné Bihari Mária s. k.<br>
	közbeszerzési biztos	közbeszerzési biztos<br>
<br>
	Fábián Péter s. k.<br>
	közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>