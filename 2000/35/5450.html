<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5450)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.226/11/2000<br>
<br>
Tárgy: a FERROÉP Rt. jogorvoslati kérelme Karcag Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FERROÉP Fõvállalkozó és Szerelõipari Rt. (6725 Szeged, Kálvária sgt. 87/B, képviseli: dr. Ollé György ügyvéd, 6722 Szeged, Guttenberg u. 3. mfsz. 3., a továbbiakban: kérelmezõ) jogorvoslati kérelmét, melyet Karcag Város Önkormányzata (5300 Karcag, Kossuth tér 1., a továbbiakban: ajánlatkérõ) "Karcag, Kátai Gábor Kórház, mosoda rekonstrukciós munkái" tárgyú közbeszerzési eljárása ellen nyújtott be, elutasítja. A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. február 9-én ajánlati felhívást tett közzé nyílt eljárás megindítására a K. É. 6. számában, a rendelkezõ részben írt tárgyban.<br>
Ajánlatkérõ a négy beérkezett ajánlatból a Weidel és Német Kft. ajánlatát minõsítette az összességében legelõnyösebb ajánlatnak, míg második legjobbnak a BEPATEK Kft. ajánlatát fogadta el. A 2000. április 5-i eredményhirdetésen fentieket ismertette.<br>
Ajánlatkérõ döntése ellen a BEPATEK Kft. jogorvoslati kérelemmel fordult a Döntõbizottsághoz. A jogorvoslati kérelmet a Döntõbizottság a D.108/19/2000. számú határozatával elbírálta. Ebben megállapította, hogy az összességében legelõnyösebb ajánlatot a BEPATEK Kft. tette, és ezt követte sorrendben a FERROÉP Rt. – kérelmezõ –, a Weidel és Német Kft., valamint a BÁÉV Rt. ajánlata. A fenti értékelésre tekintettel a Döntõbizottság megállapította azt is, hogy ajánlatkérõ megsértette a közbeszerzésekrõl szóló – többször módosított – 1995. évi LX. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdését, ezért az ajánlatkérõ eljárást lezáró döntését megsemmisítette.<br>
A határozat kézhezvételét követõen ajánlatkérõ a Kbt. megengedõ rendelkezése alapján 2000. május 19-én és május 26-án ismét értékelte az ajánlatokat, aminek következtében újabb döntést hozott. E szerint az eljárás nyertesének ajánlatkérõ 2000. május 31-én a BEPATEK Kft.-t hirdette ki nyertesnek, akivel a szerzõdést 2000. június 13-án meg is kötötte.<br>
Kérelmezõ 2000. június 13-án jogorvoslati kérelmet nyújtott be a Döntõbizottsághoz. Ebben kérte az ajánlatkérõ eljárást lezáró döntésének megsemmisítését és ideiglenes intézkedéssel a szerzõdéskötés megtiltását, valamint tárgyalás tartását.<br>
Kérelmét azzal indokolta, hogy ajánlatkérõ nem az összességében legelõnyösebb ajánlatot hirdette ki nyertesnek, mert döntése csak a korábbi eljárásban hozott határozat "megismétlése", a valós tények figyelmen kívül hagyásával.<br>
Vitatta a Döntõbizottság korábbi döntését, mert véleménye szerint az tévedésen alapul. Álláspontja szerint ajánlatkérõ döntését az is befolyásolta, hogy a BEPATEK Kft. megtévesztõ költségeket jelölt meg ajánlatában. Kérelmét a tárgyaláson változatlanul fenntartotta.<br>
A Döntõbizottság a jogorvoslati eljárás keretében ideiglenes intézkedést nem alkalmazott.<br>
Ajánlatkérõ írásos észrevételében úgy nyilatkozott, hogy az önkormányzat nevében a polgármester a helyi közbeszerzési bírálóbizottság által felállított sorrend alapján hozta meg 2000. május 31-én az eljárást lezáró ("újbóli") döntését.<br>
Az ügyben érdekelt felek közül a Weidel és Német Kft. írásban és a tárgyaláson úgy nyilatkozott, hogy ajánlatkérõ a "megismételt eljárásban a közbeszerzési eljárást lezáró döntésében megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésének b) pontja szerinti rendelkezést, ugyanis ajánlatkérõ összességében nem a legelõnyösebb ajánlat alapján hirdette ki a pályázat nyertesét " és teljes egészében elfogadta "a jogorvoslatot kérõ által leírtakat". Indítványozta, hogy a Döntõbizottság független szakértõt hallgasson meg az ügyben.<br>
A BEPATEK Kft. írásos észrevételében és a tárgyaláson úgy nyilatkozott, hogy ajánlatkérõ élve a Kbt. adta lehetõségével, az ajánlatokat újraértékelte – a Döntõbizottság számítási módszereit követve –, és hirdette ki 2000. május 31-én az összességében legelõnyösebb ajánlatnak a BEPATEK Kft ajánlatát. Erre tekintettel indítványozta az alaptalan kérelem elutasítását, kérelmezõ költségekben marasztalását és az ideiglenes intézkedésre irányuló kérelem teljesítésének mellõzésével.<br>
Kifejtette azt az álláspontját is, hogy kérelmezõ valójában már egy "ítélt dolgot" kifogásol, melyet a kérdéses határozat elleni keresetnek kellene tekinteni, azonban feltehetõ, hogy a keresetindítási határidõbõl a kérelmezõ kicsúszott.<br>
Véleménye szerint megalapozatlan azon kérelmezõi állítás is, miszerint a BEPATEK Kft. megtévesztõ adatokat adott volna meg a gépek üzemeltetésére és az üzemeltetés költségeire, mivel e költségekkel kapcsolatos részeket a Döntõbizottság a korábbi eljárásban megvizsgálta.<br>
Azt a kérelmezõi állítást is vitatta, hogy ajánlatuk érvénytelen lett volna, mert ezt is vizsgálta a korábbi eljárásban a Döntõbizottság. Véleménye szerint nem szerencsés és nem jogszabálynak megfelelõ egy újabb jogorvoslati kérelemnek álcázva olyan kérdést támadni, ami ellen keresetet kellett volna benyújtani.<br>
Álláspontja szerint a jogorvoslati kérelem a D.108/2000. számú ügyben felmerült kérdésekhez képest újdonságot nem tartalmaz, így a kérelem minden részét a korábbi eljárásban a Döntõbizottság már megvizsgálta, és ennek alapján hozta meg a megalapozott döntését.<br>
A Döntõbizottság a D.108/2000. számú és a jelen ügyben rendelkezésére álló iratok, dokumentumok, nyilatkozatok értékelése alapján arra az álláspontra jutott, hogy a jogorvoslati kérelem megalapozatlan, ezért azt elutasította.<br>
A Döntõbizottság megállapította, hogy ajánlatkérõ elfogadva a Döntõbizottság korábbi jogorvoslati eljárásban alkalmazott értékelési módszerét, az ajánlatokat újraértékelve hozta meg az eljárást lezáró döntését, aminek következtében az eljárás nyertesének a BEPATEK Kft.-t hirdette ki 2000. május 31-én.<br>
A Döntõbizottság ismételten elvégezte az ajánlatok fentebb említett módszer szerinti értékelését, és ismét arra az álláspontra jutott, hogy az összességében legelõnyösebb ajánlatot a BEPATEK Kft. tette ajánlatkérõ részére, majd azt követték – csökkenõ pontszámokkal – a kérelmezõ, a Weidel és Német Kft., valamint legvégül a BÁÉV Rt. ajánlatai.<br>
A Döntõbizottság osztotta a BEPATEK Kft. azon álláspontját, hogy kérelmezõ a jelen jogorvoslati eljárás során olyan lényeges – az értékelést befolyásoló – tényeket vagy adatokat nem jelölt meg, melyek módosították volna az ajánlattevõk értékelés alapján megállapított sorrendjét, és amit a Döntõbizottság a korábbi eljárásban nem vizsgált volna, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja szerint az alaptalan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 20.<br>
<br>
	Dr. Bíró László s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Németh István s. k.<br>
	közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>