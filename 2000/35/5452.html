<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5452)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.236/7/2000<br>
<br>
Tárgy: a Strabag Rt. jogorvoslati kérelme a Gyõr-Sopron Megyei Bíróság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Strabag Hungária Építõ Rt. (9300 Csoma, Erzsébet királyné u. 1., a továbbiakban: kérelmezõ) kérelmének, amelyet a Gyõr-Sopron Megyei Bíróság (9021 Gyõr, Szent István u. 6., a továbbiakban: ajánlatkérõ) "a bíróság 4525 m2-es épületének rekonstrukciója és padlásterének részbeni, valamint udvarának teljes beépítése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (8) bekezdésére tekintettel a Kbt. 61. § (7) bekezdését.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. március 16-án részvételi felhívást tett közzé a K. É. 11. számában elõminõsítési eljárás megindítására (1019) a "Gyõr-Moson-Sopron Megyei Bíróság 4525 m2-es épületének rekonstrukciója és padlásterének részbeni, valamint udvarának teljes beépítése a tervdokumentáció alapján" tárgyában.<br>
A felhívás 6. a) pontja szerint a részvételi jelentkezés határideje április 11. volt, míg a 7. pont szerint az eredményhirdetés idõpontja április 21: Ajánlatkérõ a 9. pontban határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
A 10. a) pontban a részvételre jelentkezõk alkalmassága elbírálásának szempontjait határozták meg az alábbiak szerint:<br>
– pénzügyi, gazdasági alkalmasság a pénzügyi mutatók alapján,<br>
– minõségbiztosítás,<br>
– mûszaki, technikai felszereltség,<br>
– referenciák, személyi állomány.<br>
A 10. b) pontban a részvételre jelentkezõknek a szerzõdés teljesítésére alkalmatlanná minõsítésének szempontjait három tételben határozta meg ajánlatkérõ: Az egyéb információk között a 12.2. pontban közölte, hogy az ajánlatkérõ az elõminõsítés folyamatát elõsegítõ és elbírálást gyorsító – kizárólag a közbeszerzés tárgyára korlátozott tartalmú – elõminõsítõ ûrlapokat állított össze, amelyek a részvételi jelentkezéshez szükséges részvételi dokumentáció részét képezik.<br>
Ajánlatkérõ útmutatót is készített a részvételre jelentkezõk számára.<br>
Ezen útmutató 2.2. pontjában a részvételi jelentkezés kötelezõ részeit jelölte meg ajánlatkérõ. Ezen belül a mûszaki, technikai felszereltség leírásához "G" típusoldalt is kibocsátott. E típusoldal azt határozta meg, hogy "az elõminõsítési dokumentációban adott információ alapján kérjük, adja meg a cég által a projekt vállalásához szükségesnek ítélt fõ gépi berendezéseket és felszereléseket, és azt, hogy ezek már a cég tulajdonában vannak-e, vagy pedig azokat vásárolni, illetve bérelni szándékozzák".<br>
A dokumentációt 15 cég vásárolta meg, melyek közül a részvételi jelentkezés határidejéig 12 cég részvételi dokumentációt nyújtott be ajánlatkérõhöz. Ezek nevezetesen: a Középület-építõ Rt., a Maszer Rt., a Mischek Építõipari Kft., a Mélyépítõ Budapest Kft., Magasépítõ Területi Igazgatósága, a Bayer Center Építõipari Kft., a ZÁÉV Rt., az Alba Regia Építõ és Vállalkozó Rt., a KÉSZ Kft., az Óvár Építõipari Kft., a Strabag Hungária Építõ Rt., a Stettin Hungária Kft. és az Entazisz Kft.<br>
A bontási eljárás során ajánlatkérõ közjegyzõi okiratban rögzítetten megállapította és ismertette, hogy az eljárás további szakaszában a KÉSZ Kft., a Mischek Építõipari Kft., az Óvár Építõipari Kft. és a Stettin Hungary Kft. nem vehet részt. Ugyanekkor került az is ismertetésre, hogy ajánlatkérõ az Alba Regia Építõ Vállalkozó Rt.-nek és a Strabag Hungária Építõ Rt.-nek lehetõséget biztosít 2000. április 19-ig hiánypótlásra, és azt is megerõsítette a bontóbizottság elnöke, hogy az eredményhirdetés idõpontja a felhívásban megjelöltek szerint, azaz április 21-én 10.00 órakor lesz. A bontásról szóló közjegyzõi tanúsítványt ajánlatkérõ 2000. április 14-én a 12 részvételre jelentkezõnek postai úton továbbította. A hiánypótlást a megjelölt határidõn belül az Alba Regia Építõ Vállalkozó Rt. és a Strabag Hungária Rt. teljesítette.<br>
Az ajánlatkérõ által létrehozott bírálóbizottság a részvételi jelentkezéseket – melyeket a bontási eljárás során nem zárt ki a további eljárásból – értékelte. Ennek során azt a javaslatot terjesztette elõ a döntéshozó részére, hogy ajánlattételre alkalmas a Középület-építõ Rt., a Bayer Center Építõipari Kft., a ZÁÉV Rt. és az Alba Regia Építõ Vállalkozó Rt.<br>
Ajánlattételre alkalmatlannak minõsítették a Maszer Rt.-t, a Magyar Építõ Budapest Kft.-t, az Entazisz Kft.-t, valamint a Strabag Hungária Építõipari Kft.-t, azaz a kérelmezõt.<br>
A fenti döntését ajánlatkérõ az eredményhirdetéskor ismertette és az errõl szóló összegzést 2000. május 2-án a K. É. részére továbbította, viszont az összegzés szerint ismertetett eredményeket és döntését 5 munkanapon belül nem küldte meg írásban az összes részvételre jelentkezõnek.<br>
Ajánlatkérõ tájékoztatója a két szakaszból álló eljárás részvételi szakaszának eredményérõl (2724) 2000. május 3-án érkezett a Közbeszerzési Értesítõ szerkesztõbizottságához, és az Értesítõben 2000. június 7-én lett közzétéve.<br>
Kérelmezõ képviseletében a Csornai Magasépítési Területi Igazgatósága 2000. június 14.-én jogorvoslati kérelemmel fordult a Döntõbizottsághoz. Ebben kérte ajánlatkérõnek az elõminõsítési jelentkezések elbírálása során hozott azon döntésének megsemmisítését, mellyel a kérelmezõt ajánlattételre alkalmatlannak minõsítette. Kérte továbbá, hogy a Döntõbizottság vizsgálja meg, hogy az eljárás eredményének kihirdetése megfelelt-e a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdésében foglaltaknak, valamint kérte azt is, hogy a Döntõbizottság a Kbt. 82. § (2) bekezdés c) pontja alapján szólítsa fel ajánlatkérõt, hogy a kérelmezõt a közbeszerzési eljárás további szakaszába vonja be. Kérelme indokául elõadta, hogy álláspontja szerint ajánlatkérõ azon indokolása, miszerint kérelmezõ "a kiírásnak nem megfelelõ mûszaki, technikai felszereltsége" miatt lett alkalmatlannak minõsítve, nem helytálló, mivel az útmutatóban megkövetelt "G" típusoldalon a projekt vállalásához szükségesnek ítélt fõbb gépi berendezéseket és felszereléseket bemutatta oly módon, hogy a Strabag Rt. tulajdonát tartalmazó géplistát becsatolta, amely álláspontjuk szerint elsõsorban az "egyéb gépek" címszó alatt tartalmazza azokat a fõbb gépi berendezéseket és felszereléseket, melyek a vállaláshoz szükségesek. Így pl. rakodógépek, autódaruk, betonszállító mixergépkocsi, tehergépkocsik, vakológép, betonkeverõ, betonacél-megmunkáló gépek stb.<br>
A Döntõbizottság a jogorvoslati eljárás keretében kért ideiglenes intézkedést nem alkalmazta.<br>
Ajánlatkérõ írásos észrevételében úgy nyilatkozott, hogy az eljárásuk a törvénynek mindenben megfelelõen folyt. Észrevételében kihangsúlyozta kérelmezõ mûszaki, technikai felszereltségének bemutatásánál azt is, hogy. a "G" típusoldalon alapvetõen olyan technikai felszereltséget jelölt meg, amely nem az ajánlatkérõ épülete átalakításának megvalósításához szükséges elsõdlegesen. Megállapították az értékelés során, hogy a kérelmezõ technikai eszközök listájáról hiányoztak pl. az asztalos és lakatosipari gépek, hegesztõberendezések, ütvefúrók, fúrógépek, aljzatcsiszoló, betonhézagvágó, csõmenetvágó gép, láncfûrész, targonca, hõlégfúvók, ipari porszívó, mérõmûszerek, szintezõ mûszerek, törmelékcsúszda, iroda és WC-konténer stb. Álláspontja szerint kérelmezõ nem adta meg az ajánlatkérõ által a projekt vállalásához igényelt fõbb gépi berendezések és felszerelések bemutatását. Kifejtette azt is, hogy nem vitatja, hogy kérelmezõ széles körû referenciával rendelkezik irodaházak, szállodák építésére, azonban a részvételi jelentkezését mûszaki-technikai felszereltség tekintetében nem a megadott feladatra állította össze. Ezzel szemben a részvételi jelentkezésében a "K" típusoldal kitöltésével az összes szakipari munka megvalósításához alvállalkozókat vonultatott fel. Álláspontja szerint kérelmezõ tévesen hivatkozott jogorvoslati kérelmében a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdésében írtak megsértésére, mivel e törvényi hivatkozás nem a kifogásolt eljárásra vonatkozik, így feltételezi, hogy a kérelmezõ a Kbt. 64. § (2) bekezdésére gondolt. A feltételezett törvényelõírásnak megfelelõen 5 munkanapon belül intézkedtek a hirdetmény közzétételérõl, melyet az észrevételéhez becsatolt feladóvevény fénymásolata is igazol.<br>
Egyéb érdekeltek közül az Óvár Építõipari Kft. nyilatkozott csak írásban az eljárás során, annak ellenére, hogy a Döntõbizottság a 12 részvételre jelentkezõt értesítette az eljárás megindításáról. Az Óvár Építõipari Kft. beadványában megerõsítette, hogy kérelmezõ kérelmében írtakkal egyetért, mivel a 2000. április 21-i eredményhirdetésrõl írásbeli értesítõt õk sem kaptak. Azt is nyilatkozta, hogy az eredményhirdetésnél nem voltak érdekeltek, mivel az elõminõsítés bontása során "alaki okok" miatt kizárásra kerültek, amit jelen lévõ képviselõjük sérelmezett.<br>
Az ügyben a felek tárgyalás tartását nem kérték, ezért a Döntõbizottság tárgyalás tartása nélkül a jogorvoslati eljárás során a rendelkezésre álló iratok, dokumentumok és írásos nyilatkozatok alapján megállapította, hogy a jogorvoslati kérelem részben alapos, részben pedig megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról, vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
A Döntõbizottság az eljárása során megállapította, hogy ajánlatkérõ az eljárás során keletkezett iratok között nem csatolt be olyan dokumentumot, mely azt bizonyította volna, hogy ajánlatkérõ az elõminõsítési eljárás eredményhirdetését követõ 5 munkanapon belül írásban tájékoztatta volna kérelmezõt az eljárásban való részvételre alkalmatlanná nyilvánításáról, annak ellenére, hogy a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a Kbt. 54. §-át és a 61. § (7) bekezdését is megfelelõen alkalmazni kell.<br>
A Döntõbizottság álláspontja szerint, mivel ajánlatkérõ kérelmezõ részére a bontáskor felvett közjegyzõi tanúsítvány szerint hiánypótlásra biztosított lehetõséget, így kérelmezõ nem kapott tájékoztatást a késõbbi alkalmatlanná nyilvánításáról, holott ezt a 61. § (7) bekezdése kötelezõen elõírja ajánlatkérõ részére, 5 munkanapon belül a döntés meghozatalát követõen. Ezt annál is inkább meg kellett volna tennie ajánlatkérõnek, mivel kérelmezõ az elõminõsítési eljárás eredményhirdetésén, ahol egyébként megjelenése nem kötelezõ, nem vett részt, így jogosan tarthat igényt az 5 napon belüli tájékoztatásra.<br>
Fentiek alapján a Döntõbizottság arra az álláspontra jutott, hogy kérelmezõ kérelmének azon része, mely az eredményhirdetés körülményeinek kivizsgálására vonatkozik, megalapozott, tehát ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését.<br>
A Döntõbizottság azt a következtetést vonta le az eljárás során, hogy kérelmezõ azért jelölte meg jogorvoslati kérelmében a 61. § (6) bekezdésének megsértését, mert nem vette figyelembe, hogy idõközben a közbeszerzési törvényt 2000. január 1-jei hatállyal módosították, amit követõen a fenti idõponttól a korábbi <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdése a (7) bekezdés szerinti számozást kapta.<br>
A jogorvoslati kérelem azon része, mely a kérelmezõ részvételi jelentkezésének értékelésére, bírálatára vonatkozik, megalapozatlan, mivel a Döntõbizottság kérelmezõ részvételi dokumentációját megvizsgálva megállapította, hogy az valójában nem tartalmaz a "G" típusoldalon olyan felszereléseket a gépi berendezéseken túl, melyeket ajánlatkérõ az érdemi észrevételében felsorolt, és melyek feltüntetése az útmutató szerint kötelezõ lett volna kérelmezõ részérõl, hogy megnyugtatóan igazolja a mûszaki, technikai felszereltségét ajánlatkérõ részére.<br>
A fenti körülményekre tekintettel a Döntõbizottság osztotta ajánlatkérõ azon álláspontját, hogy a becsatolt dokumentáció alapján kérelmezõ ajánlattételre alkalmatlanná nyilvánítása nem volt jogsértõ.<br>
A Döntõbizottság az ajánlatkérõ írásos észrevételébõl azt is megállapította, hogy a szerzõdést az ajánlatkérõ, a törvényi elõírások betartásával, a nyertessel június 26-án megkötötte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) és c) pontjában biztosított jogkörében eljárva a Kbt. 88. § (1) bekezdésének a) pontja szerint a jogorvoslati kérelem alaptalan részét elutasítja, míg a jogkövetkezményként a d) és h) pontokban meghatározottakat alkalmazta ajánlatkérõvel szemben.<br>
A Döntõbizottság a szerzõdéskötés ellenére a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjában megjelölt bírságot a 88. § (5) bekezdésére, valamint arra figyelemmel azért nem szabott ki ajánlatkérõvel szemben, mert a kérelmezõ jogszerû kizárása a további eljárásból olyan jogsérelmet nem okozott, amely ezt indokolttá tette volna, hiszen kérelmezõ az indokolásban leírtak alapján ajánlattevõ és ennek következtében nyertes sem lehetett volna.<br>
A jogorvoslati lehetõséget a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 10.<br>
<br>
	Dr. Bíró László s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Székelyné Bihari Mária s. k.<br>
	közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>