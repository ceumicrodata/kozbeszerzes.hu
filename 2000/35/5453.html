<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5453)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.247/20/2000<br>
<br>
Tárgy: az Entazisz Kft. és a Hérosz Rt. közös jogorvoslati kérelme a APEH közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Entazisz Kft. (1097 Budapest, Soroksári út 164.) és Hérosz Rt. (1095 Budapest, Hídépítõ u. 1–12.), mindkettõt képviseli dr. Lendvay Attila ügyvéd (1113 Budapest, Karolina út 16., a továbbiakban: kérelmezõ) közös kérelmének, melyet az Adó- és Pénzügyi Ellenõrzési Hivatal (1054 Budapest, Széchenyi u. 2., a továbbiakban ajánlatkérõ) "a Budapest XI., Gvadányi út 69. sz. alatt új irodaház építése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette – a többször módosított – a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (8) bekezdésére tekintettel a 61. § (7) bekezdését.<br>
Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül összesen 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. április 19-én részvételi felhívást tett közzé elõminõsítési eljárás megindítására (1774) a K. É. 16. számában.<br>
A felhívás szerint az eljárás tárgya "a Budapest, Gvadányi út 69. sz. alatti új irodaház építése". A felhívás 5. pontjában közölte ajánlatkérõ, hogy közös ajánlattevõktõl gazdasági társaság létrehozását nem igényli.<br>
A 10. b) pontban jelölte meg ajánlatkérõ a részvételre jelentkezõknek a szerzõdés teljesítésére alkalmatlanná minõsítésének szempontjait a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint 5 pontban: Ezek közül a 4. pontban azt jelölte meg ajánlatkérõ, hogy szerzõdés teljesítésére alkalmatlannak minõsíti azt a jelentkezõt, akinek referenciáiban nincs önálló kivitelezésû, jelen beszerzés tárgyát elérõ vagy meghaladó értékû munka.<br>
A jelentkezési határidõig, azaz 2000. május 15-ig 24 db jelentkezési dokumentáció érkezett ajánlatkérõhöz. Ajánlatkérõ hiánypótlást biztosított a jelentkezõk részére, majd ezt követõen, 2000. június 2-án 6 céget ajánlattételre alkalmatlannak minõsített. Nevezetesen a Fõvárosi Építõ Rt.-t, a Gen-Ép Kft.-t, az Alba Regia Rt.-t, a Wayss & Freytag Kft.-t, a Toma-Bau Rt.-t és kérelmezõt.<br>
Ajánlatkérõ még ugyanezen napon megtartotta az elõminõsítési eljárás eredményhirdetését, melyen kérelmezõ képviselõi nem vettek részt.<br>
Ajánlatkérõ a még ezen a napon kelt levelével tájékoztatta az Entazisz Kft,-t és a Hérosz Rt.-t is többek között arról, hogy az elõminõsítési eljárás során 18 cég felelt meg a részvételi felhívásban foglaltaknak, melyeknek a Kbt. elõírásának megfelelõen 5 munkanapon belül közvetlenül megküldi a beszerzés tárgyára vonatkozó ajánlati felhívást. E cégek között kérelmezõ nem szerepelt. E levélben azt sem közölte ajánlatkérõ, hogy kérelmezõt, illetve a fent megnevezetteket az ajánlattételre alkalmatlannak minõsítette, és õket miért nem tartotta alkalmasnak ajánlattételre, annak indokát nem adta meg.<br>
A levél kézhezvételét követõen a Hérosz Rt. 2000. június 7-én írásban fordult ajánlatkérõhöz, és kérte írásbeli indokolását annak, hogy cégeik miért nem feleltek meg a részvételi felhívásban foglaltaknak.<br>
Ajánlatkérõ 2000. június 8-án kelt válaszában többek között azt közölte, hogy a részvételi felhívásban elõírt szempontok alapján mindkét céget minõsítették, mely alapján az Entazisz Kft. nem felelt meg a felhívásban elõírtaknak. A közös részvételre jelentkezés miatt mindkét cég kizárásra került. Bõvebb információt ajánlatkérõ ekkor sem adott az alkalmatlanná nyilvánítás tényleges okáról.<br>
Kérelmezõ törvényes határidõben, 2000. június 20-án jogorvoslati kérelemmel fordult a Döntõbizottsághoz. Ebben kérte, hogy a Döntõbizottság az ajánlatkérõ elõminõsítési eljárása során társaságaikkal szemben hozott kizáró határozatát semmisítse meg. Kérte továbbá ideiglenes intézkedéssel az eljárás felfüggesztését, illetve a még meg nem kötött szerzõdés megkötésének megtiltását és tárgyalás tartását.<br>
Sérelmezte azt is, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdését figyelmen kívül hagyta, amikor a további eljárásból való kizárása indokait nem közölte, valamint azt, hogy ajánlatkérõ a Kbt. 64. § (2) bekezdésének megfelelõen 5 munkanapon belül hirdetménnyel nem tette közzé a részvételi eljárás eredményét a Kbt. 4. sz. mellékletében meghatározott minta szerint.<br>
Kérelmezõ azt az álláspontját is kifejtette beadványában, hogy a részvételi jelentkezésükben már közölték ajánlatkérõvel, hogy közösen kívánnak ajánlatot tenni, így a felhívásban foglalt kritériumoknak a két társaság referenciái együttesen kétséget kizáróan megfeleltek. Azt is nyilatkozta, hogy mint közös ajánlattevõk külön-külön lehetõségük lett volna arra, hogy a közös jelentkezés mellett önállóan is részt vegyenek az elõminõsítési eljárásban. Írásos kérelmét a tárgyaláson változatlanul fenntartotta.<br>
Ajánlatkérõ írásos észrevételében és a tárgyaláson úgy nyilatkozott, hogy az elõminõsítési eljárást céljának megfelelõen azért hirdették meg, hogy az erre jelentkezõk pénzügyi, gazdasági és mûszaki szempontból történõ alkalmasságának vizsgálata után a közbeszerzési eljárás további szakaszában csak az elõminõsítési eljárás szempontjainak megfelelõ ajánlattevõk vegyenek részt. Álláspontja szerint a felhívásban meghatározott feltételeknek minden részvételre jelentkezõnek egyenként, különállóan is meg kell felelnie közös ajánlattétel esetén is. Az Entazisz Kft. és Hérosz Rt. benyújtott részvételi jelentkezési dokumentációját is elbírálták, és megállapították, hogy a közös ajánlattevõk közül az Entazisz Kft. a részvételi felhívás 10. b) pontjának 4. bekezdésében írt alkalmassági követelményeknek nem felelt meg, tehát a rendelkezésükre átadott dokumentumok alapján kérelmezõ alkalmatlannak minõsült a szerzõdés teljesítésére.<br>
Tekintettel arra, hogy a fenti cégek, azaz kérelmezõ egyik tagja sem jelezte azon szándékát, hogy a közbeszerzési eljárásban önállóan is részt kívánna venni; ezért az Entazisz Kft.-nek a szerzõdés teljesítésére való alkalmatlansága miatt a közös jelentkezés az elõminõsítési eljárás fentiekben idézett feltételeinek nem felelt meg.<br>
Azt is nyilatkozta, hogy az elõminõsítési eljárás eredményének megjelenését a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(2) bekezdés alapján 5 munkanapon belül a K. É.-nél kezdeményezték.<br>
Fentiekre tekintettel kérték a jogorvoslati kérelem elutasítását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján.<br>
A Döntõbizottság 2000. július 6-án a D.247/12/2000. számú határozatával a közbeszerzési eljárás felfüggesztését rendelte el.<br>
Az ügyben érdekelt felek a jogorvoslati eljárás során érdemi észrevételt nem tettek.<br>
A Döntõbizottság a rendelkezésre álló iratok, az írásban és szóban elõterjesztett nyilatkozatok, valamint dokumentumok alapján megállapította, hogy a kérelem részben alapos, illetve megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése úgy rendelkezik, hogy a két szakaszból álló eljárás részvételi szakaszában a 37–38. §-t, a 43. § (4)–(6) bekezdését, az 51–54. §-okat, és a 61. § (7) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet (54. §) 5 munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról, vagy az eljárásból való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ 5 munkanapon belül.<br>
E kogens rendelkezéseket összevetve az eljárás során megállapított tényállással, a Döntõbizottság kétséget kizáróan megállapította, hogy ajánlatkérõ nem tájékoztatta a kérelmezõt az alkalmatlanná minõsítésének indokáról, nevezetesen arról, hogy a közös ajánlattevõk közül az Entazisz Kft. nem felelt meg a részvételi felhívás 10. b) pontjának 4. bekezdésében írt feltételeknek, a megfelelõ értékû referencia hiányában.<br>
A fentiekre tekintettel a Döntõbizottság a rendelkezõ részben írtak szerint megállapította ajánlatkérõ terhére a jogsértést, mivel a jogorvoslati kérelem erre vonatkozó része megalapozott.<br>
A jogorvoslati kérelem az alábbiakban megalapozatlan:<br>
A Döntõbizottság a becstolt iratokból kétséget kizáróan megállapította azt is, hogy ajánlatkérõ az eredményhirdetés napján döntött az eljárás eredményérõl, így június 2-ától az 5 munkanap június 9-én telt le. Ezen a napon az ajánlatkérõ továbbította a K. É. szerkesztõbizottságához a két szakaszból álló eljárás részvételi szakaszának eredményérõl szóló tájékoztatót.<br>
Azt is megállapította a Döntõbizottság, hogy a K. É. szerkesztõbizottsága hiánypótlásra visszaküldte a tájékoztató tervezetét ajánlatkérõnek június 15-én, melynek pontosításáról ajánlatkérõ június 19-én intézkedett, majd ezt követõen jelenhetett meg a tájékoztató az Értesítõben.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(2) bekezdése úgy rendelkezik, hogy az ajánlatkérõ az eredményhirdetéstõl számított 5 munkanapon belül köteles a részvételi szakasz eredményét a 4. sz. mellékletben meghatározott minta szerinti hirdetményben közzétenni, melyben a részvételre jelentkezõk alkalmasságának, illetve alkalmatlanságának indokait a részvételi felhívásban meghatározott alkalmassági szempontok szerint kell indokolni.<br>
Fenti szabályt összevetve a megállapított tényállással, a Döntõbizottság arra az álláspontra jutott, hogy ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(2) bekezdését, mivel idõben továbbította a szerkesztõbizottsághoz a tájékoztatót, így megtette a törvényben elõírt kötelezettségét.<br>
A Döntõbizottság alaptalannak minõsítette a kérelem azon részét is, melyben sérelmezik, hogy ajánlatkérõ indokolatlanul és jogsértõen minõsítette szerzõdéskötésre, illetve ajánlattételre alkalmatlannak a kérelmezõk közös jelentkezését.<br>
A Döntõbizottság több korábbi döntése során kifejtette azt az álláspontját, hogy a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az elõminõsítési eljárás célja az, hogy az ajánlatkérõ az eljárásnak ebben a szakaszában megvizsgálja a jelentkezõk pénzügyi, gazdasági és mûszaki alkalmasságát, és ajánlattételre már csak a pénzügyi, gazdasági és mûszaki szempontból alkalmas jelentkezõket hívja fel.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése úgy rendelkezik, hogy a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A tervezett beruházás értéke – dokumentáltan – nettó 360, azaz bruttó 450 millió forint.<br>
Kérelmezõ jelentkezését megvizsgálva, a Döntõbizottság megállapította, hogy az Entazisz Kft. becsatolt legmagasabb értékû referenciája csak bruttó 366 millió forint értékû.<br>
A jelen eljárásban az ajánlatkérõ a részvételi felhívása 10. b) pontjának negyedik bekezdésében meghatározta, hogy a szerzõdés teljesítésére alkalmatlannak minõsíti azt, akinek nincs önálló kivitelezésû, jelen beszerzés tárgyát elérõ vagy meghaladó értékû referenciája.<br>
Mivel kérelmezõ, mint közös ajánlattevõ egyik tagja, nevezetesen az Entazisz Kft., a fenti feltételek szerint ajánlattételre alkalmatlannak minõsült a megfelelõ értékû referencia hiányában, a Döntõbizottság álláspontja szerint a közös jelentkezõket jogszerûen nyilvánította ajánlattételre és ebbõl fakadóan szerzõdéskötésre alkalmatlannak ajánlatkérõ, annak ellenére, hogy egyetemleges felelõsséget vállalva nyújtották be jelentkezésüket.<br>
Fentiekre tekintettel megállapítható, hogy a kérelem ezen része is megalapozatlan.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja szerint a kérelem alaptalan részét elutasította, és a Kbt. 88. § (1) bekezdésének d) és h) pontja szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(l) bekezdése biztosítja.<br>
<br>
Budapest, 2000. július 19.<br>
<br>
	Dr. Bíró László s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Németh István s. k.<br>
	közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>