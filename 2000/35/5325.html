<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5325)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.241/9/2000<br>
<br>
Tárgy: Stabil Mérnöki Iroda Kft. jogorvoslati kérelme a Tiszántúli Református Egyházterület közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Stabil Mérnöki Iroda Kft. (4030 Debrecen, Igric u. 12.,. a továbbiakban kérelmezõ) jogorvoslati kérelmének, melyet a dr. Molnár Pál ügyvéd (4026 Debrecen, Darabos u. 63.) által képviselt Tiszántúli Református Egyházkerület (4026 Debrecen, Kálvin tér 17., a továbbiakban ajánlatkérõ) "Gimnáziumi épületegyüttes felújítása" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel a 59. § (1) bekezdését, ezért ajánlatkérõt 5 000 000 azaz ötmillió Ft pénzbírsággal sújtja.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2000. április 5-én jelentette meg a K. É.-ben nyílt közbeszerzési eljárás megindítására szóló felhívását. Az ajánlati felhívásban elõírta, hogy az Egyházkerület tulajdonában lévõ gimnáziumi épület együttes felújítására kér ajánlatot vállalkozási szerzõdés alapján. Részajánlattétel nem volt megengedett. Ajánlatkérõ az ajánlati felhívás 4. pontjában meghatározta a teljesítés két ütemét. Eszerint az elsõ ütem 2000. július 3.–2000. szeptember 28-ig, a második ütem pedig 2000. október 1.–2001. június 30-ig terjed. Ajánlatkérõ a felhívásban elõírta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, továbbá meghatározta azt is, hogy az összességében legelõnyösebb ajánlatot kívánja kiválasztani a következõ részszempontok alapján:<br>
vállalkozói ár	4 súlyszámmal,<br>
mûszaki tartalom	4 súlyszámmal,<br>
garanciális kötelezettség vállalása,<br>
mûszaki alkalmasság, referencia	2 súlyszámmal,<br>
határidõ (amennyiben a 4. pontban<br>
meghatározottnál kedvezõbb)	2 súlyszámmal.<br>
Az adható pontszám valamennyi részszempont esetében 1–10-ig terjedt.<br>
Ajánlatkérõ a felhívás 16. pontjában közölte azt is, hogy konzultációs lehetõséget biztosít a pályázati hirdetmény megjelenését követõ 5. napon délután 15.00 órakor. Ajánlatkérõ dokumentációt is bocsátott az ajánlattevõk rendelkezésére, amelynek pénzügyi ütemezés címû fejezetében elõírta, hogy az ajánlattevõk az egyes rész- és véghatáridõk késedelme esetén 100 000 Ft/nap kötbért kötelesek vállalni, azonban ennél magasabb kötbér is vállalható. Elõírta továbbá azt is, hogy a kivitelezés esetleges hibáinak kijavítására az ajánlattevõk adjanak a vállalkozói összeg legalább 3%-ának megfelelõ jóteljesítési bankgaranciára vonatkozó nyilatkozatot.<br>
Ajánlatkérõ a meghirdetett idõpontban helyszíni konzultációt tartott, melyen a megjelent ajánlattevõkkel a felmerült mûszaki kérdések kerültek tisztázásra. A kérdésekre adott válaszokat írásban minden ajánlattevõ megkapta.<br>
A 2000. május 16-i ajánlattételi határidõre 8 cégtõl érkezett ajánlat az ajánlatkérõhöz. Ezek a következõk voltak: kérelmezõ, Dészker Kft., Debreceni Tégla Kft., Nyírép Kft., STRABAG Rt., KÉSZ Kft., Szerip Kft. és a Kézmûves 93. Kft.<br>
Az ajánlatok bontása során ajánlatkérõ rögzítette az ajánlatokban megállapított hiányokat, és ezek pótlására 2 napos határidõt biztosított.<br>
Ezt követõen ajánlatkérõ értékelte az ajánlatokat, amelynek során 3 ajánlatot érvénytelennek nyilvánítottak: a Nyírép Kft.-ét, a Kézmûves 93 Kft.-ét és a Szerip Kft.-ét. A fennmaradó négy ajánlatot pontozták, illetve értékelték, majd a 2000. június 19-én megtartott eredményhirdetésen a Tégla Kft.-t hirdették ki nyertesnek.<br>
Ajánlatkérõ a nyertessel a szerzõdést 2000. június 19-én meg is kötötte.<br>
Kérelmezõ 2000. június 15-én terjesztette elõ jogorvoslati kérelmét, melyben sérelmezte az ajánlatkérõ eljárást lezáró döntését, kérte a szerzõdéskötés megtiltását, valamint jogsértés megállapítását. Kérelmének indokolásául elõadta, hogy ajánlatkérõ nem az ajánlati felhívásban megadott szempontok, illetõleg nem az ajánlatok tartalmi elemei szerint végezte el az ajánlatok értékelését, illetõleg pontozását. Ennek alátámasztásául kifejtette, hogy bár az ajánlati felhívásban elõírta, hogy az ott megadott határidõkhöz képest kedvezõbb határidõ megajánlása pluszpontokat fog eredményezni az ajánlattevõk részére, ezt a kikötést az értékelés során azonban már nem érvényesítette. Tárgyaláson tett nyilatkozatában a kérelmezõ sérelmezte továbbá azt is, hogy a garanciális feltételek részszempontnál is kedvezõbb ajánlatot tett a nyertesnél, ennek ellenére pontszáma kedvezõtlenebbül alakult.<br>
Ajánlatkérõ érdemi észrevételében a jogorvoslati kérelem elutasítását kérte és elõadta, hogy a pályázat összeállításakor, illetve kiírásakor alaposan mérlegelték azt, hogy az épület funkcióját tekintve a folyamatos mûködés biztosítható legyen, és ennek megfelelõen írták ki a teljesítés ütemezését az ajánlati felhívásban.<br>
Kérelmezõ az ajánlatában ettõl a kiírástól eltérõen már szeptember 4-én el kívánta kezdeni a második ütem munkáit, ebben az idõpontban azonban az ajánlatkérõ még nem tud munkaterületet biztosítani. Ajánlatkérõ elõadta továbbá azt is, hogy a kérelmezõ ajánlatában olyan befejezési határidõket ajánlott, amelynek teljesítését, teljesíthetõségét irreálisnak találta. Ezen körülményekre tekintettel határozta meg ajánlatkérõ a határidõre vonatkozóan a kérelmezõnek adható pontszámot.<br>
A garanciális kötelezettségvállalás, mûszaki alkalmasság, referencia részszempont tekintetében ajánlatkérõ elõadta, hogy a kérelmezõ azért kapta a feltüntetett pontszámot, mert az általa becsatolt organizációs terv nem felelt meg az elvárásoknak.<br>
A Döntõbizottság a jogorvoslati eljárás során végzett vizsgálat alapján megállapította, hogy a kérelmezõ jogorvoslati kérelme megalapozott.<br>
Tekintettel arra, hogy a kérelmezõ jogorvoslati kérelmében az ajánlatkérõ közbeszerzési eljárást lezáró döntését sérelmezte, a Döntõbizottság elvégezte a kérelmezõ és a nyertes ajánlatának az ajánlati felhívásban megadott részszempontok szerinti értékelését, és a következõket állapította meg.<br>
Az elsõ részszempont, a vállalási ár és a második részszempont, a mûszaki tartalom tekintetében a Döntõbizottság elfogadta az ajánlatkérõ által végzett értékelést.<br>
A harmadik részszempont, garanciális kötelezettségvállalás, mûszaki alkalmasság és referencia részszempont vonatkozásában a Döntõbizottság megállapította, hogy a kérelmezõ ajánlatában a felhívásban szereplõ vállalkozói összeg 3%-ának megfelelõ jóteljesítési biztosítékkal szemben azt meghaladó mértékû 8 millió Ft összegû bankgaranciát ajánlott fel jóteljesítési biztosítékként. Ez a bruttó árnak 3,91%-a, a nettó árnak pedig 4,89%-a. Garanciális kötelezettségvállalás körében a kérelmezõ 5 évre vonatkozó garanciát vállalt, plusz erre az idõre felajánlott a hibák kijavításának fedezetére 3 millió Ft bankgaranciát. Kérelmezõ vállalt továbbá határidõn túli teljesítés esetére napi 200 000 Ft kötbért, illetve ajánlatához becsatolt – a Döntõbizottság álláspontja szerint – megfelelõen kidolgozott organizációs tervet.<br>
A nyertes Tégla Kft. ajánlatában jóteljesítési biztosítékként a vállalkozói összeg 4%-ának megfelelõ bankgaranciát ajánlott fel, továbbá garanciális kötelezettségként a törvényben elõírt idõtartamot vállalta, illetõleg 150 000 Ft/nap kötbért ajánlott határidõn túli teljesítés esetére, és az iskolai körülményekhez igazodó organizációs tervet készített.<br>
Fentiekbõl megállapítható, hogy a kérelmezõ a harmadik részszempont tekintetében kedvezõbb ajánlatot tett a nyertesnél, ezért a Döntõbizottság a kérelmezõ ajánlatát e tekintetben 10 ponttal, míg a nyertes ajánlatát 8 ponttal értékelte.<br>
A negyedik részszempont, a vállalási határidõ tekintetében a Döntõbizottság elfogadta azon ajánlatkérõi nyilatkozatot, miszerint a kérelmezõ által megajánlott ütemezés nem hagy elegendõ idõt az ajánlatkérõnek a munkaterület megfelelõ átadásához, ezért az ajánlatkérõ által e részszempontra adott pontszámokat elfogadta.<br>
Az értékelést az ajánlatok tartalmi elemeinek megfelelõen elvégezve, az összpontszámok a következõk szerint alakultak: Kérelmezõ: 114 pont, nyertes Tégla Kft.: 112 pont.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Az 59. § (1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Fenti jogszabályhelyekbõl megállapítható, hogy ajánlatkérõ jogszabálysértõ módon járt el, amikor az ajánlatokat nem azok tartalmi elemeinek megfelelõen értékelte, ebbõl következõen pedig nem az összességében legelõnyösebb ajánlatot tevõ ajánlattevõt hirdette ki nyertesnek és kötött vele szerzõdést.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d), f) és h) pontjai szerinti jogkövetkezményeket alkalmazta. A bírósági <br>
jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 21.<br>
<br>
	Dr. Bakonyi Dolli s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Székelyné Bihari Mária s. k.<br>
	közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>