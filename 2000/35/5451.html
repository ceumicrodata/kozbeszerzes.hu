<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5451)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.227/9/2000<br>
<br>
Tárgy: a Közbeszerzések Tanácsa elnöke hivatalból kezdeményezett jogorvoslati eljárása Érd Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanács elnöke (1024 Budapest, Margit krt. 85., a továbbiakban: Tanács Elnöke) hivatalból kezdett jogorvoslati eljárását, amit Érd Város Önkormányzata (2031 Érd, Pf. 31., a továbbiakban: ajánlatkérõ) "Polgármesteri Hivatal bõvítése" tárgyú közbeszerzési eljárása ellen indított – elkésettség miatt – megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. április 1-jei számában nyílt közbeszerzési eljárásra szóló felhívást tett közzé "Polgármesteri Hivatal bõvítése – irodaépület építési munkái – 550 m2 hasznos alapterülettel, négy szinten, a komplett kivitelezési tervdokumentáció mûszaki tatalma szerint" tárgyában.<br>
A felhívásban megjelölt ajánlattételi határidõig két db ajánlat érkezett, melyet az Érdi Építõ Kft. és Partner Kft. nyújtott be ajánlatkérõhöz. Ajánlatkérõ az értékelést követõen a felhívásban meghatározott értékelési szempontok alapján az összességében legelõnyösebb ajánlatnak az Érdi Építõ Kft. ajánlatát minõsítette és hirdette ki nyertesnek, 1998. május 27-én. Ajánlatkérõ a vállalkozási szerzõdést a nyertessel 1998. július 29-én megkötötte, bruttó 73 441 250 Ft értékben. A szerzõdés szerinti befejezés idõpontja 1999. április 30. volt.<br>
A vállalkozási szerzõdést ajánlatkérõ a korábbi nyertes ajánlattevõvel 1999. május 4-én, a korábbi teljesítési határidõ lejárta után módosította, a felmerült pótmunkákra tekintettel. A szerzõdésmódosítás szerint az egyeztetett pótmunkák összege 10 379 577 Ft volt. A szerzõdésmódosítást követõen a mûszaki átadás-átvétel 1999 novemberében megtörtént, és a használatbavételi engedély kiadása 1999. december 17-én datálódott.<br>
A fenti pótmunkákra, melynek bruttó értéke megközelítõleg 15 M Ft volt, ajánlatkérõ közbeszerzési eljárást nem folytatott le, anélkül kötött szerzõdést a korábbi nyertes ajánlattevõvel.<br>
A Közbeszerzések Tanácsa Elnökét Várkonyi András országgyûlési képviselõ levélben tájékoztatta a polgármesteri hivatal bõvítésével kapcsolatos közbeszerzési eljárás során vélt jogsértésekrõl, melyben többek között az eljárást lezáró döntésre, azaz a közbeszerzési eljárás nyertesére vonatkozó döntés jogszerûségét kifogásolta, valamint a közbeszerzési eljárás mellõzésével lefolytatott ajánlatkérõi magatartást is sérelmezte.<br>
E levél alapján a Közbeszerzések Tanácsa Elnöke 2000. június 13-án hivatalból eljárást kezdeményezett ajánlatkérõ fenti tárgyú közbeszerzési eljárása ellen. Indítványában kérte, hogy a Döntõbizottság vizsgálja meg a lefolytatott közbeszerzési eljárást, valamint azt is tegye vizsgálata tárgyává, hogy történt-e a beszerzés fenti tárgyában a közbeszerzési eljárás mellõzésével jogsértés.<br>
Indítványozta azt is, hogy amennyiben a jogsértés megállapításra kerül, úgy a Döntõbizottság alkalmazza a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése körében rögzített bármely jogkövetkezményt.<br>
Ajánlatkérõ a jogorvoslati eljárás indítását követõen írásos észrevételében és a kérelmére megtartott tárgyaláson elõadta, hogy az általa lefolytatott közbeszerzési eljárás nem volt jogsértõ, hisz 1998. április 1-jén nyilvános közbeszerzési pályázatot írtak ki. A pályázat nyertesével szerzõdést kötöttek, melyet mindkét fél teljesített. A szerzõdés jogszerûségét senki sem kifogásolta korábban. A beruházás megvalósítása során – részben annak mûszakilag nem teljes elõkészítettsége miatt – a kivitelezõ felhívta ajánlatkérõ figyelmét bizonyos pótmunkák elvégzésének szükségességére, melyek az eredeti tervben nem szerepeltek.<br>
Ezen túl építészeti koncepcióváltás miatt megváltozott a külsõ burkolat minõségére vonatkozó ajánlatkérõi igény, amelynek teljesítése többletköltséggel járt. A pótmunkákra vonatkozóan 1999. május 4-én kötöttek szerzõdést a korábbi kivitelezõvel. E pótmunkákra újabb közbeszerzési eljárást azért nem folytattak le, mivel azok értéke a közbeszerzés akkori értékhatárát meg sem közelítette. A részekre bontás tilalmának megszegése fel sem vetõdhetett, hiszen azt a Kbt. arra az esetre tiltja, ha azzal a közbeszerzési eljárást meg akarják kerülni. Jelen esetben a beruházásra a közbeszerzési eljárást lefolytatták, így semmi értelme nem lett volna a szándékos részekre bontásnak, mivel a részek együttes értékét tekintve a pótmunka összege kb. 10%-ot tett ki, mely a közbeszerzés eredeti alternatív feltételeihez képest nem tekinthetõ jelentõs eltérésnek.<br>
A pótmunkákra vonatkozóan az 1999. május 4-én hatályban volt Kbt. egyértelmûen állást foglalt a 70. § g) pontjában. Erre az esetre a tárgyalásos eljárás intézményét rendszeresítette a törvény. A tárgyalásos eljárást – tekintettel arra, hogy e megkötött formáját a törvény határozta meg – természetesen lefolytatta a kivitelezõvel, ennek eredménye lett a szerzõdés módosítása. Emiatt sem merülhetett fel a részekre bontás tilalmának megszegése vagy a törvény megkerülésének szándéka. A tárgyalásos eljárás eredményét a képviselõ-testület jóváhagyta, mikor a beruházáshoz szükséges többletforrásokat biztosította.<br>
Írásos észrevételében kérte azt is, hogy a Döntõbizottság mondja ki, hogy a beruházás során nem történt törvénysértés. Ezt azzal támasztotta alá, hogy más tartalmú döntésre viszont a Döntõbizottságnak nincs lehetõsége, mert a törvényes eljárás megindítására írt határidõk – <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdés – jogvesztõk. Ezek a határidõk a feltételezett jogsértést illetõleg mind az eredeti szerzõdés, mind a pótmunkákra vonatkozó kiegészítés tekintetében lejártak, ezért ajánlatkérõ álláspontja szerint a lefolytatott közbeszerzési eljárás ma már vitássá nem tehetõ, annak törvényességét a törvény erejénél fogva meg kell állapítani. Más tartalmú érdemi döntés jogszerûen nem hozható.<br>
Az ügyben érdekelt Érdi Építõ Kft. írásos észrevételében úgy nyilatkozott, hogy a közbeszerzési pályázaton nyerte el a polgármesteri hivatal bõvítésére vonatkozó önkormányzati megbízást. A megkötött szerzõdést senki nem támadta meg, annak tartalma és szabályossága nem volt vita tárgya korábban. A megrendelt pótmunkákra vonatkozó tárgyalás eredményeképpen, 1999. május 4-én a szerzõdés kiegészítésére és módosításra került sor. Akkor ezt a módosítást Érd város képviselõ-testülete jóváhagyta.<br>
Kifejtette azt az álláspontját is, hogy üzleti érdekeit jelentõsen sérti, ha jogszerûtlen módon törvénysértés gyanújába keverik. Ezt az érdeket a törvény az elévülés intézményével védi. Ennek megsértése esetén az Érdi Építõ Kft. kénytelen lenne jogorvoslattal élni, bár ez nyilvánvalóan csak pótmegoldás lenne.<br>
Fentiek alapján kérte, hogy a Döntõbizottság az eljárást elévülés miatt a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján haladéktalanul szüntesse meg.<br>
A Döntõbizottság a jogorvoslati eljárás során kétséget kizáróan megállapította, hogy ajánlatkérõ a közbeszerzés tárgyában a szerzõdést a nyertes Érdi Építõ Kft.-vel 1998. július 29-én megkötötte 58 753 000 Ft + áfa, azaz 73 441 250 Ft bruttó árral, szemben az Érdi Építõ Kft. nyertes ajánlatában szereplõ 54 882 297 Ft nettó, azaz bruttó 68 602 871 Ft vállalási árral, eltérve ezzel az ajánlatban szereplõ összegtõl.<br>
Az eljárás során a rendelkezésre álló iratokból azt is megállapította a Döntõbizottság, hogy a pótszerzõdést, illetve a szerzõdésmódosítást a felek a Kbt.-ben szabályozott közbeszerzési eljárás mellõzésével, "tárgyalást követõen" módosították 1999. május 4-én a felmerült pótmunkákra tekintettel, melyet a képviselõ-testület a költségek biztosításával jóváhagyott.<br>
A szerzõdéskötés, valamint a szerzõdésmódosítás idõpontjában a közbeszerzésekrõl szóló 1995. évi XL. törvény volt hatályban.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján az eljárás megindítása az a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A jogvesztõ határidõ elmulasztásához a jog elenyészésének következménye fûzõdik. Ilyen esetekben a késedelem kimentésére nincs jogi lehetõség.<br>
A Kbt. nem tesz különbséget e vonatkozásban a kérelemre indított, illetve a hivatalból kezdeményezett eljárások között. Ily módon a jogvesztõ határidõ törvény szerinti szem elõtt tartása a törvény erejénél fogva kötelezõ nemcsak a kérelemre, hanem a hivatalból kezdeményezett eljárások esetén is. A törvényben szabályozott jogvesztõ határidõ a törvényben meghatározott idõ elteltével megszünteti azt az alanyi jogot, mely az igény érvényesítéséhez fûzõdik, és amely már állami kényszerrel sem érvényesíthetõ többé.<br>
A Közbeszerzések Tanácsának Elnöke 2000. június 13-án kezdeményezett hivatalból jogorvoslati eljárást.<br>
A jogorvoslati eljárás kezdeményezésére a jogsértõ esemény bekövetkezésétõl számított 60 napon túl került sor. A jogvesztõ határidõ megállapítását követõen Döntõbizottság az érdemi vizsgálatot teljeskörûen elvégezni nem tudta, és az esetleges jogsértésekre tekintettel jogkövetkezményt nem alkalmazhatott az indítványban foglaltaknak megfelelõen, mert az eljárás ilyen irányú folytatásának, illetve lezárásának eljárásjogi akadálya van.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) és (5) bekezdéseire tekintettel az Államigazgatási eljárás általános szabályairól szóló 1957. évi IV. törvény 14. § (2) bekezdése alapján a hivatalból indított eljárást, a folytatásra okot adó körülmény hiányára figyelemmel megszüntette. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. július 18.<br>
<br>
	Dr. Bíró László s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Németh István s. k.<br>
	közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>