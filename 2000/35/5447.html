<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5447)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.204/13/2000<br>
<br>
Tárgy: A Thermo-System Kft. jogorvoslati kérelme a Budapesti Operettszínház közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bélik Mihály ügyvéd (2800 Tatabánya, Komáromi u. 19.) által képviselt Thermo System Kft. (2800 Tatabánya, Dankó P. u. 17/A, továbbiakban: kérelmezõ) jogorvoslati kérelmét, melyet dr. Németh Gabriella ügyvéd (1067 Budapest, Teréz krt. 19.) által képviselt Budapesti Operettszínház (1065 Budapest, Nagymezõ u. 17.) a színház rekonstrukciója keretében a klímarendszer hûtõgépének beszerzése és üzembe helyezése tárgyú közbeszerzési eljárása ellen indított, a Döntõbizottság elutasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek nincs helye. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve; de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K.É. 2000. március 8-án megjelent 10. számában a Budapesti Operettszínház rekonstrukciója keretében a klímarendszer hûtõgépének beszerzésére és üzembe helyezésére. A közbeszerzési eljárás lefolytatására a Foyer Bt. részére adott megbízást.<br>
Az ajánlati dokumentációban ajánlatkérõ meghatározta a szállítandó hûtõgépek és a kondenzátorok mûszaki paramétereit, valamint a részletes ajánlattételi feltételeket. Ez utóbbiban – többek között – elõírta az ajánlatok kötelezõ tartalmi részeit. Az ajánlathoz kétfajta szerzõdéstervezetet kellett csatolni:<br>
Az ajánlatkérõ által készített szerzõdéstervezetet kitöltve, a dokumentáció 3. pontja alapján az abban foglaltaktól való eltérést, változtatást ajánlattevõnek véleményeltérési nyilatkozatban kellett rögzítenie. A tervezet 12 hónapos jótállási kötelezettségvállalást írt elõ.<br>
A 2. sz. elõszerzõdés-tervezetet a szerviz szolgáltatásról. Ebben nyilatkozni kellett arra nézve, hogy ajánlattevõ a hiba kijavításának megkezdését hány órán belül vállalja, melyek a szervizszolgáltatás feltételei (költségei), és milyen idõszakra vállalja ajánlattevõ az alkatrészellátást (min. 5 év).<br>
Ajánlatkérõ február 27-én helyszíni bejárást és tervezõi konzultációt tartott. Itt egy feltett kérdésre adott válaszában közölte, hogy a hûtõgép indítási maximális áramfelvételére vonatkozó elvárása 250 A. A bejárásról készült jegyzõkönyvhöz részletes mûszaki értékeket tartalmazó összehasonlító táblázatot csatolt, melyben meghatározta azokat a felsõ és alsó értékeket, amit a szállítandó berendezésektõl elvárt, pl. névleges teljesítmény, hûtõvíz elõremenõ és visszatérõ hõmérséklet, elhelyezési terület, hangnyomásszint stb. Közölte, hogy ezen táblázatot kitöltött módon csatolni kell az ajánlathoz.<br>
Az ajánlattételi határidõre, április 18-ra a kérelmezõ, az Aerotechnika Kft, a Klíma-Szala Rt., a Scorpió Kft. ajánlata és a CLH Kft. két változatban benyújtott ajánlata érkezett ajánlatkérõhöz.<br>
Ajánlatkérõ az ajánlatok bírálata során megállapította, hogy a kérelmezõ és az Aerotechnika Kft. ajánlatához csatolt elõszerzõdés nem tartalmazta az alkatrészellátás idõszakára vonatkozó nyilatkozatot, valamint a CLH Kft. egyik ajánlati változata szerinti berendezés mûszaki paraméterei közül a hangnyomásszint értéke nem felel meg a dokumentációban szereplõ elõírásnak, ezen indokokkal a három ajánlatot érvénytelennek nyilvánította, e tényrõl a május 12-én kelt levelével a három ajánlattevõt értesítette.<br>
A 2000. május 18-án tartott eredményhirdetésen ajánlatkérõ a CLH Kft. "A" változatú ajánlatát hirdette ki nyertesnek, a szerzõdést június 2-án megkötötte.<br>
Kérelmezõ május 25-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását. Elõadta, hogy ajánlatkérõ döntését nem tartja jogszerûnek, mert az ajánlathoz csatolt elõszerzõdés-tervezetben rögzítette, hogy az abban nem szabályozott kérdésekre a vállalkozási szerzõdésekre vonatkozó mindenkori jogszabályok, illetve a Ptk. rendelkezései az irányadók. Ebbõl pedig az következik, hogy ajánlatkérõnek a tartós fogyasztási cikkek alkatrész-ellátására és javító szolgáltatására vonatkozó 35/1978. (VII. 6.) Mt. rendelet szabályai figyelembevételével kellett volna ajánlatát elbírálnia, melynek 3. § (2) bekezdése egyértelmû rendelkezést tartalmaz az alkatrész-utánpótlás idõtartamára.<br>
Kifogásolta az érvénytelenné nyilvánítás közlésének módját is.<br>
Kérte a jogsértés megállapítását és ideiglenes intézkedésként a szerzõdéskötés megtiltását. A május 26-án kelt kiegészítõ kérelmében elõadta, hogy az általa vállalt 8 éves alkatrész-utánpótlási idõtartam jóval meghaladja a jogszabályban elõírt 5 évet, így ezen bírálati részszempontra 10 pontot kellett volna kapnia.<br>
Ajánlatkérõ a június 9-én és június 13-án kelt észrevételében kérte a jogorvoslati kérelem elutasítását, közölte, hogy eljárása jogszerû volt. Elõadta, hogy kérelmezõ nem tett nyilatkozatot az alkatrész-utánpótlás idõtartamára nézve, a jogszabályi hivatkozás nem pótolja a szerzõdéses kötelezettségre vonatkozó nyilatkozatot.<br>
A Döntõbizottság a felek írásbeli és a tárgyaláson szóban elõadott észrevételei és nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Ezen elõírással összhangban rendelkezik úgy a Kbt. 52. § (2) bekezdés d) pontja, hogy érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
Ajánlatkérõ a kérelmezõhöz május 12-én írt és kérelmezõ által május 17-én átvett levelében a kérelmezõ ajánlatának érvénytelenségére vonatkozó döntését azzal indokolta, hogy az ajánlat részét képezõ elõszerzõdés-tervezetben ajánlatkérõ nem nyilatkozik az alkatrész-utánpótlás idõtartamára nézve. Ezzel az indokkal szemben kérelmezõ arra hivatkozott, hogy e nyilatkozatot pótolta az elõszerzõdés-tervezetben foglalt azon kitétel, hogy a "szerzõdésben nem szabályozott kérdésekben a Ptk. rendelkezései, ill. a vállalkozási szerzõdésekre vonatkozó mindenkori hatályos jogszabályok az irányadók."<br>
A Döntõbizottság nem fogadta el kérelmezõ érvelését, mert a Kbt. fenti hivatkozott 43. § (1) bekezdésének második mondata kifejezett nyilatkozatot kíván meg az ajánlattevõtõl a szerzõdés feltételeire nézve. A kifejezett nyilatkozattal nem egyenértékû egy adott jogszabályra való hivatkozás. A jogszabályok – így pl. a kérelmezõ által hivatkozott, a tartós fogyasztási cikkek alkatrészellátásáról és javítószolgálatáról szóló 35/1978. (VII. 6.) Mt. rendelet is – a már létrejött szerzõdéssel kapcsolatos jogosultságokra és kötelezettségekre vonatkoznak, azaz a jogszabályi elõírások csak akkor válnak irányadóvá adott felek adott jogviszonyára, ha közöttük a szerzõdés már létrejött. A Ptk. 205. § (2) bekezdése szerint a "szerzõdés létrejöttéhez a feleknek a lényeges, valamint a bármelyikük által lényegesnek minõsített kérdésekben való megállapodása szükséges. Ajánlatkérõ azáltal, hogy az ajánlati dokumentációban elõírta az alkatrész-utánpótlási idõtartam megadását, a szerzõdés lényeges tartalmi elemének minõsítette ezt a szerzõdéses feltételt, ezért a szerzõdés létrejöttéhez ebben a kérdésben a feleknek kifejezetten meg kellett volna állapodniuk.<br>
A megállapodás a kérelmezõ nyilatkozata hiányában nem jött létre, így a kérelmezõ által hivatkozott jogszabály nem vált jogviszonyukat szabályozó tartalmi elemmé, a szerzõdés egyik feltételeként a jogszabályban foglaltakra tehát kérelmezõ nem hivatkozhat.<br>
Ajánlatkérõ a február 27-én tartott konzultáción – az ajánlati dokumentációban foglalt mûszaki követelmények kiegészítéseként – közölte, hogy a hûtõgép indítási áramfelvételének 250 A-nak kell lennie. A kérelmezõ által ajánlott hûtõgép indítási áramfelvétele ezzel szemben 394 A, így a kérelmezõ ajánlata ezen okból is érvénytelen.<br>
A fentiekben rögzítettek alapján a Döntõbizottság megállapította, hogy a kérelmezõ ajánlata érvénytelen, ezért a jogorvoslati kérelmet megalapozatlanság címén elutasította.<br>
A kérelmezõ a jogorvoslati eljárásban tartott tárgyaláson az ajánlatkérõ döntés közlésével kapcsolatos kifogását akként pontosította, hogy azért tartja szabálytalannak a közlést, mert az azt tartalmazó levelet ajánlatkérõ igazgatója írta alá, holott az ajánlati felhívásban a Foyer Bt.-t bízta meg a közbeszerzési eljárás lefolytatásával.<br>
A Döntõbizottság nem fogadta el a kérelmezõ kifogását, mert az eljárás lefolytatásával való megbízás nem jelenti a döntési jogkör átruházását, az eljárást lezáró döntést az ajánlatkérõnek kellett meghoznia. A döntés meghozatalára való jogosultsághoz képest pedig másodlagos kérdés, hogy a döntést maga az ajánlatkérõ vagy megbízottja közli az ajánlattevõkkel.<br>
A Döntõbizottság észlelte, hogy ajánlatkérõ a gyártmánykatalógus adatai alapján végzett számítással 261 A-ként tüntette fel a nyertes ajánlatban megajánlott hûtõgép indítási áramfelvételét. Miután ez a mûszaki paraméter meghaladja az ajánlatkérõ által elõírt 250 A-t, a Döntõbizottság nyilatkozattételre hívta fel ajánlatkérõt a nyertes ajánlat érvényessége tárgyában. Ajánlatkérõ június 27-én kelt beadványához csatolta a Kovács Pál és Társa Mérnökiroda Kft. által készített szakvéleményt, melyben számítással igazolta, hogy a többkompresszoros hûtõgép egy kompresszorának (a gép belsõ automatikájával biztosítottan egyszerre csak egy indul) indítási árama 212,4 A, mely érték alatta van az ajánlatkérõ által elõírt maximumértéknek. A Döntõbizottság elfogadva a szakvéleményben közölteket, nem állapította meg a nyertes ajánlat érvénytelenségét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2000. július 4.<br>
<br>
	Dr. Csitkei Mária s. k.	Ruthner Oszkár s. k.<br>
	közbeszerzési biztos	közbeszerzési biztos<br>
<br>
	Dr. Bakonyi Dolli s. k.<br>
	közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>