<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5454)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.256/5/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a JONATHERMÁL Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) jogorvoslati eljárást kezdeményezõ indítványa alapján, melyet a JONATHERMÁL Rt. (6120 Kiskunmajsa, Kõkút 26., a továbbiakban: ajánlatkérõ) "élménymedence és kiszolgáló épületeinek generálkivitelezése" tárgyú közbeszerzési eljárása ellen nyújtott be, a Döntõbizottság a hatáskörének hiányát állapította meg, és az eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs, jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. május 9-én "a turisztikai kis- és középvállalkozások gyógyturisztikai és szálláshelyfejlesztõ beruházási támogatásra" pályázatot nyújtott be a Magyar Vállalkozásfejlesztési Kht.-hoz (1024 Budapest, Margit krt. 43–45.) 51 M Ft fejlesztéshez igényelt, vissza nem térítendõ támogatásra.<br>
A Magyar Vállalkozásfejlesztési Kht. írásos befogadó nyilatkozatában azt is közölte, hogy "a pályázat befogadása nem jelent pozitív döntést".<br>
Ezt követõen ajánlatkérõ 2000. június 15-én hirdetmény közzététele nélküli tárgyalásos eljárást kezdeményezett "élménymedence és kiszolgáló épületeinek generálkivitelezése tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>1. bekezdés c) pontjára hivatkozással.<br>
Az eljárás választásának indokaként azt jelölte meg ajánlatkérõ, hogy a meglévõ medencék vízfelülete az elmúlt nyári szezonban is szûknek bizonyult. A medencék zsúfoltak, és indokolt, hogy a jelentõs bevételt hozó külföldi turisták már az ez évi nyári szezonban is használhassák a medencét. A szerzõdés teljesítésének határidejét 2000. október 1. napjában határozta meg ajánlatkérõ a felhívásának a 4. pontjában.<br>
A felhívás 10. pontjában azt is közölte, hogy a tárgyalásos eljárásra 5 céget, nevezetesen az Adeptus Kft.-t, az Alterra Építõipari Kft.-t, a DEBMUT Rt.-t a Merbau Kft.-t és a Modinest Kft.-t hívja meg.<br>
Az egyéb információk címszó alatt a 11. pontban közölte ajánlatkérõ, hogy a dokumentáció átvételének idõpontja 2000. június 19-én 14.00 óra. Itt azt is kikötötte, hogy a dokumentációt a 80 000 Ft + áfa befizetését igazoló csekkszelvény ellenében adja át, és egyben megjelölte az átvétel helyét is. A felhívásban ajánlatkérõ a tárgyalás elsõ idõpontját 2000. június 27-én 10.00 órában jelölte meg.<br>
A Döntõbizottság elnöke a D.T.277/2/2000. sz. indítványával hivatalból jogorvoslati eljárást kezdeményezett ajánlatkérõ közbeszerzési eljárása ellen. Az indítvány szerint a rendelkezésre bocsátott iratokból nem állapítható meg, hogy a rendkívüli sürgõsség váratlan és hogy a sürgõsséget indokoló körülmény nem az ajánlatkérõ mulasztásából ered-e, ezért megalapozottan feltételezhetõ a közbeszerzési eljárás megsértése.<br>
Fentiekre tekintettel a Döntõbizottság elnöke indítványozta, hogy az ügyben eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.<br>
A jogorvoslati eljárás megindítását követõen az ajánlatkérõ írásos észrevételében úgy nyilatkozott, hogy a medence építésére kiírt közbeszerzési pályázatokban látszólagos ellentmondásként szerepel a medence szezonban történõ átadása, valamint az október 1-jei befejezési határidõ. Ennek magyarázatául azt adta, hogy a medenceépítést két ütemre bontották, melynek második szakasza a téliesítés és az "élmény" gépészetkialakítása. Észrevételében azt is nyilatkozta, hogy az ajánlatkérõ jelenleg nem tartozik a közbeszerzési törvény hatálya alá, mert erre csak akkor kerül sor, ha a pályázatot kedvezõen bírálják el és a támogatás folyósítására kerül sor. Azt is kifejtette nyilatkozatában, hogy ennek ellenére azért kezdeményezték a közbeszerzési eljárás lefolytatását, hogy esetleges pályázatnyertességük esetén ne kerüljenek idõzavarba, valamint azt, hogy ésszerûnek tûnik, hogy egy medenceépítés I. és II. ütemének ugyanaz a cég legyen a kivitelezõje. Bejelentette azt is, hogy az I. ütem építését saját forrásból és banki hitellel a lehetõ leghamarabb szeretnék elkezdeni. Nyilatkozatában vélelmezte azt is, hogy az eljárásukkal semmilyen érdeket és jogszabályt nem sértettek. Egyben bejelentette, hogy 2000. június 27-én a közbeszerzési tárgyalást a pályázókkal lefolytatják, de eredményt nem hirdetnek, mert azzal megvárják a Döntõbizottság határozatát, mert amennyiben az a számukra kedvezõtlen, úgy a közbeszerzési pályázatot eredménytelennek nyilvánítják. Közölte azt is, hogy errõl a pályázókat a közbeszerzési tárgyalás megkezdése elõtt tájékoztatták.<br>
Az ügyben érdekelt felek a jogorvoslati eljárásról szóló értesítés ellenére érdemi észrevételt nem tettek, egyedül a DEBMUT Rt. közölte írásban, hogy az ügyben tárgyalás tartását nem kéri.<br>
A Döntõbizottság a rendelkezésére álló iratok és ajánlatkérõ írásos nyilatkozata alapján megállapította a hatáskörének a hiányát, ezért a jogorvoslati eljárást megszüntette.<br>
Az Államigazgatási eljárás általános szabályairól szóló törvény (a továbbiakban: Áe.) 7. § (1) bekezdése szerint a közigazgatási szerv hatáskörét és illetékességét az eljárás minden szakaszában hivatalból köteles vizsgálni.<br>
A Kbt. I. fejezete rendelkezik a törvény személyi, tárgyi hatályáról.<br>
Az ajánlatkérõ Jonathermál Rt. mint szervezet nem tartozik a Kbt. hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján a törvény hatálya alá tartozó szervezetek körébe nem tartozó szervezetek – jelen eljárásban a Jonathermal Rt. – akkor tartozik a törvény hatálya alá, ha a Kbt. 10. § b) pontjának mint értelmezõ rendelkezésnek elõírása szerinti támogatásban részesül.<br>
A jelen jogorvoslati eljárásban tehát a Döntõbizottságnak azt kellett eldöntenie, hogy ajánlatkérõ a jogorvoslattal érintett beszerzést támogatásból valósítja-e meg, azaz, hogy a pályázat során elnyerte-e a kért támogatást.<br>
Ajánlatkérõ sem a beszerzési eljárásának megkezdésekor, sem a jelen határozat meghozatalakor a törvény hatálya alá tartozó szervezetnek nem volt tekinthetõ, hiszen eddig az idõszakig a nevezett támogatásban még nem részesült, mivel a 2000. május 9-én benyújtott pályázatát érdemben még nem bírálták el, és a befogadó nyilatkozatban a Magyar Vállalkozásfejlesztési Kht. azt a megjegyzést tette, hogy a pályázat befogadása nem jelent pozitív döntést.<br>
Fenti tények alapján megállapítható, hogy a lefolytatott eljárás nem tartozik a Kbt. hatálya alá, így annak felülvizsgálatára a Döntõbizottságnak nincs hatásköre, mivel a Döntõbizottság hatáskörét egy reménybeli támogatás nem alapozza meg.<br>
A JONATHERMÁL Rt. közbeszerzési eljárás lefolytatására a jövõben lesz köteles a támogatási okiratban meghatározott összeget adott, meghatározott célra és meghatározott feltételekkel, a Kbt. szabályait betartva, amennyiben a pályázata kedvezõ elbírálást nyer.<br>
A fenti indoklásban kifejtettek alapján a Döntõbizottság megállapította a hatáskörének hiányát, ezért az eljárást az Áe. 14. § (2) bekezdése szerint megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 5.<br>
<br>
	Dr. Bíró László s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
	Fábián Péter s. k.<br>
	közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>