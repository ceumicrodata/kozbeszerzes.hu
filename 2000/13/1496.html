<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1496)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.346/12/1999<br>
<br>
Tárgy: a Sempermed Kft. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
a Sempermed Magyarország Kft. (1025 Budapest, Józsefhegyi út 28–30. E ép. 1., képviseli dr. Varga Andrea ügyvéd, 1117 Budapest, Fehérvári út 23., a továbbiakban kérelmezõ) kérelmének, amelyet az Országos Egészségbiztosítási Pénztár (1139 Budapest, Váci út 73/A, képviseli dr. Solt Anna ügyvéd, 1146 Budapest, Cházár A. u. 9., a továbbiakban ajánlatkérõ) "egyszer használatos anatómiai kialakítású sebészeti kesztyûk szállítása 2000. január 1.–2000. december 31. között" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, egyebekben a kérelmet elutasítja. A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. október 20-án ajánlati felhívást tett közzé nyílt eljárás megindítására a K. É. 42. számában (5855), a rendelkezõ részben írt tárgyban. A felhívás 2. b) pontja szerint ajánlatkérõ keretszerzõdést kívánt kötni különféle sebészeti kesztyûk szállítására az Egészségbiztosítási Alapból finanszírozott költségvetési intézmények részére a 126/1996. (VII. 24.) Kormányrendelet alapján. A 3. c)–d) pontjai szerint részajánlattétel is megengedett volt a beszerzés tételei szerint, az ajánlati dokumentáció által meghatározott bontásban.<br>
A felhívás 13. pontja tartalmazta, hogy az összességében legelõnyösebb ajánlatot kívánja ajánlatkérõ kiválasztani, és egyben megjelölte az elbírálás részszempontjait (a termék minõsége, mûszaki színvonala, ár) és azok súlyszámait, illetve, hogy az értékelési pontszám 1–100-ig terjedhet. A 14. pontban közölte ajánlatkérõ, hogy többváltozatú ajánlat tehetõ. A 15. a) pontban 1999. december 10-ben jelölte meg az eredményhirdetés, míg a 15. b) pontban 1999. december 20-ban a szerzõdéskötés idõpontját.<br>
Az egyéb információkat tartalmazó 16. pontban többek között arról tájékoztatta. a potenciális ajánlattevõket, hogy az eljárás nyertesének visszalépése esetén jogosult a második legkedvezõbb ajánlatot tett pályázóval szerzõdést kötni a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint.<br>
Az ajánlattételhez szükséges részletes információkat a kiadott dokumentáció tartalmazta.<br>
Az ajánlattételi és egyben bontási határidõig, a Hartmann-Rico Hungária Kft., a Hungaromedical Rt., az Afamia Trade Kft., a WRP Asia Pacific SDN BHD, az OM Kft., az Amido Mátra Kft. és kérelmezõ nyújtott be ajánlatot.<br>
Ajánlatkérõ a bontás megkezdésekor közölte, hogy hiánypótlásra lehetõséget biztosít 1999. december 8-án 12.00 óráig. A bontáskor jelen lévõ közjegyzõ azt is rögzítette a tanúsítványban, hogy az ajánlatok felbontása elõtt arról is tájékoztatta ajánlatkérõ a jelenlévõket, hogy az ajánlati felhívás 16. pontjában foglalt vis maior nyilatkozat azokban az esetekben, amikor a gyártó és a szállításért felelõs nagykereskedõ személye megegyezik, arra vonatkozik, hogy a szállítói, nagykereskedõi minõségben felmerülõ vis maior esetén a gyártó gondoskodik a folyamatos ellátásról. Megállapították, hogy a hiánypótlást követõen alakilag alkalmassá nyilvánítható a Hartmann-Rico Kft., az Amido Mátra Kft., és az Afamia Trade Kft. ajánlata, míg a többi ajánlat megfelelt az alaki követelményeknek.<br>
A hiánypótlást követõen ajánlatkérõ mind a hét ajánlatot érvényesnek tekintve azokat elbírálta, majd az 1999. december 10-i eredményhirdetésen az alábbi eredményt hirdette ki terméksoronként:<br>
– az I/1. terméksorban eredménytelen az ajánlati felhívás,<br>
– az I/2. terméksorban az elsõ helyen WRP Asia Pacific SDN BHD (WRP gyártmányú Comfit típusú vizsgálókesztyû),<br>
– az I/3. terméksorban eredménytelen az ajánlati felhívás,<br>
az I/4. terméksorban eredménytelen az ajánlati felhívás,<br>
a II/1. terméksorban eredménytelen az ajánlati felhívás,<br>
– a II/2. terméksorban a Sempermed Magyarország Kft. (Semperit gyártmányú Sempermed Supreme típusú sebészeti kesztyû),<br>
– a II/3. terméksorban eredménytelen az ajánlati felhívás,<br>
– a II/4. terméksorban a Sempermed Magyarország Kft. (Semperit gyártmányú Sempermed Supreme típusú sebészeti kesztyû),<br>
– a III/1. terméksorban a Hungaromedical Rt. (Ansell gyártmányú Orthopaedic típusú sebészeti kesztyû),<br>
– a III/2. terméksorban a WRP Asia Pacific SDN BHD (WRP gyártmányú Profeel Orthopaedic típusú sebészeti kesztyû).<br>
Ajánlatkérõ az eredményhirdetési jegyzõkönyve mellékleteként elkészítette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzést az eljárásról, és mindkettõt megküldte ajánlatkérõknek. Az összegzés 4. a) pontjában a fenti nyerteseket felsorolta, de az adott terméksorban a nyertest követõ legjobb ajánlatot tevõt nem jelölte meg. A keretszerzõdést a nyertesnek kihirdetett ajánlattevõkkel 1999 december 20-án megkötötte ajánlatkérõ.<br>
Kérelmezõ a tárgyaláson pontosított kérelmében kérte a jogsértés és ezzel párhuzamosan az 1999. december 20-án a WRP Asia Pacifickel (a továbbiakban: WRP) aláírt szerzõdés semmisségének megállapítását, valamint ajánlatkérõ kötelezését az igazgatási szolgáltatási díj és a felmerült költségek viselésére.<br>
Kérelmét azzal indokolta, hogy ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint ismertette az eljárás eredményét. Sérelmezte azt is, hogy ajánlatkérõ jogellenesen kötött szerzõdést a WRP gyártmányú Comfit típusú sebészeti kesztyûk szállítására a WRP-vel, mert azt nem a jelzett cég képviselõje, hanem a Premier G. Med Kft. mint meghatalmazott nevében írták alá. Erre tekintettel kérte azt is megvizsgálni, hogy a meghatalmazás megfelel-e a vonatkozó hazai jogszabályoknak [Áe. 18. §.(1) bekezdés, Ptk. 29. § (3) bekezdés], az magyar nyelvû-e, és hogy a meghatalmazás tartalma mire terjed ki, ha alakilag szabályos?<br>
Álláspontja szerint a nyertes külföldi (malaysiai) cég szerzõdéskötése esetén a szerzõdés aláírására a magyarországi meghatalmazott – értelmezése szerint fióktelep – nem jogosult, mert a szállításokat és a szerzõdésben meghatározott kötelezettségeket csak a nyertes (külföldi cég) teljesítheti, tekintettel például a társasági osztalékadóról, az adózás rendjérõl szóló törvények alapján.<br>
Sérelmezte azt is, hogy a származási bizonyítvány nem volt kötelezõ eleme az ajánlatnak, és ezt az értékelést kellett csak ajánlatkérõnek figyelembe vennie. Ezt ajánlatkérõ nem vette figyelembe, mondván, hogy nem fogadja el a származási bizonyítványát a sebészeti kesztyû vonatkozásában kérelmezõnek, holott ez az árajánlat vizsgálatánál jelentõséggel bírt volna. Ennek figyelembevételével az árajánlatuk közel azonos lett volna nyertesével.<br>
A tárgyalás berekesztése utáni beadványában kérte annak megállapítását is, hogy a WRP hamis adatot szolgáltatott a közbeszerzési eljárás során.<br>
A Döntõbizottság a szerzõdéskötésre tekintettel ideiglenes intézkedést nem alkalmazott.<br>
Ajánlatkérõ írásos észrevételében és a tárgyaláson kérte a kérelem elutasítását és kérelmezõ költségekben marasztalását. Kérelmét azzal indokolta, hogy:<br>
<br>
1. Az ajánlatok összegzését tartalmazó 5. számú melléklet pontos összegzést tartalmaz az ajánlatok elbírálásáról. Az 5. számú melléklet tartalmát, azaz a közbeszerzési eljárás eredményét a bizottság szóban ismertette, és a mellékletet postán küldte meg az ajánlattevõk részére. Erre a Kbt. lehetõséget ad. Az eredmény részletes szóbeli ismertetésére technikai okokból a tények jelentõs terjedelme miatt nem került sor, tehát a Kbt. szabályai a jelen eljárásban e tekintetben nem sérültek.<br>
<br>
2. Az a tény, hogy az ajánlattevõk között a jelen közbeszerzési eljárásban a külföldi székhelyû pályázó is szerepel, az ajánlatok bontásakor, 1999. december 2-án jutott a Sempermed tudomására, tehát a külföldi ajánlattevô szerzôdés teljesítésére vonatkozó kétségei a kérelmezônek már ekkor keletkezhettek, tehát ehhez képest jogorvoslati kérelme elkésett.<br>
A Kbt. lehetõséget ad arra, hogy külföldi székhellyel rendelkezõ ajánlattevõ is részt vegyen az eljárásban. Jelen eljárásban a VRP tette a bírálat szerint a legkedvezõbb ajánlatot, tehát jogszerûen járt el az OEP, amikor a WRP-t jelölte meg gyõztesnek, és vele kötötte meg a szállításra vonatkozó keretszerzõdést. A keretszerzõdésben azok az árak szerepelnek, amelyeken a nyertes ajánlatával gyõzött, tehát további költségeket, amelyeket a Sempermed megjelöl a lebonyolítandó szerzõdés folyamatában, nem számolhat el, mert ez esetben szerzõdésszegést követne el.<br>
Az a kérdés, hogy a WRP mint külföldi jogi személy technikailag hogy bonyolítja le a szerzõdést, már nem tartozik a Közbeszerzési Döntõbizottság hatáskörébe. A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a meghatározza a Döntõbizottság hatáskörét, amely a közbeszerzési eljárás mellõzése miatt indult eljárásra, a közbeszerzési eljárás alapelveinek betartására és az eljárás megsértésével kapcsolatos kérdések vizsgálatára vonatkozik. A szerzõdés megkötése utáni jogviszony vizsgálata már nem a Kbt. és ezáltal nem a Közbeszerzési Döntõbizottság hatáskörébe tartozik. Ez már polgárjogi kérdés és jogvita, mely a bíróság hatáskörébe tartozik.<br>
<br>
3. Nem csatolt a Sempermed Kft. (kérelmezõ) magyarországi származási igazolást a jelen közbeszerzési eljárásban, csak a hiánypótlási határidõt követõen 1 nappal. Egyébként az igazolás nem alkalmas a Kbt. szerinti származás tanúsítására, ugyanis a következõket tartalmazza:<br>
"Alulírott Kamara bizonyítja, hogy az alant felsorolt áruk származása Magyarország. 30 720 pár OPH SUPREME 7, 46 080 pár OPH SUPREME 7,5, 46 080 pár OPH SUPREME 8, 57 600 pár OPH DERMA PLUS 7,5, 38 400 pár OPH CLASSIC FB7."<br>
Ez az igazolás konkrét (a szerzõdéses mennyiség töredékét jelentõ) mennyiségû termék egyszeri igazolásáról állít ki bizonyítványt.<br>
Az ügyben érdekelt felek érdemi észrevételt nem tettek.<br>
A Döntõbizottság a rendelkezésre álló iratok, dokumentumok, ajánlatok és nyilatkozatok alapján megállapította, hogy a kérelem részben alapos, ezért ajánlatkérõ megsértette a határozat rendelkezõ részében foglaltakat az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság álláspontja szerint a fenti kötelezõ törvényi rendelkezés elsõ fordulatát ajánlatkérõ azzal sértette meg, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletét nem az elõírás szerint készítette el, mivel a nyertest követõ legkedvezõbb ajánlatot tevõ nevét nem tüntette fel a 4. b) pontban. Erre köteles lett volna az ajánlati felhívásának 16. pontja negyedik bekezdésében írtak alapján.<br>
A 61. § (1) bekezdésének második fordulat megsértését maga ajánlatkérõ is elismerte írásos nyilatkozatában, amikor úgy nyilatkozott, hogy "Az eredmény részletes szóbeli ismertetésére technikai okokból, a tények jelentõs terjedelme miatt nem került sor."<br>
Alaptalan a jogorvoslati kérelem azon része, mely a WRP ajánlatában szereplõ meghatalmazás érvényességére, a szerzôdés aláírásának jogszerûségére és a származási bizonyítvány figyelmen kívül hagyására vonatkozott.<br>
A Döntõbizottság megállapította, hogy a tárgyaláson felolvasott meghatalmazás angol nyelvû másolatát közjegyzõ hitelesítette. Ezen túlmenõen a meghatalmazás tartalmazza a malaysiai nagykövetség tisztviselõjének hitelesítõ záradékát, mely kelt 1999. november 23-án, Kuala Lumpurban, és amelyen aláírás és a malaysiai nagykövetség bélyegzõje is szerepel. A meghatalmazás magyar nyelven becsatolt fordításából az is megállapítható, hogy az teljes körû, hisz ebben a Premier G Med Kft. képviselõjét felruházták azzal a jogosultsággal, hogy  "a WRP Asia Pacific SDN BHD nevében aláírjon, részt vegyen a tenderen, és eljárjon a tenderrel kapcsolatos minden szükséges, hivatalos ügyben, beleértve a szerzõdéskötést és a tranzakciók teljesítését."<br>
A Premier G Med Kft. cégkivonatának 12. pontja szerint az "ügyvezetõ a céget önállóan jegyzi".<br>
A Döntõbizottság osztja ajánlatkérõ azon álláspontját, hogy a közbeszerzési eljárást lezáró szerzôdést követô, a kérelmezô által várhatóan jogsértônek vélelmezett magatartás vizsgálata nem tartozik a Döntõbizottság hatáskörébe tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdésére, mely úgy rendelkezik, hogy a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
Ugyanezen törvényhely szerint a szerzõdés semmisségének a megállapítása sem tartozik a Döntõbizottság hatáskörébe, mert az erre vonatkozó jogvita elbírálására is bíróság jogosult.<br>
A Döntõbizottság a lefolytatott vizsgálat alapján megállapította azt is, hogy a származási bizonyítvány tartalma, illetve érvényessége az ügy szempontjából irreleváns, tekintettel arra, hogy az árkülönbség 10%-on kívül van, ezért a kamarai bizonyítvány tartalmának megítélését a Döntõbizottságnak figyelmen kívül kellett hagynia. Ebbõl következõen ajánlatkérô eljárása nem volt jogszabálysértô, amikor a származási bizonyítványt az értékelésnél nem vette figyelembe. A kérelem ebben a részében szintén megalapozatlan az alábbiak miatt:<br>
<br>
1. A támadott beszerzés keretében kínált nyertes termék (bruttó) ára (azonos – 12%-os áfával) 53,60 Ft, kérelmezõé 60,00 Ft. A különbség 6,40 Ft, ami 10%-nál nagyobb eltérést jelent.<br>
<br>
2. A kérelmezõ ajánlatában fellelhetõ olyan kamarai nyilatkozat, amely szerint:<br>
"Alulírott Kamara bizonyítja, hogy az alant felsorolt áruk származása Magyarország. 30 720 pár OPH SUPREME 7, 46 080 pár OPH SUPREME 7,5, 46 080 pár OPH SUPREME 8, 57 600 pár OOPH DERMA PLUS 7,5, 38 400 pár OPH CLASSIC FB7."<br>
Fentiekbõl nem lehet megállapítani, hogy a kesztyûk értékének több mint 50%-át belföldön állították volna elõ.<br>
A Döntõbizottság álláspontja szerint, ha a kérelmezõ kamarai igazolását ajánlatkérõ el is fogadta volna, az árakra vonatkozóan akkor sem kaphatott volna a nyertessel azonos pontot, mert az árkülönbség több volt, mint 10%. Kérelmezõ ajánlata tehát összességében az ár és a mûszaki szempontok alapján továbbra is kedvezõtlenebb, mint a nyertesé.<br>
A <a href="http://net.jogtar.hu/jr/gen/getdoc.cgi?docid=99500040.tv#83">Kbt. 83. § </a>(1) bekezdése szerint, ha bármely érdekelt kéri, a bizottság tárgyalást tart, melyen a felek és egyéb érdekeltek személyesen vagy képviselõik útján jelen lehetnek, észrevételt tehetnek, a tárgyalás befejezéséig bizonyítékaikat elõterjeszthetik.<br>
Erre és a teljes körû szabályos meghatalmazásra való tekintettel a Döntõbizottság megállapította, hogy a WRP hamis adatszolgáltatására vonatkozó kérelmezõi indítvány is alaptalan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja alapján a kérelem alaptalan részét elutasítva a 88. § (1) bekezdés d) és h) pontjai szerinti jogkövetkezményeket alkalmazta ajánlatkérõvel szemben.<br>
Kérelmezõ nem jelölte meg a jogorvoslati eljárással kapcsolatban felmerült igazolt költségeit, ezért annak megfizetésére a Döntõbizottság nem kötelezte ajánlatkérõt.<br>
Bírságot azért nem szabott ki a Döntõbizottság ajánlatkérõvel szemben, mert a megállapított jogsértés súlya alapján azt nem tartotta indokoltnak, különös tekintettel arra, hogy ajánlatkérõ jogszerûen hirdette ki nyertesnek a WRP Asia Pacificket az adott terméksorokban megjelölt sebészeti kesztyûk vonatkozásában.<br>
<br>
Budapest, 2000. január 27.<br>
<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>