<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1498)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.294/8/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Környezetgazdálkodási Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Környezetgazdálkodási Intézet (1068 Budapest, Szófia u. 9., továbbiakban ajánlatkérõ) "az EMIR rendszerhez kapcsolódóan a rendszer korszerûsítése" tárgyú közbeszerzési eljárása ellen hivatalból indított jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Környezetgazdálkodási Intézet 1999. szeptember 14-én hirdetmény közzététele nélküli tárgyalásos eljárást indított a levegõtisztaság-védelmi hatósági feladatok ellátását szolgáló "EMIR" az elemi szintû ipari emissziós adatok lekérdezését (feldolgozását szolgáló) "EMIL" rendszer 2000. év problémáinak megoldására – VISUAL FOXPRO 6.0 fejlesztõeszközzel történõ átírással – szolgáló programok elkészítésére. Ezzel kapcsolatban az ajánlati felhívás a beszerzés tárgyát a következõképp határozta meg: "A szerzõdés tárgyát képezõ fenti programok, illetve – ha szükséges – a korábbi évek adatait tartalmazó adatbázisok átszervezését biztosító kiegészítõ modulok, source és futtató verziói."<br>
Az eljárás indításáról ajánlatkérõ 1999. szeptember 28-án küldött értesítést a Döntõbizottság részére. Értesítése szerint tárgyalásos közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította.<br>
Az eljárást megalapozó körülményként arra hivatkozott, hogy a 2000. év informatikai problémájának megoldása rendkívül sürgõs feladat. Az idõ rövidsége miatt csak speciális megfelelõ szakmai ismerettel már rendelkezõ ajánlattevõt kértek fel ajánlattételre.<br>
Ajánlatkérõ 1999. november 4-én ismételten hirdetmény közzététele nélküli tárgyalásos eljárást indított az EMIR rendszerrel kapcsolatban. Feladatként azt határozta meg, hogy a 2000. év kompatíbilis EMIR rendszerhez kapcsolódóan a rendszer korszerûsítését kell végrehajtania. Ennek során a programrendszer valamennyi moduljának kiegészítése, illetve a 22/1998. (VI. 26.) KTM rendeletbõl adódó módosítása a cél a szakmai hatósági feladatok kiszolgálása érdekében.<br>
Ezen második eljárását ajánlatkérõ szintén a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította. Az eljárást megalapozó körülményként szintén azt jelölte meg, hogy az idõ rövidsége és a feladat speciális jellege kizárólag a korábbi nyertes ajánlattevõvel történõ szerzõdéskötést teszi lehetõvé. Ajánlattételre a ZOEX Kft.-t kérte fel.<br>
Az ajánlati felhívásban a teljesítés határideje 1999. december 15. volt. Ajánlatkérõ a közbeszerzési eljárást lefolytatta, és 1999. november 15-én eredményt hirdetett a ZOEX Kft. személyében, akivel a szerzõdést megkötötte.<br>
A Döntôbizottság elnöke 1999. november 27-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat szerinti jogsértés abban valósult meg, hogy az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek jelen esetben nem állnak fenn.<br>
Ajánlatkérõ érdemi észrevételében elõadta, hogy 1999. október 13–15. között az ágazati informatikusok szakmai konferencia keretében értékelték a 2000. év problémamegoldásának helyzetét, az ágazat elõtt álló feladatokat.<br>
Az ott felmerült javaslatokat, és az új levegõtisztaság-védelmi rendelet várható megjelenését is figyelembe véve, a Környezetvédelmi Minisztérium informatikában illetékes fõosztálya elõrehozta a 2000-re ütemezett EMIR-korszerûsítést, és ajánlatkérõt megbízta a feladat megoldásával. A megvalósításhoz szükséges pénzügyi fedezet is ajánlatkérõ rendelkezésére állt, melyet tárgyévben fel kellett használni. Ajánlattételre csak speciális ismerettel rendelkezõ, a 2000. év kompatíbilis EMIR verziót már jól ismerõ ajánlattevõ volt csak felkérhetõ ajánlattételre, lévén, hogy ezen beszerzés egy meglévõ továbbfejlesztését jelenti. Ajánlatkérõ a fentiek alátámasztásául az ajánlattevõvel korábban kötött szerzõdés másolatát is becsatolta.<br>
Döntõbizottság a rendelkezésre álló iratok, ajánlatkérõ érdemi észrevétele alapján megállapította, hogy ajánlatkérõ jelen eljárása nem volt jogszabálysértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ fenti szakaszra hivatkozott eljárását azzal indokolta, hogy egy korábban meglévõ rendszer fejlesztését kívánja megvalósítani.<br>
A becsatolt szerzõdés alapján megállapítható, hogy jelen esetben az eljárásfajta alkalmazását mûvészeti szempontok, illetve kizárólagos jogok védelme nem alapozza meg. A mûvészeti szempontok jelen esetben szóba sem jöhetnek, erre ajánlatkérõ maga sem hivatkozott, a kizárólagos jogok védelme sem áll fenn, hiszen a kiválasztott ajánlattevõvel 1999. október 1-jén kötött szerzõdés 9. pontja azt tartalmazza, hogy a szerzõdés eredményének, hasznosításának és felhasználásának joga teljes mértében ajánlatkérõt illeti.<br>
A Döntõbizottságnak tehát azt kellett vizsgálnia, hogy jelen esetben a mûszaki-technikai sajátosságok fennállnak-e.<br>
Kétségtelen tény, hogy jelen eljárásban ajánlatkérõ a 2000. év kompatíbilis EMIR rendszerhez kapcsolódóan a rendszer korszerûsítését kívánta megvalósítani. A feladat sajátossága indokolta, hogy a program továbbfejlesztését az a cég végezze el, aki az adott programot kidolgozta és jól ismeri.<br>
A Döntõbizottság tekintettel volt arra is, hogy ajánlatkérõ korábbi, ugyanezen ajánlattevõvel azonos indokkal folytatott hirdetmény közzététele nélküli tárgyalásos eljárása esetében nem indult hivatalból jogorvoslati eljárás, azaz az ajánlattevô kizárólagos teljesítô-képességének indokait a Döntõbizottság Elnöke megfelelõnek ítélte. Jelen eljárás pedig lényegében az ajánlattevõ korábbi szerzõdésteljesítésére épül, annak a beszerzés tárgyát tekintve folytatása, illetve kiegészítése.<br>
A fentiek alapján a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 20.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>