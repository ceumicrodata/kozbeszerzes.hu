<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1674)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.6/9/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Magyar Államkincstár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság elnöke) a Magyar Államkincstár (1052 Budapest, Deák F. u. 5., képviseli: továbbiakban: ajánlatkérõ) "négy megyei fiók tûzjelzõ rendszerének kiépítése" tárgyú közbeszerzési eljárása ellen hivatalból indított jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, és ezért az ajánlatkérõvel szemben 700 000 Ft, azaz hétszázezer forint bírságot szab ki, továbbá a jogsértésért felelõs Király Péter elnököt 70 000 Ft, azaz hetvenezer forint pénzbírság megfizetésére kötelezi.<br>
Kötelezi a Döntõbizottság az ajánlatkérõt és Király Péter elnök urat, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, a közbeszerzési eljárásban keletkezett iratok tartalma, továbbá az ajánlatkérõ tárgyaláson tett nyilatkozata alapján az alábbi tényállást állapította meg:<br>
A Magyar Államkincstárnál az elmúlt években szervezeti változások mentek végbe, melynek során az MNB-tõl e folyamat részeként különbözõ szervezeti egységek, fiókok kerültek a Kincstár kezelésébe. Ezen egységeken keresztül a Kincstár az állam bankjaként funkcionál, melynek keretében fokozott figyelmet fordít a szolgáltatás biztonságára, tekintettel a jelentõs ügyfélforgalomra is.<br>
Ezen átalakítási, bõvítési folyamat keretében került az ajánlatkérõ kezelésébe 1997. év végén és 1998. elején a jelen eljárásban szereplõ 4 megyei fiók, nevezetesen: Kaposvár, Szekszárd, Salgótarján és Tatabánya.<br>
Az ajánlatkérõ 1999. május 26-án a K. É. 21. számában részvételi felhívást tett közzé elõminõsítési eljárás megindítására.<br>
A beszerzés tárgyaként négy fiók biztonsági rendszerének felújítását és 14 fiók biztonsági rendszerének karbantartását, javítását jelölte meg.<br>
Ez utóbbi 14 fiók között szerepelt a jelen eljárásban érintett 4 fiók is.<br>
A felhívásra többek között ajánlatot tett a Tüvati Vagyonvédelmi Rt. és a B. Consulting Kft. is. Az eljárás nyertese a B. Consulting Kft. lett.<br>
Az ajánlatkérõ kezelésében lévõ fiókok mindegyike el van látva biztonsági berendezéssel, de eltérõ színvonalon. Ezek vizsgálata a tûzvédelmi vezetõ feladata, aki a becsatolt "Biztonsági ellenõrzési terv" szerint köteles a fiókok ellenõrzését megadott ütemterv szerint egy adott év folyamán elvégezni.<br>
A tárgybani 4 fiók tûzvédelmi ellenõrzése az ütemterv szerint 1999. november és december hónap folyamán megtörtént, akkor már az Üzembiztonsági Fõosztály új vezetésének szempontjai szerint. A jegyzõkönyvek szerint egyik fiók sem rendelkezett elektronikus tûzjelzõ rendszerrel, és szükséges azok kiépítése.<br>
1999. december 15-én bekövetkezett a Budapest Sportcsarnokot ért rendkívüli károkat okozó tûz. A fenti vizsgálati eredmények és a sajnálatos káresemény nyomán az ajánlatkérõ indokoltnak látta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos közbeszerzési eljárás lefolytatását.<br>
Ezen eljárásfajta választásának indokaként a Budapest Sportcsarnokot ért tûzeseményt jelölte meg.<br>
Az ajánlatkérõ az eljárás megindításáról szóló tájékoztatót a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (3) bekezdésnek megfelelõen, az ajánlati felhívással együtt 1999. december 23-án telefaxon megküldte a Döntõbizottság elnökének.<br>
Ajánlati felhívásában a B. Consulting Kft.-t és a TVT Vagyonvédelmi Rt.-t kérte fel ajánlattételre. A teljesítés határidejeként 2000. január 31. napját jelölte meg.<br>
Az ajánlati felhívásokat megküldte a B. Consulting és a TVT Vagyonvédelmi Rt. részére is azzal, hogy "a tárgyra vonatkozó ajánlatukat" írásban 1999. december 28-án 11.00 óráig az ajánlatkérõhöz juttassák el, amikor sor kerül a tárgyalás tartására is.<br>
A Döntõbizottság az iratokból észlelte, hogy az ajánlatok bontására csak 1999. december 29-én került sor, mert a B. Consulting Kft. 1999. december 28-ig nem készített írásbeli ajánlatot, és erre az ajánlatkérõtõl újabb határidõt kapott.<br>
1999. december 29-én a megadott idõpontig a B. Consulting Kft. is adott írásbeli ajánlatot. Az 1999. december 29-i bontásról készült jegyzõkönyv tartalmazza az ajánlatok Kbt. szerinti ismertetését, miszerint a <br>
B. Consulting Kft.:<br>
– ajánlati ára: 11 787 540 Ft+áfa<br>
– telj. határideje: 2000. január 31.<br>
TVT Rt.:<br>
– ajánlati ára: 16 514 131 Ft+áfa<br>
– telj. határideje: 2000. január 31.<br>
A bontás során a beadott ajánlatokkal kapcsolatban pontosítandó kérdések merültek fel, amelyek tisztázására és beadására az ajánlattevõk az 1999. december 30. 12.00 óra határidõt kapták.<br>
Ezt az ajánlattevõk teljesítették; a TVT Rt. akkor már 2000. január 21-ét jelölte meg az általa vállalt teljesítési határidõként.<br>
A bírálóbizottság 1999. december 30-án döntött a pályázat elbírálásáról, és a TVT Rt.-t hirdette ki nyertesként, akivel 2000. január 3-án szerzõdést is kötött 12 269 808 Ft értékben.<br>
A Döntõbizottság elnöke ajánlatkérõ közbeszerzési eljárása ellen 2000. január 4-én hivatalból jogorvoslati eljárást kezdeményezett, mert álláspontja szerint az ajánlatkérõ által megjelölt körülmények nem alapozzák meg a tárgyalásos eljárás indokoltságát. A rendkívüli sürgõsséget a Budapest Sportcsarnokot ért súlyos káresemény és a fiókokban végzett felülvizsgálat eredménye összességében nem alapozza meg.<br>
Ajánlatkérõ érdemi észrevételében elõadta, hogy a már említett "káresemény nyomán tartott felülvizsgálat indokolta a sürgõsséggel lefolytatott eljárást", amelyre azért a korábbi eljárásban már részt vett két ajánlattevõt hívta meg, mert "õk már a biztonsági ellenõrzésen átestek, és elõminõsítéssel rendelkeznek." Kérte az eljárás megszüntetését.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy a Döntõbizottság elnökének az ajánlatkérõ közbeszerzési eljárása elleni indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos illetõleg tárgyalásos lehet, e törvényhely második mondata úgy rendelkezik, hogy meghívásos vagy tárgyalásos eljárásra csak a törvény által megengedett esetekben kerülhet sor.<br>
A tárgyalásos eljárás megengedett eseteire vonatkozó szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Jelen esetben "az elõre nem látható okként" az ajánlatkérõ a Budapest Sportcsarnokot ért tûzeseményt jelölte meg.<br>
A Budapest Sportcsarnok leégése azonban semmilyen összefüggésben nincs mint sürgõsségi ok az ajánlatkérõ kezelésében, használatában lévõ létesítmények tûzvédelmével. Ugyanakkor, mivel már korábban felismerte, hogy átvett létesítményei biztonsági rendszerei felújításra szorulnak, a korszerû biztonságtechnikai rendszerekhez hozzá tartozónak kellett volna vennie a tûzjelzõ-rendszer kiépítését is. Ezt elmulasztotta. E mulasztás ajánlatkérõ érdekkörében merült fel, mivel az 1999. február 8-án jóváhagyott "Biztonsági ellenõrzési terv" az érintett 4 fiók tûzvédelmi ellenõrzési ütemezését nem helyezte korábbi idõpontra, azt változatlanul az év utolsó két hónapjában tartotta megfelelõnek. Az ellenõrzéseket nem a "káresemény nyomán" tartotta, hanem a már jóval korábban elhatározott ütemterv szerint. A fentiek alapján megállapítható, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésére tekintettel a 70. § (1) bekezdés c) pontját.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében biztosított jogkörében eljárva észlelte, hogy az ajánlatkérõ nem az ajánlati felhívásban megjelölt idõpontban bontotta fel az ajánlatokat, azonban külön jogsértést e miatt nem állapított meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján megállapította a jogsértést, és az f) pont alapján bírságot szabott ki az ajánlatkérõvel szemben, illetve a jogsértésért felelõs szervezet vezetõjével szemben.<br>
A bírság mértékének megállapításánál a Döntõbizottság figyelemmel volt az elkövetett jogsértés súlyára és a beszerzés értékére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 25.<br>
<br>
Dr. Bakonyi Dolli s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>