<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1574)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.8/9/2000<br>
<br>
Tárgy: Korita Mihály vállalkozó jogorvoslati kérelme Hatvan Város Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Korita Mihály vállalkozó (2682 Püspökhatvan, Kertsor u. 8., továbbiakban kérelmezõ) jogorvoslati kérelmét – melyet Hatvan Város Önkormányzata (3000 Hatvan, Kossuth tér 2., továbbiakban: ajánlatkérõ, képviseli: Kövérné dr. Tóth Melinda jogtanácsos) "Hatvan város parkfenntartási feladatainak ellátása, nyilvános WC üzemeltetése 2000. január 1-jétõl 2000. december 31-ig terjedõ idõtartamban" tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény 41. § (5) bekezdés a) pontját.<br>
Kötelezi ajánlatkérõt, hogy kérelmezõ részére a határozat kézhezvételétõl számított 15 napon belül térítse meg a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 1999. november 3-án megjelent 44. számában, a rendelkezõ részben megjelölt beszerzés tárgyában.<br>
Az ajánlati felhívás 11. a) pontjában ajánlatkérõ meghatározta az ajánlattevõk pénzügyi, gazdasági és mûszaki alkalmasságának igazolására becsatolandó igazolások, nyilatkozatok körét, a 11. b) pontban pedig kikötötte, hogy alkalmatlannak minõsíti azon ajánlattevõ ajánlatát, aki nem rendelkezik szakirányú referenciával és ha az elõzõ 3 évben a beszerzés tárgyát képezõ szolgáltatáshoz hasonló tevékenységet nem végzett.<br>
Ajánlatkérõ ajánlati dokumentációt is készített, ami a szerzõdési feltételeket, az ajánlattétel kötelezõ formai és tartalmi elõírásait, valamint a fenntartási területek mûszaki paramétereit és az elvégzendõ munkákat tartalmazza. A fenntartási területek 5 fõcsoportra nézve lettek meghatározva, az 5 fõcsoporton belüli 11-féle fenntartási felület között fel vannak tüntetve a parkolók is. A dokumentáció tartalmazta az egyes fenntartási felületeken elvégzendõ munkanemek felsorolását, annak 1. sz. melléklete pedig a fenntartási területek mértékét db/m2-ben megadva. A parkolók területét a 2. sz. melléklet tartalmazza, összesen 13 803 m2-ben.<br>
A dokumentáció I. 14. pontjában ajánlatkérõ elõírta, hogy a vállalkozó a feladatkörön belül végzendõ munkamûveletekre és a mellékelt táblázatban részletesen meghatározott esetekben m2-re, fm-re, db-ra, illetve rezsiórabérre vetített nettó fajlagos költségajánlatot készítsen. A I. 15. pontban elõírta továbbá, hogy "Az ajánlattevõ térjen ki az általa javasolt köztéri fejlesztések módozataira, helyére, nagyságrendjére és bekerülési költségére."<br>
A dokumentáció I. 7. pontjában ajánlatkérõ ajánlattételi feltételként szabta meg ajánlattevõk részére a nyilvános WC saját vállalkozásban történõ üzemeltetését. Ajánlatkérõ konzultációs lehetôséget is biztosított, ajánlattevõk azonban ezzel nem éltek.<br>
Az ajánlattételi határidõre, 1999. december 14-re kérelmezõ, Monok Mihály egyéni vállalkozó, a Lián Kertészeti Kht. és a Florina 2000 Bt. nyújtott be ajánlatot.<br>
Ajánlatkérõ az ajánlatokat megvizsgálta, és a december 27-én tartott eredményhirdetésen kihirdette, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára tekintettel a közbeszerzési eljárást eredménytelennek nyilvánítja. Az eredményhirdetés jegyzõkönyvében az eredménytelenné nyilvánítás indokaként három ajánlattevõ – a kérelmezõ, Monok Mihály vállalkozó és a Lián Kertészeti Kht. – ajánlatának érvénytelenségére, valamint egy ajánlattevõ – a Florina Bt. – alkalmatlanságára hivatkozott.<br>
Ajánlatkérõ elkészítette az "összegzés az eljárásról" nevû dokumentumot, és azt 1999. december 29-i keltezésû, a postahivatal által 1999. december 31-én kézbesítésre átvett ajánlott küldeményként az ajánlattevõknek megküldte. Kérelmezõ 2000. január 5-én jogorvoslati kérelmet terjesztett elõ a Döntõbizottsághoz. Kifogásolta, hogy ajánlatkérõ hiányos oldalszámozású, nem egyértelmû dokumentációt bocsátott az ajánlattevõk rendelkezésére, abból hiányzik a fenntartási területek kategorizálása és az elvégzendõ feladatok pontos meghatározása. Sérelmezte, hogy az érvénytelen ajánlatot tevõket ajánlatkérõ nem értesítette a kizárásukról, valamint azt is, hogy az eredményhirdetésrõl nem az ajánlattevõk jelenlétében készült a jegyzôkönyv, és azt nem kapta meg 5 napon belül. Kérte a jogsértés megállapítását.<br>
A jogorvoslati eljárásban 2000. január 31-én tartott tárgyaláson közölte, hogy az ajánlati biztosítékot több mint 10 nap elteltével kapta vissza ajánlatkérõtõl.<br>
Ajánlatkérõ a 2000. január 13-án kelt észrevételében kérte a jogorvoslati kérelem elutasítását. Elõadta, hogy a Kbt. rendelkezéseinek megfelelõen járt el az ajánlatok bontása, vizsgálata és érvénytelenné nyilvánítása során. Tételenként nyilatkozott a kérelmezõi kifogásokra:<br>
– Az ajánlati dokumentáció oldalszámozásának pontatlanságát elismerte, de álláspontja szerint a pontszámozás folyamatossága következtében az oldalak egymásutánisága követhetõ volt.<br>
– A dokumentáció és a felhívás egyértelmûen meghatározta az elvégzendõ feladatokat, egyébiránt kérelmezõ választ kaphatott volna felmerült kérdéseire, ha él a felhívásban felajánlott konzultációs lehetõséggel.<br>
– Állította, hogy az eredményhirdetésrõl felvett jegyzõkönyvet 5 napon belül ajánlott küldeményként postázta az ajánlattevõk részére. Ezzel a jegyzõkönyvben a Kbt.-ben elõírtak szerinti tartalommal tájékoztatta ajánlattevõket az eljárás eredményérõl, és egyidejûleg gondoskodott az ajánlati biztosíték visszautalásáról. Ez utóbbi kérdésben a tárgyaláson úgy nyilatkozott, hogy az ajánlati biztosítékot 2000. január 12-én utalta át a kérelmezõ részére. Az egyéb érdekeltek közül csak a Florina Bt. nyújtott be észrevételt, melyben közölte, hogy tudomásul veszi, hogy az elõírt referenciák hiánya miatt ajánlatkérõ jogszerûen zárta õt ki az eljárásból.<br>
A Döntõbizottság a felek írásbeli és a tárgyaláson elhangzott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie, az 52. § (2) bekezdés d) pontja ezzel összhangban úgy rendelkezik, hogy érvénytelen az ezen elõírásnak nem megfelelõ ajánlat.<br>
A Döntõbizottság megvizsgálta az ajánlatokat, és a következõket állapította meg: A kérelmezõ ajánlata nem tartalmazza az összesen 13 803 m2 területû parkolóra vonatkozó ajánlatot. A tárgyaláson úgy nyilatkozott, hogy ezen fenntartási felületeken végzendõ munkákat a "járdák, sétányok" cím alatt szerepeltette. A Döntõbizottság nem fogadta el a kérelmezõ érvelését, mert a kérelmezõ ajánlatában szereplõ "járdák, sétányok" felülete ugyan a dokumentáció 1. sz. melléklet szerinti összesen 17 170 m2, de ezen kívül ajánlatot kellett volna tenni a dokumentáció 2. sz. melléklete szerinti 13 803 m2 parkoló-területre. Ez utóbbi viszont a kérelmezõ ajánlatából hiányzik.<br>
Kérelmezõ ajánlata tehát nem felel meg az ajánlati dokumentáció I. 14. pontjában elõírt feltételeknek.<br>
Kérelmezõ csak részlegesen tett eleget az ajánlati felhívás 11. a) pontjában foglaltaknak, mert ajánlata nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), valamint a (2) bekezdés a) és b) pontjaira vonatkozó nyilatkozatokat.<br>
A Lián Kht. ajánlata az ajánlati dokumentáció I. 15. pontjában foglalt elõírásnak nem felel meg, ugyanis nem tartalmazza a köztéri fejlesztés bekerülési költségét.<br>
Monok Mihály vállalkozó ajánlata nem tartalmazza a nyilvános WC saját vállalkozásban történõ üzemeltetésére, valamint a parkolók takarítására vonatkozó ajánlatot, így az nem felel meg az ajánlati dokumentáció I. 7. pontjában és I. 15. pontjában foglalt feltételeknek.<br>
A Florina Bt. nem felel meg az ajánlati felhívás 11. b) pontjában meghatározott alkalmassági feltételnek, mert nem rendelkezik szakirányú referenciával, az elõzõ 3 évben a beszerzés tárgyához hasonló tevékenységet nem végzett.<br>
A Döntõbizottság megállapította, hogy ajánlatkérõ jogszerûen minõsítette a kérelmezõ, a Lián Kht. és Monok Mihály vállalkozó ajánlatát érvénytelennek, valamint helytállóan állapította meg a Florina Bt. alkalmatlanságát.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelen az eljárás, ha az ajánlattevõ felhívására kizárólag érvénytelen ajánlatok érkeztek, ily módon ajánlatkérõ jogszerûen minõsítette eredménytelennek a közbeszerzési eljárást. A kérelmezõ sérelmezte, hogy az ajánlati dokumentáció oldalszámozása hiányos, tartalma nem egyértelmû, az nem tartalmazza a területek kategorizálását és az elvégzendõ feladatok pontos meghatározását. A Döntõbizottság az ajánlati dokumentációt ezen hiányosságok szempontjából részletesen nem vizsgálta, mert a dokumentáció alapján úgy a kérelmezõ, mint a többi ajánlattevõ ajánlatot tudott tenni, azt tehát ajánlattevõk elfogadták, még a konzultáció lehetõségével sem éltek a dokumentáció esetleges hiányosságai tisztázása végett. Az ajánlatoknak fentiekben ismertetett hiányosságai nem a dokumentációnak a kérelmezõ által sérelmezett hiányosságaiból eredtek.<br>
Kérelmezõ kifogásolta, hogy az eredményhirdetés jegyzõkönyve nem az ajánlattevõk jelenlétében készült, és azt ajánlatkérõ 5 napon túli idõpontban bocsátotta rendelkezésükre.<br>
A Kbt. nem teszi kötelezõvé ajánlatkérõ részére az eredményhirdetésrõl jegyzõkönyv készítését, a 61. § (1) bekezdésben az 5. sz. mellékletben meghatározott minta szerinti összegzés elkészítését, és annak az eredményhirdetéstõl számított 5 napon belül ajánlattevõk részére való megküldését írja elõ. Ajánlatkérõ a becsatolt iratok szerint e kötelezettségének eleget tett, az 1999. december 27-én tartott eredményhirdetéstõl számított 5 napon belül, december 31-én ajánlott küldeményként feladta ajánlattevõk részére az "összegzés az eljárásról" megnevezésû dokumentumot. Ajánlatkérõ jogsértése tehát e tekintetben sem áll fenn.<br>
Kérelmezõ a jogorvoslati eljárásban 2000. január 31-én tartott tárgyaláson jogorvoslati kérelmét kiegészítve sérelmezte, hogy az ajánlati biztosíték összegét 10 nap elteltével kapta vissza. A Döntõbizottság megállapítja, hogy kérelmezõ ez irányú kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében a jogorvoslati eljárást a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés a) pontja az eljárás eredménytelenné nyilvánítása esetére az ajánlati biztosítéknak az eredmény kihirdetését követõ 10 napon belüli visszafizetését írja elõ. Ajánlatkérõ a tárgyaláson elismerte, hogy a biztosítékot 2000. január 12-én utalta át. Ajánlatkérõ tehát nem tartotta be a törvényben elõírt 10 napos határidõt, ezért a Döntõbizottság megállapította a jogsértést. A bírság kiszabását a jogsértés súlyára, valamint a teljesítésre tekintettel mellõzte.<br>
A jogsértés megállapítása folytán a Döntõbizottság a kérelmezõ költségeinek megtérítésérõl rendelkezett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d) és h) pontja szerint rendelkezett. A bírósági jogorvoslatot a 89. § (1) bekezdése biztosítja.<br>
<br>
Budapest 2000. február 6.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>