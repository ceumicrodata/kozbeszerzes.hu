<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1686)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.13/13/2000.<br>
<br>
Tárgy: Vecsési Közmûépítõ Kft. jogorvoslati kérelme Vecsés Nagyközség Önkormányzata ellen közbeszerzési eljárás mellõzése miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vecsési Közmûépítõ Beruházó és Szolgáltató Kft. (2200 Vecsés, Dózsa György út 86., képviseli: dr. Berta Hubert ügyvéd, 1055 Budapest, Szent István krt. 13. I./12., továbbiakban: kérelmezõ) jogorvoslati kérelmének, melyet Vecsés Nagyközség Önkormányzata (2200 Vecsés, Szent István tér 1., továbbiakban: ajánlatkérõ) közbeszerzési eljárást mellõzõ magatartása miatt nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdését. Egyebekben a kérelmet elkésettség, illetve megalapozatlanság miatt a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Vecsés Nagyközség Önkormányzata, mint gesztor ajánlatkérõ 1997. II. félévében nyílt közbeszerzési eljárást folytatott három település, nevezetesen Gyál, Vecsés és Üllõ közös szennyvíztisztító telepének bõvítési munkálataira vonatkozóan.<br>
Az 1997. szeptember 18-i elbírálás szerint, mint az eljárás nyertese a Földfém Konzorcium (2200 Vecsés, Dózsa György út 2.) lett, míg ezt követõen második legjobb ajánlatot a KÉV Metró Kft. (1113 Budapest, Daróczi út 30.) adta. Ajánlatkérõ a nyertes konzorcium vezetõ cégével (kérelmezõvel) 1997. október 17-én kötött szerzõdést bruttó 150 M Ft összegben. A szerzõdés szerint kérelmezõ a három település közös szippantottszennyvíz-elõkezelõ telepének bõvítési munkái elvégzését vállalta. A teljesítési határidõt a munkaterület átadásának napját követõ 96. napban jelölték meg. Ezt követõen a munkaterület átadásával-átvételével kapcsolatban a felek többszöri egyeztetést kíséreltek meg.<br>
Az átadás-átvétel több alkalommal is meghiúsult, miután a felek között az átvétel feltételeinek meglétét illetõen nem volt egyetértés. Többszöri egyeztetést követõen kérelmezõ levélben jelezte, hogy a kivitelezési munkákat 1998. június 2-án elkezdi.<br>
A kivitelezési munkák érdemleges megkezdésére azonban továbbra sem került sor, ezért a Vecsési Önkormányzat a kérelmezõvel kötött szerzõdést 1998. november 10-én felmondta. A szerzõdés felmondása után továbbra is fennállt az ajánlatkérõi beszerzési szándék, melynek beszerzési értéke nyilvánvalóan meghaladta a közbeszerzési értékhatárt, azaz a 30 M Ft-ot. Erre tekintettel ajánlatkérõ 1998. november 11-én az 1997-ben lefolytatott közbeszerzési eljárás második helyezettjével, nevezetesen a KÉV Metró Kft.-vel kötött szerzõdést az eredeti eljárásban meghatározott mûszaki tartalom kivitelezésére. A szerzõdéskötés tényét nem közölték hivatalosan kérelmezõvel. A munkaterület átadására 1998. november 16-án került sor. A szerzõdés teljesítését a KÉV Metró Kft. megkezdte, majd azt az új szerzõdésnek megfelelõen teljesítette. A szerzõdéskötés alapja a KÉV Metró Kft. 1997-ben benyújtott ajánlata lett azzal a módosítással, hogy a felek az ajánlati árat az azóta eltelt idõszak inflációs adataiból számított értékkel megnövelve állapították meg.<br>
Kérelmezõ 1998. december 11-én nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság ideiglenes intézkedéssel ajánlatkérõt tiltsa el más kivitelezõvel történõ, a közbeszerzés tárgyát képezõ munkálatra vonatkozó szerzõdés megkötésétõl.<br>
Kérelmét arra a vélelemre alapozta, hogy Vecsés Nagyközség Önkormányzatának a felmondást követõen valamikor valakivel vállalkozási szerzõdést kell kötnie. E kérelmét a kitûzött tárgyaláson változatlanul fenntartotta, különös tekintettel arra, hogy ekkor szerzett hivatalosan tudomást arról, hogy a szerzõdést a KÉV Metró Kft.-vel 1998. november 11-én megkötötték. Indítványozta továbbá a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(3) bekezdése szerint jogkövetkezmény alkalmazását is.<br>
A fenti kérelem alapján lefolytatott jogorvoslati eljárást követõen a Döntõbizottság a D.308/9/1998. sz. határozatával megállapította, hogy a közbeszerzési eljárás mellõzése következtében sérült a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdése, ezért úgy rendelkezett, hogy a jogsértõ a kérelmezõ részére 30 000 Ft igazgatási szolgáltatási díjat fizessen meg a határozat kézhezvételét követõ 15 napon belül. E határozat ellen a Fõvárosi Bírósághoz kérelmezõ által benyújtott keresetet a Fõvárosi Bíróság a 8K. 30267/1999/3. sz. ítéletével elutasította.<br>
Ez ítélet ellen kérelmezõ fellebbezéssel élt a Legfelsõbb Bírósághoz 1999. április 27-én. A Legfelsõbb Bíróság a Kf. II.28.183/1990/3. sz. ítéletével az elsõfokú bíróság ítéletét megváltoztatta és az alperes, nevezetesen a Döntõbizottság D.308/9/1998. sz. határozatát hatályon kívül helyezte és a közigazgatási határozatot hozó szervet új eljárásra kötelezte.<br>
Az ítélet indoklásában a Legfelsõbb Bíróság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdését idézve megállapította, hogy a bizottság eljárására, ha a törvény másképp nem rendelkezik, az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 43. § (1) bekezdésének c.) pontja szerint a Döntõbizottság határozatának tartalmaznia kellett volna az indokolást, melyben a megállapított tényállás az annak alapjául elfogadott bizonyítékok, és azok a jogszabályok szerepelnek egyebek mellett, amelyek alapján a közigazgatási szerv, azaz a Döntõbizottság a határozatot hozta.<br>
A támadott határozat indoklásában nem adott számot arról a Döntõbizottság, hogy miért mellõzte a bírság kiszabását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése f) pontjában és a (4) bekezdésében foglaltak ellenére, ezért azt a Legfelsõbb Bíróság jogszabálysértõnek ítélte és az elsõfokú bíróság ítéletét megváltoztatta és a jogszabálysértõ közigazgatási határozatot hatályon kívül helyezte, valamint kötelezte a Döntõbizottságot új eljárás lefolytatására.<br>
Kifejtette azt is, hogy az új eljárás során a Döntõbizottságnak a bírság kiszabásával kapcsolatos körülményeket újraértékelve kell a kérdésrõl határoznia és döntését az Áe. 43. § (1) bekezdésében foglaltaknak is eleget téve megindokolnia.<br>
E jogerõs ítélet alapján a Döntõbizottság 2000. január 20-án a jogorvoslati eljárást ismét megindította, értesítve errõl Vecsés Nagyközség Önkormányzatát mint ajánlatkérõt, valamint Dr. Berta Hubert ügyvédet, a kérelmezõ jogi képviselõjét. A Döntõbizottság az idõmúlásra tekintettel ideiglenes intézkedést nem alkalmazott az ügyben.<br>
Az eljárás alapját ugyanaz a jogorvoslati kérelem képezte, mely a korábbi ügyben keletkezett 1998. december 10-én. Jelen új eljárásban kérelmezõ korábbi kérelmét változatlanul fenntartva, azt annyiban pontosította, hogy kérte ajánlatkérõvel szemben a maximális bírság kiszabását is, melyet 30 M Ft-ban jelölt meg. Kérte továbbá a dokumentáció árának és az elveszett ajánlati biztosítéknak ajánlatkérõ általi visszafizetésére kötelezését is. Kérelmét a korábbi kérelmében írtakon túl is azzal is indokolta, hogy ajánlatkérõ módosította a beszerzés tárgyát a közbeszerzési eljárásban 1997. augusztus 1-jén megtartott konzultáción, illetve e módosításnak megfelelõen hirdetett nyertest és kötött szerzõdést kérelmezõvel. Továbbá azt is sérelmezte, hogy a közbeszerzési eljárás alatt nem állt rendelkezésére az építési beruházás engedélyezési okirata, ez pedig késleltette a munkák megkezdését.<br>
Ajánlatkérõ írásos észrevételében kérte, hogy a Döntõbizottság az új határozat hozatala során ismételten ne alkalmazzon bírságot ajánlatkérõvel szemben azaz kérte a korábban mellõzött szankció további mellõzését. Kérelmét kiegészítve elõadta, hogy a három település részére tervezett szippantottszennyvíz-kezelõ mû kiemelten fontos és szükséges létesítmény, melynek üzemeltetésével jelentõs környezetszennyezõdés kerülhetõ el. Kérelme alátámasztására azt is elõadta, hogy a közbeszerzési pályázat korábbi nyertese a kérelmezõ 1997 decemberétõl 1998 novemberéig különbözõ álkifogásokkal élve a 120 M Ft értékû beruházásból csak 1,5 M Ft-os értékû munkát végzett el. Ezzel a vállalt kivitelezési határidõt már az elõbb említett idõpontig is oly mértékben is túlhaladta, hogy semmi remény nem volt az 1998. év végi befejezésre. Elõadta azt is, hogy a Környezetvédelmi Alap felhasználásának határideje 1998. december 31. volt. Az 1998. októberi önkormányzati választást követõen a három település értékelte a vállalkozó eddig el nem végzett munkáját, és ezért a gesztorsággal megbízott önkormányzat polgármestere, vagyis ajánlatkérõ a vállalkozási szerzõdés felmondását kezdeményezte 1998 novemberében tekintettel arra, hogy vis major helyzetbe kerültek, amit kérelmezõ teremtett meg halogató magatartásával. Az idõ rövidségére tekintettel a korábbi közbeszerzési eljárás második helyezettjével, a KÉV Metró Kft.-vel kötöttek szerzõdést és bízták meg a munka elvégzésével. Állítása szerint, ha más utat jártak volna, akkor nagyon súlyos helyzet alakulhatott volna ki, mivel elveszítették volna a Környezetvédelmi Alap támogatást. A telepet saját erõbõl nem tudnák megépíteni, hiánya pedig a már elõzõekben említett környezetszennyezéshez vezetne, mely egyáltalán nem lenne kívánatos.<br>
A Döntõbizottság a rendelkezésére álló iratok, írásos és szóban elõterjesztett nyilatkozatok alapján megállapította, hogy a jogorvoslati kérelem csak részben alapos, egyebekben a kérelem elkésett, illetve alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése úgy rendelkezik, hogy az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
E kogens szabály alapján kétséget kizáróan megállapította a Döntõbizottság, hogy a jogvesztõ határidõre és az 1997. évi alapközbeszerzésre tekintettel a kérelem elkésett abban a vonatkozásban, hogy ajánlatkérõ módosította a beszerzés tárgyát a közbeszerzési eljárásban 1997. augusztus 1-jén megtartott konzultáción, illetve e módosításnak megfelelõen hirdetett nyertest és kötött szerzõdést kérelmezõvel. A kérelemnek az a része is elkésett, miszerint a közbeszerzési eljárás alatt nem állt rendelkezésre az építési beruházás engedélyokirata és ez késleltette a munkák megkezdését.<br>
A jogorvoslati kérelem azon része, melyben kérelmezõ indítványozta, hogy a Döntõbizottság alkalmazza a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(3) bekezdésében megfogalmazott szignalizációt, az arra illetékes hatóság felé azért alaptalan, mert a Döntõbizottság tekintettel a Vecsés, Gyál, Üllõ települések csatorna beruházási közbeszerzési eljárásaira, melyben 6 db jogorvoslati eljárás keletkezett jelen ügyön kívül, szignalizációval élt az Állami Számvevõszék felé. Erre tekintettel az Állami Számvevõszék a célberuházásokkal kapcsolatosan vizsgálatot folytatott nevezett településeknél. Ennek a vizsgálatnak az eredményét tájékoztatásul a Döntõbizottság részére is megküldte az Állami Számvevõszék, így ennek ismételt kérelmezése szignalizáció keretében indokolatlan és alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja szerint e törvény hatálya alá tartoznak a következõ szervezeteknek a 2. § (1) bekezdése szerinti beszerzései: az állam, a helyi önkormányzat, a kisebbségi települési önkormányzat, a helyi kisebbségi önkormányzat, a települési önkormányzatok társulása, a központi költségvetési szerv, a helyi önkormányzati költségvetési szerv, az elkülönített állami pénzalap, a Nyugdíjbiztosítási és az Egészségbiztosítási Önkormányzat.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése úgy rendelkezik, hogy az 1. § szerinti szervezetek az árubeszerzéseik, valamint építési beruházásaik és a szolgáltatások megrendelése (a továbbiakban együtt: közbeszerzés) során – ha azok 4. § (1) bekezdés szerinti értéke a közbeszerzés megkezdésekor külön meghatározott összeget eléri vagy meghaladja – kötelesek e törvény szabályai szerint eljárni.<br>
Ugyanezen szakasz (3) bekezdése alapján 1998-ban e törvény hatálya alá tartozó szervezetek tekintetében a közbeszerzés értékhatára építési beruházás esetén 30 M Ft volt.<br>
A Döntõbizottság álláspontja szerint a szerzõdéskötéssel lezárt, 1997. évben lefolytatott közbeszerzési eljárás nem képezheti jogalapját az újabb szerzõdéskötésnek a korábban másodiknak kihirdetett ajánlattevõvel még akkor sem, ha a korábbi szerzõdéskötést ajánlatkérõk felbontották.<br>
Fenti kogens szabályokra tekintettel a Döntõbizottság kétséget kizáróan megállapította, hogy ajánlatkérõ azzal, hogy a közbeszerzési eljárást mellõzve kötött szerzõdést megsértette a határozat rendelkezõ részében írtakat, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. a 76. </a>§ (1) bekezdésének a) pontjában biztosított jogkörében eljárva a Döntõbizottság a Kbt. 88. § (1) bekezdésének d) pontja szerinti jogkövetkezményt alkalmazta.<br>
A Döntõbizottság a határozatában jogkövetkezményként nem alkalmazta a g) pontot, mely szerint a Döntõbizottság kötelezné a jogsértõt az eljárási díj viselésére. Mivel kérelmezõ a Döntõbizottság felhívása ellenére sem nyilatkozott arról, hogy a korábbi eljárása során a határozatban megjelölt 30 000 Ft igazgatási szolgáltatási díjat megfizették-e részére a Döntõbizottság arra a következtetésre jutott, hogy annak megfizetésére ismételten nem rendelkezik. Ezt támasztja alá az is, hogy a korábbi határozat a kereset benyújtásától függetlenül végrehajtható volt, és azt bíróság nem függesztette fel.<br>
A Döntõbizottság a dokumentáció árának és az elvesztett ajánlati biztosítéknak a visszafizetésére nem kötelezte ajánlatkérõt tekintettel arra, hogy kérelmezõvel ajánlatkérõ korábban, mint nyertessel szerzõdést kötött. A szerzõdés felbontásával kapcsolatos jogvita a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdésére tekintettel nem tartozik a Döntõbizottság hatáskörébe, mivel e hivatkozott törvényhely szerint a bíróság hatáskörébe tartozik a közbeszerzésekkel kapcsolatos az (1) bekezdésben nem említett egyéb jogvita elbírálása.<br>
Az (1) bekezdés szerint pedig a Döntõbizottság hatáskörébe<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása és<br>
c) az ajánlatkérõ döntésével szemben bármely érdekelt által benyújtott kérelem elbírálása tartozik csak.<br>
A már hivatkozott <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdésére tekintettel is a Döntõbizottság bírságot nem alkalmazott ajánlatkérõvel szemben annak ellenére, hogy megállapította a rendelkezõ részben írt jogsértést, azaz, hogy ajánlatkérõ jogsértõen mellõzte újabb közbeszerzési eljárás lefolytatását. Ajánlatkérõ és kérelmezõ között más Bíróság elõtt folyamatban lévõ perben hozott jogerõs ítélet fogja megállapítani, hogy a szerzõdés felbontása kérelmezõ és ajánlatkérõ közül kinek róható fel, azaz mely perbeli fél magatartása vezetett ahhoz, hogy a korábban megkötött szerzõdést kérelmezõ nem teljesíthette ajánlatkérõ részére. E jogerõs ítélet ismeretében vonható le majd megfelelõ következtetés arra is, hogy felróhatóan kényszerült-e ajánlatkérõ a szerzõdés felbontására, amire tekintettel keletkezett újabb beszerzési igénye. <br>
A bírság mellõzésénél, illetve e kérdés mérlegelésénél a Döntõbizottság azt is figyelembe vette, hogy ajánlatkérõ a szerzõdés-felbontás következtében kényszerhelyzetbe került tekintettel arra, hogy a szennyvíztelep megépítése közérdeket képviselt és a szippantott szennyvíznek az elhelyezésére szolgáló telep felépítésére is vonatkozott a Környezetvédelmi Alapból kapott céltámogatás. Amennyiben azt nem használták volna fel 1998. év végéig, illetve annak nem kezdték volna meg a felhasználását, úgy e céltámogatást elveszítették volna. E körülmény természetesen nem jogosítja fel ajánlatkérõt arra, hogy jogszerûen mellõzze a törvényben elõírt közbeszerzési eljárást, ezért a Döntõbizottság a jogsértést megállapította, de a bírság kiszabását fenti körülményekre tekintettel mellõzte.<br>
A Döntõbizottság figyelemmel volt a bírság mellõzésénél a Legfelsõbb Bíróság egyedi ügyben hozott Kf. I.28.041/1997/6. számú ítéletére is, mely szerint a megfelelõ mérlegelési körülmény fennállása esetén a Döntõbizottság nem követett el jogsértést, amikor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjában szabályozott bírságot nem szabott ki. Ezen ítéletben kimondta a Legfelsõbb Bíróság azt is, hogy a Kbt. 88. §-a az alperest – jogsértés esetén – több jogkövetkezmény külön-külön és együttes alkalmazására jogosítja fel, az alperes mérlegelheti a jogsértés súlyosságát és indokait és ennek alapján jogszerûen dönthet úgy is, hogy bírság kirovása nélkül csak a jogsértés tényét állapítja meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 25.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>