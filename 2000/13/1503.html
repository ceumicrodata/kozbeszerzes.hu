<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1503)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.365/11/1999<br>
<br>
Tárgy: Közbeszerzések Tanácsa Közbeszerzési Döntôbizottság elnökének hivatalból kezdeményezett jogorvoslati eljárása az FVM Magyar Közösségi Agrárcentrum Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Földmûvelési és Vidékfejlesztési Minisztérium Magyar Közösségi Agrárcentrum Kht. (1055 Budapest, Kossuth L. tér 11., képviseli: dr. Ódry Krisztián, továbbiakban: ajánlatkérõ) "kiállítások közösségi standjainak kivitelezése és üzemeltetése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, valamint a 40. § (1) bekezdését, ezért ajánlatkérõvel szemben 700 000 Ft, azaz hétszázezer forint bírságot szab ki, továbbá a jogsértésért felelõs Bercsényi László ügyvezetõ igazgatót 70 000 Ft, azaz hetvenezer forint pénzbírság megfizetésére kötelezi. Kötelezi a Döntõbizottság az ajánlatkérõt és Bercsényi László ügyvezetõ igazgatót, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Az ajánlatkérõ feladata a magyar mezõgazdaság és élelmiszeripar nemzetközi kiállításokon történõ bemutatása a rendelkezésére álló eszközök igénybevételével, kiemelkedõ színvonalon.<br>
Ajánlatkérõ alapító okirata szerint a tevékenységi körének megfelelõ tárgyévi programjainak finanszírozása az elfogadott és jóváhagyott tárgyévi költségvetés terhére lehetséges. Külön jóváhagyás szükséges a tárgyévi elfogadott programban nem szereplõ feladatok szervezésének megkezdéséhez.<br>
Ajánlatkérõ éves tervében nem szerepel a Szaúd-Arábiában és Veronában 2000. I. negyedévben megrendezendõ kiállításokon történõ részvétel, mert ezen kiállításokon történõ magyar részvételi lehetõségrõl a tárgyévi költségvetés jóváhagyását követõen szereztek tudomást.<br>
A tudomásszerzést követõen ajánlatkérõ a kiállításokon történõ részvétel megszervezését megkezdte.<br>
Ajánlatkérõ 1999. november 5-én az FVM-t tájékoztatta arról, hogy 2000. február 9. és 13. között Veronában, illetve 2000. február 20. és 24. között Szaúd-Arábiában kiállítások kerülnek megrendezésre.<br>
A két kiállításon való részvételhez kérte az FVM engedélyezését. Az elõterjesztésében tájékoztatást adott arról is – az engedély mihamarabbi kiadása érdekében –, hogy közbeszerzési eljárást is le kell folytatnia. Az engedélyezés 1999. november 12-én megtörtént. Ajánlatkérõ még ezt követõen is különféle belsõ szervezési munkákat végzett, majd 1999. december 13-án hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választásának jogalapjaként ajánlatkérõ azt jelölte meg, hogy amennyiben 1999 decemberében a vásári elõkészítõ tevékenység nem indulna meg, úgy a kiállításokon való részvétel meghiúsulással fenyeget. A 2000. I. negyedévi kiállításokra költségvetése ajánlatkérõnek nem volt, így szükséges volt külön jóváhagyás kérése, amely miatt szûkös idõkeret áll rendelkezésre a közbeszerzési eljárás lefolytatására.<br>
Az ajánlati felhívás a beszerzés tárgyát az alábbiak szerint határozta meg:<br>
I. Food 2000 Dzsidda, Szaúd-Arábia, 2000. február 20–24.; 60 m2, magyar élelmiszert bemutató magyar közösségi stand.<br>
II. Fieragricola, Verona, Olaszország, 2000. február 9–13.; 54 m2 magyar közösségi stand.<br>
A felhívás szerint részajánlattétel megengedett volt. Az ajánlatok benyújtásának határideje 1999. december 23. 13.00 óra volt.<br>
Az ajánlatkérõ az ajánlati felhívásában meghatározta az ajánlattevõktõl kért pénzügyi, gazdasági, mûszaki alkalmasságuk igazolására szükséges adatokat, tényeket és az elbírálási szempontokat.<br>
Ajánlattételre a következõ cégeket hívta fel: Interpress Kiállítások Kft., Kiállításszervezõ és Kereskedelmi Kft., Stúdió Nova Kiállításszervezõ és Kereskedelmi Kft., Promo Trade Kft., Hungexpo Vásár és Reklám Rt., Pécsi Ipari Vásár Kft., Glahé International Kft., Fótimpex Kft., Interreklám Holding Kft.<br>
Az ajánlatkérõ az eljárást lefolytatta, nyertesként a veronai kiállítás megszervezésére az Interpress Kft.-t, a szaúd-arábiai kiállítás megszervezésére a Promo Kft.-t hirdette ki.<br>
Az Interpress Kft.-vel a szerzõdéskötésre 2000. január 25-én, a Promo Kft.-vel 2000. január 31-én került sor.<br>
A Döntõbizottság Elnöke 1999. december 28-án hivatalból eljárást kezdeményezett ajánlatkérõ közbeszerzési eljárása ellen. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának feltételei nem állnak fenn.<br>
Ajánlatkérõ érdemi észrevételében elõadta, hogy a két kiállítás pénzügyi fedezetére vonatkozó garanciáit az FVM 1999. november 12-én hagyta jóvá. Az ajánlatkérõ belsõ ügymenete az indoka annak, hogy a két jelezett kiállítás 1999. december 8-án került hirdetmény közzététele nélküli ajánlati felhívás formájában kiküldésre az abban megnevezett cégeknek.<br>
Ajánlatkérõ elõadta, hogy 1999. november 12-ét követõen arra került elsõdlegesen sor, hogy a kiállítás helyszínein a helyfoglalás megtörténjen. A helyfoglalás visszaigazolását követõen indították csak meg a közbeszerzési eljárást.<br>
A Glahé Kft. érdemi észrevételében elõadta, hogy a rendkívüli rövid pályáztatási határidõ miatt ajánlatot nem nyújtottak be. Hivatkozott arra is, hogy az elmúlt idõszakban gyakran fordult elõ, hogy a pályázati kiírás rövid határideje miatt felkészülési idejük nem volt.<br>
A Pécsi Ipari Vásár Kft. álláspontja szerint a veronai kiállításra a részvételi jelentkezés határideje 1999. július 15-e volt, azonban arról információval nem rendelkezik; hogy a költségvetési fedezet ajánlatkérõ részére mikor állt rendelkezésére. A rendkívüli sürgõsség fennáll, a végsõ fizetési határidõ 2000. január 15-én lejár.<br>
Az Interreklám Holding Kft. álláspontja szerint az ajánlatkérõ az elmúlt években folytatott közbeszerzési eljárásai során a Kbt. szabályait rendszeresen megsértette. Véleménye szerint a rendkívüli sürgõsség nem áll fenn jelen esetben sem.<br>
Az Interpress Kft. álláspontja szerint fennállnak a jelen eljárásban a rendkívüli sürgõsség körülményei.<br>
A Döntõbizottság a rendelkezésre álló iratok, ajánlatkérõ tárgyaláson tett nyilatkozata alapján megállapította, hogy a Döntõbizottság Elnöke által hivatalból kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy a meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárásra vonatkozóan ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az ajánlati felhívásban a hirdetmény közzététele nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg.<br>
E szakasz szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Az iratokból egyértelmûen megállapítható, hogy a megrendezésre kerülõ nemzetközi vásárok idõpontja a megrendezési idõpontot megelõzõen kellõ idõben ismertek, hiszen az ezeken való részvételi jelentkezési határidõ is minimum fél évvel a nyitást megelõzõen meg kell hogy történjen. Ajánlatkérõ által is novembert megelõzõen már ismert volt a kiállítások idõpontja, hiszen az azokon való részvétel szervezési munkái megkezdõdtek. Ezzel egy idõben ajánlatkérõ intézkedést nem tett a kiállítások pénzügyi fedezetének megteremtése érdekében és a közbeszerzési eljárás elõkészítése érdekében sem.<br>
A pénzügyi fedezet biztosítására megkeresést csak 1999. november 5-én intézett az FVM-hez, aki a jóváhagyást rövid idõn belül, 1999. november 12-én megadta.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elôminôsítési eljárással összefüggô hirdetményt – a szerzôdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Az ajánlatkérõ a fentiek alapján 1999. november 12-én már abban a helyzetben volt, hogy jogszerûen a közbeszerzési eljárást megindíthatta. Ennek ellenére a kiállítások egyéb szervezési munkáinak szervezésére – tényleges helyfoglalás biztosítása – hivatkozással a közbeszerzési eljárás intézkedésérõl nem határozott és nem intézkedett.<br>
Jelen esetben tehát a rendkívüli sürgõsségre okot adó körülmények ajánlatkérô mulasztására vezethetôk vissza, így ajánlatkérô jogsértô módon indította a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. A Döntõbizottság a Kbt. 79. § (6) bekezdésben biztosított jogkörében eljárva észlelte, hogy ajánlatkérõ az ajánlati felhívásában a beszerzés tárgyát megjelölte ugyan, azonban arra vonatkozó részletes mûszaki leírást ajánlattevõk részére nem biztosított.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése alapján az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelôség tanúsítása és ellenôrzése, a minôségbiztosítási rendszer tanúsítása) adni.<br>
Ajánlatkérõ erre vonatkozóan a tárgyaláson elõadta, hogy részletes mûszaki leírást azért nem adnak, mert az ajánlattevõk tisztában vannak az ajánlatkérõ elvárásaival, az ajánlati felhívásban megjelöltek alapján ajánlataikat el tudják készíteni.<br>
Ez azonban nem elfogadható, hiszen a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése minden eljárásfajtára vonatkozóan elôírja a mûszaki leírás megadását éppen azért, mert ajánlatkérõnek magának kell elvárásait megfogalmaznia, és nem pedig az ajánlattevõktõl kell elvárnia ezek megfogalmazását.<br>
Ennek alapján a Döntõbizottság megállapította a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésének a megsértését is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és az f) pont alapján bírságot szabott ki.<br>
A bírság mértékét a törvényben lehetõvé tett minimális mértékben állapította meg, figyelemmel a jogsértés súlyára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 10.<br>
<br>
Dr. Engler Magdolna s. k.	Hámori András s. k.<br>
közbeszerzési biztos 	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>