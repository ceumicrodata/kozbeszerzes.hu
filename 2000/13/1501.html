<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1501)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.300/14/1999<br>
<br>
Tárgy: SODEXHO Magyarország Kft. jogorvoslati kérelme a Budapest Fõváros XIX. ker. Kispest Önkormányzata "Gyermekintézmények étkeztetése" tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
SODEXHO Magyarország Kft. (1138 Budapest, Cserhalom u. 2., továbbiakban kérelmezõ) kérelmezõnek, Budapest Fõváros XIX. Kerület Önkormányzata (1195 Budapest, Városház tér 18.) "Kerületben lévõ 28 gyermekintézmény napi étkeztetése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, az ajánlatkérõ tárgyaláson tett írásbeli, valamint a tárgyaláson tett szóbeli nyilatkozata és egyéb okirati bizonyítékok alapján az alábbi tényállást állapította meg.<br>
Az ajánlatkérõ a K. É. 1998. augusztus 25-én megjelent 34. számában nyílt közbeszerzési eljárásra szóló felhívást tett közzé Budapest XIX. Kispest Önkormányzata "gyermekintézmények étkeztetése" tárgyában.<br>
Az ajánlati felhívása 3.6. pontjában meghatározta a beszerzés tárgyát és mennyiségét az alábbiak szerint:<br>
12 iskolában<br>
– napi háromszori étkezés, napi kb. 1500 adag,<br>
– egyszeri étkezés,<br>
– (összesen kb. 2900 adag, napi kb. 1400 adag)<br>
15 óvodában<br>
– háromszori étkeztetés, napi kb. 2100 adag<br>
1 középiskolában<br>
– egyszeri étkeztetés, napi kb. 100 adag<br>
– (összesen kb. 2200 adag)<br>
Teljesítés helye XIX. kerület egész területe, ezen belül az 1. a), 1. b), 2. a), 2. b) szerinti intézmények területi megoszlása:<br>
I/a.<br>
– Erkel Ferenc Általános Iskola<br>
– Gábor Áron Általános Iskola<br>
– Jókai Mór Általános Iskola<br>
– Koós Károly Általános Iskola<br>
– Pannónia Általános Iskola<br>
– Deák Ferenc Gimnázium<br>
I/b.<br>
– Ady Endre út 150. sz. Napközi Otthonos Óvoda<br>
– Zrínyi út 154. sz. Napközi Otthonos Óvoda<br>
– Corvin körtér 35. sz. Napközi Otthonos Óvoda<br>
– Dobok út 75. sz. Napközi Otthonos Óvoda<br>
– Zoltán út 71. sz. Napközi Otthonos Óvoda<br>
– Esze T. út 25. sz. Napközi Otthonos Óvoda<br>
– Vonás út 10. sz. Napközi Otthonos Óvoda<br>
– Nádasdi út 48. sz. Napközi Otthonos Óvoda<br>
– Ady Endre Általános Iskola<br>
– Berzsenyi Dániel Általános Iskola<br>
– Berzsenyi út 6. sz. alatti Napközi Otthonos Óvoda<br>
– Összesen kb. 2500 adag<br>
II/a.<br>
– Bolyai János Általános Iskola<br>
– Eötvös József Általános Iskola<br>
– Szegfû u. 10. sz. alatti Általános Iskola<br>
– Vass Lajos Általános Iskola két telephely<br>
– Móra Ferenc Általános Iskola<br>
II/b.<br>
– Arany János út 15–17 sz. Napközi Otthonos Óvoda<br>
– Csokonai út 3–5. sz. Napközi Otthonos Óvoda<br>
– Dobok út 18. sz. Napközi Otthonos Óvoda<br>
– Eötvös út 9. sz. Napközi Otthonos Óvoda<br>
– Karinthy u. 6. sz. Napközi Otthonos Óvoda<br>
– Keleti út 8. sz. Napközi Otthonos Óvoda<br>
– Beszterce u. 4–8. sz. Napközi Otthonos Óvoda<br>
– Petõfi út 34. sz. Napközi Otthonos Óvoda<br>
– Táncsics M. u. 9. sz. Napközi Otthonos Óvoda<br>
– Zrínyi út 6. sz. Napközi Otthonos Óvoda<br>
– Kb. 2600 adag<br>
Az ajánlattevõ a részajánlattétel lehetõségét biztosította a fentebb említett 3. b) pontban megjelölt I/a., I/b., II/a., II/b. pont szerint. Az ajánlattevõ a pénzügyi, gazdasági és mûszaki alkalmasság igazolására szolgáló adatokat és nyilatkozatokat a felhívás 11. pontjában írta elõ.<br>
Meghatározta ajánlatkérõ az ajánlatok elbírálásának szempontjait az ajánlati felhívás 13. pontjában oly módon, hogy az összességében legkedvezõbb ajánlat szempontjai szerint bírálja el, és megadta az elbírálási szempontok fontossági sorrendjét, melyek az alábbiak voltak:<br>
– szolgáltatás ellenértéke,<br>
– szolgáltatás minõsége, korcsoportonként meghatározott energia - és tápanyagszükséglet alapján tápanyagtáblázat szerint legalább élelmiszer-minimumokon alapuló (kötelezõ nyersanyagnorma a 2/1994. (január 30.) NM rendelete 5. sz. melléklete), egyhavi étlaptervezete szerint.<br>
– egyéb, a szolgáltatás minõségét befolyásoló tényezõ alapján, hagyományos és/vagy reformétkeztetés, adag nagysága, választék szélessége, mélysége.<br>
– szolgáltatás helyére juttatásának ideje és módja,<br>
– referenciák az elõzõ 3 év szolgáltatásairól, vizsgálandó szakszerûség, megbízhatóság, pontosság, az esetleges kifogás a cég mûködésével kapcsolatban,<br>
– a minõségbiztosítás tanúsítása (felhatalmazott hazai vagy nemzetközi intézet részérõl.)<br>
– ajánlattevõ jegyzett tõkéje.<br>
Az ajánlatkérõ a többváltozatú ajánlattétel lehetõségét kizárta. Ajánlatkérõ ajánlati dokumentációt nem készített.<br>
Az ajánlatok bontására 1999. szeptember 5-én került sor. Az alábbi 6 ajánlattevõ nyújtotta be ajánlatát.<br>
Penzió Kft., Elamen Rt., Junior Rt., Herdlicska Márton egyéni vállalkozó, Rapeta Kft., és SODEXHO Kft., a kérelmezõ.<br>
Az elõbb említett elsõ négy ajánlattevõ teljes körû ajánlatott tett, míg a Rapeta és a SODEXHO az ajánlati felhívásban meghatározott I/a. és I/b. alatt megjelölt területekre vonatkozólag adta be ajánlatát.<br>
Az ajánlatokat bírálóbizottság és három, az ajánlatkérõ által felkért szakértõ is értékelte, majd 1999. november 4-én eredményt hirdetett az alábbiak szerint:<br>
Az I/a. területre a nyertes a Junior Rt., következõ legkedvezõbb ajánlatot tevõ az Elamen Rt.<br>
Az I/b. területen a legkedvezõbb ajánlatot tevõ az Elamen Rt., míg a következõ legkedvezõbb ajánlatot tevõ a Junior Rt.<br>
A II/a. területre a legkedvezõbb ajánlatot tevõ a Junior Rt., míg a következõ legkedvezõbb ajánlatot tevõ az Elamen Rt.<br>
A II/b. területre a legkedvezõbb ajánlatot tevõ az Elamen Rt., míg a következõ legkedvezõbb ajánlatot tevõt, a Junior Rt.-t hirdette ki.<br>
A SODEXHO Kft. 1999. november 19-én nyújtott be jogorvoslati kérelmet a Döntõbizottsághoz.<br>
Kérelmezõ sérelmezte a közbeszerzési eljárást lezáró döntést, álláspontja szerint összességében legelõnyösebb ajánlatot tevõ ajánlattevõ más szolgáltató is lehetett volna. A bírálóbizottságnak lehetõsége volt arra, hogy a törvényesség betartása mellett egyértelmûen dönthessen az egész terület ellátására vonatkozó pályázat tekintetében. Nézete szerint az ajánlati felhívás az értékelési szempontok, illetve a döntési határozat nem "konform" egymással. A döntésnél nem fogalmazható meg egyértelmûen, hogy a kiírásnak megfelelõ eredményt hirdettek ki, ezért kérte, hogy a Döntõbizottság ideiglenes intézkedést alkalmazzon, és tiltsa meg a szerzõdéskötést, valamint az ajánlatkérõ döntését semmisítse meg.<br>
Ajánlatkérõ a jogorvoslati kérelem elutasítását kérte, álláspontja szerint õk összességében a legkedvezõbb ajánlatot tevõt hirdették ki nyertesnek. A részajánlatra vonatkozó rendelkezés lehetõvé tette több legkedvezõbb ajánlatot tevõ kihirdetését.<br>
Herdlicska Márton egyéni vállalkozó az értékelési eljárást jogsértõnek ítélte, álláspontja szerint ugyanazokkal a kondíciókkal az egyik ajánlat részben nyertes, míg ugyanazokkal a kondíciókkal ugyanazon ajánlati árakkal pedig egy másik ajánlattevõ a nyertes, ami véleménye szerint jogszabálysértõ.<br>
A Junior Rt. a tárgyaláson tett érdemi észrevételében nem tartotta sérelmesnek az ajánlatkérõ egy döntését sem, ugyanígy az Elamen Rt. sem. Kérelmezõ az 1999. december 15-én megtartott nyilvános tárgyaláson szabályszerû értesítés ellenére sem jelent meg, szóban nyilatkozatot nem tett.<br>
Ajánlatkérõ a szerzõdéseket nyertes ajánlattevõkkel megkötötte. A kérelmezõ jogorvoslati kérelmének egy része elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított 15 napon belül, de legkésôbb az esemény bekövetkezésétõl számított 60 napon belül kérhetõ, illetõleg kezdeményezhetõ. E határidõk elmulasztása jogvesztéssel jár.<br>
A kérelmezõ az ajánlati felhívás tartalmáról tudomást szerzett annak megjelenését követõen, de legkésõbb mindenképpen az ajánlat benyújtásának pillanatáig, azaz 1999. október 5-ig. Tehát ekkor tudomást szerzett arról, hogy milyen módon kéri az ajánlat megtételét, milyen körben engedi a részajánlattétel lehetõségét, és milyen módon kívánja az  ajánlatokat összehasonlítani. Amennyiben úgy ítélte meg, hogy ez jogsértô, akkor a tudomásszerzéstõl számított 15 napon belül kezdeményezhetett volna jogorvoslati eljárást, de legkésõbb, amely határidõ az ajánlatok benyújtásáig terjedhetett, hiszen ha abban a helyzetben volt, hogy az ajánlatát be tudta nyújtani, akkor minden bizonnyal az ajánlati felhívás tartalma a tudomására jutott. Azonban ajánlatkérõ az eljárást lezáró döntést követõen nyújtotta be a jogorvoslati kérelmét, így nemcsak a szubjektív 15 napos, hanem az objektív 60 napos jogvesztõ határidõn is túl nyújtotta be kérelmét, ezért az ajánlati felhívással kapcsolatos kérelmét a Döntõbizottság, mint elkésettet, részben elutasította a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére tekintettel.<br>
A kérelmezõ jogorvoslati kérelmének további része alaptalan az alábbiak szerint:<br>
A Döntõbizottságnak az eljárás a során meg kellett vizsgálnia, hogy az ajánlatkérõ az ajánlati felhívásban megadott módon végezte-e el az ajánlatok értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése kimondja, hogy: "az ajánlatkérõ az ajánlati felhívásban, illetve a dokumentációban meghatározott feltételnek megfelelõ ajánlatokat vagy a legalacsonyabb összegû ellenszolgáltatás vagy az összességében legelõnyösebb ajánlat szempontja alapján bírálja el."<br>
Ajánlatkérõ ezen utóbbit választotta, és figyelemmel a 34. § (2) bekezdésére meghatározta az elbírálási szempontokat azok fontossági sorrendjére figyelemmel.<br>
Azonban az ajánlatkérõ a korábban említettek szerint engedélyezte a részajánlattétel lehetõségét, és maga a kérelmezõ is ennek megfelelõen részajánlatot tett. Az ajánlatkérõnek minden esetben az a feladata, hogy mind a komplex ajánlatokat, mind a részajánlatokat egymással az elbírálási szempontok szerint megfelelõen össze kell hasonlítania.<br>
A Döntõbizottság is elvégezte ily módon az ajánlatok, illetõleg részajánlatok értékelését.<br>
Az I/a. területen 5 általános iskolát és 1 gimnáziumot jelölt meg ajánlatkérõ. E részajánlattételi lehetõséggel mind a 6 ajánlattevõ élt. Ajánlataik összehasonlítása során a fontossági sorrend tekintetében, az 1. szempont (ár) vonatkozásában a legjobb az Elamen Rt. ajánlata volt, a második a Junior Rt., míg kérelmezõ az 5. legjobb árajánlatot adta.<br>
A 2. szempont (a szolgáltatás minõsége), amelyen belül az ételválaszték szélessége, mélysége, valamint az ételek nyersanyagtartalma vonatkozásában a Junior Rt. lett az elsõ, és az Elamen Rt. a második. Kérelmezõ ezen szempont alapján a harmadik–negyedik helyet érte el, elsõsorban a több hústalan ebédkínálata miatt.<br>
A 3. szempont (szolgáltatás helyére juttatásának ideje és módja) vonatkozásában a Junior Rt. az elsõ helyezett (saját báziskonyha e területen) és második az Elamen Rt., a kérelmezõ a harmadik lett.<br>
A 4.(referencia) szempont vonatkozásában ismét a Junior Rt. ajánlata bizonyult valamivel jobbnak, mint az Elamen Rt.-é, kérelmezõ itt is a harmadik helyezett lett. Az 5. szempont (minõségbiztosítás tanúsítása, pl.: HACCP, saját és beszállítói ISO) vonatkozásában a Junior Rt. és az Elamen Rt. egyenrangú ajánlatot tett, míg a kérelmezõ ismét a harmadik legjobb volt. Az utolsó szempont (a jegyzett tõke nagysága) vonatkozásában a sorrend: egyformán elsõ a Junior Rt. és a kérelmezõ, harmadik az Elamen Rt. Itt szükséges megjegyezni, hogy a Junior Rt., illetve az Elamen Rt. ajánlatát összehasonlítva megállapította a Döntõbizottság, hogy ajánlatkérõ az elbírálási szempontok alapján helyesen döntött akkor, amikor a Junior Rt. ajánlatát az iskolák (I/a. és II/a. területek) vonatkozásában az Elamen Rt. ajánlata elé helyezte az elõállítandó ételek nyersanyagtartalma miatt is. Az elõbbi ugyanis az iskolai étkeztetés vonatkozásában 2 Ft-tal magasabb nyersanyagértékkel számolt, mint az utóbbi. A többlet-nyersanyagérték várhatóan többlettápértéket jelent majd a teljesítés során. Elôbbiek alapján összességében a legelõnyösebb ajánlatot a Junior Rt. adta.<br>
A I/b. terület 9 óvodát és 2 általános iskolát foglal magában. Az elõzõekben részletezettek szerint az 1. szempont esetében az Elamen Rt. és a Junior Rt. egyformán a legalacsonyabb ellenértéket jelölte meg, kérelmezõ ugyanakkor az ötödik lett. A 2. szempont vonatkozásában az Elamen Rt. az elsõ (a korcsoport sajátosságait jobban figyelembe vette), második a Junior Rt., harmadik a kérelmezõ. A többi szempont vonatkozásában ugyanaz a sorrend alakult ki, mint az I/a. (részajánlati) terület esetében, így összességében a legjobb ajánlatot az Elamen Rt. tette. A II/a. terület 5 általános iskolát foglal magába, melyre négy ajánlattevõ adott ajánlatot, akik között kérelmezõ nem szerepelt. E területen az intézménytípus miatt a végeredmény (ugyanazon indokok alapján) megegyezett a I/a. terület végeredményével, nevezetesen elsõ a Junior Rt., második az Elamen Rt.<br>
A II/b. terület 10 óvodát foglal magába, melyre csak négy ajánlattevõ tett ajánlatot. Kérelmezõ a II/b. terület vonatkozásában nem tett ajánlatot. Hasonlóan I/b. terület sajátossága – intézménytípus – miatt, szintén azonos indokok alapján hasonló eredmény alakult ki: legelõnyösebb ajánlatot az Elamen Rt. tette, az utána következõ legjobbat pedig a Junior Rt.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint: "az eljárás nyertese az aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében elbírálási szempontok egyike szerint a legkedvezõbb ajánlatot tette".<br>
Megállapítható volt az ajánlatok összehasonlítása során, hogy megadott elbírálási szempont szerint az ajánlattevõ valóban összességében a legkedvezõbb ajánlatot tevõt hirdette ki nyertesnek. Az ajánlatkérõ azon joga, hogy illetékességi területét gyermekintézmény-típusonként és földrajzi sajátosságok alapján négy részre osztotta, és így határozta meg a részajánlattétel lehetõségét, nem vitatható az eljárás ezen szakaszában, mint ahogy az sem, hogy részterületenként értékelt az 1., 2. és 3. bírálati szempontok esetében, ahol erre lehetõsége volt.<br>
Így a Döntõbizottság a kérelmezõ jogorvoslati kérelmét, mint alaptalant a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdés a) pontja alapján elutasította. Jogsértés megállapításra nem került, így a rendelkezõ részben foglaltak szerint döntött az eljárási költség viselésérõl.<br>
Ideiglenes intézkedést a Döntõbizottság nem alkalmazott, mert annak törvényi feltételei nem álltak fenn.<br>
A jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 20.<br>
<br>
Dr. Bíró László s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>