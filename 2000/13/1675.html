<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1675)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.4/9/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Magyar Államkincstár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Magyar Államkincstár (1052 Budapest, Deák Ferenc u. 5., továbbiakban: ajánlatkérõ) "Lan-Flex 100 Mbps-os adatátviteli szolgáltatás" tárgyú közbeszerzési eljárása ellen hivatalból indított jogorvoslati eljárását megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a becsatolt iratok, továbbá a tárgyaláson elõadottak alapján az alábbi tényállást állapította meg:<br>
Ajánlatkérõ 1999. december 21-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
Ajánlatkérõ a beszerzés tárgyaként a Lan-Flex 100 Mbps-os adatátviteli szolgáltatást jelölte meg, és ajánlattételre a Matáv Rt.-t hívta fel.<br>
A Döntõbizottság Elnöke 2000. január 4-én hivatalból eljárást kezdeményezett, melynek alapján a Döntõbizottság a jogorvoslati eljárást megindította.<br>
Ajánlatkérõ észrevételében az eljárásfajta választásának indokaként elõadta, hogy 1996-ban kezdte meg adatátviteli hálózatának kiépítését, amelyet az akkor lefolytatott közbeszerzési eljárás nyerteseként a Matáv Rt. végzett el mind a kiépítés, mind a szolgáltatás tekintetében.<br>
Ezt követõen szervezeti átalakítások és bõvítések kezdõdtek ajánlatkérõnél. Ennek keretében került kijelölésre egyik új szervezeti egységeként a Budapest, Váci út 71. sz. alatti épület, amelynek összeköttetését a Deák Ferenc utcai központtal meg kellett valósítani.<br>
Ezen második, nagyobb teljesítményû és sávszélességû adatátviteli hálózat kiépítésére ajánlatkérõ 1998-ban szintén közbeszerzési eljárást folytatott le.<br>
Az eljárás nyertese a Matáv Rt. lett, akivel 1998. augusztus 10-én kötötte meg ajánlatkérõ a szerzõdést a 100 Mbps-os adatátviteli hálózat kiépítésére és ideiglenes adatátviteli szolgáltatás nyújtására.<br>
A két fiók között a kettõs elérésû redudens kábelhálózat 1998-ban és 1999-ben folyamatosan került kiépítésre.<br>
A kiépítés során a vonal a Matáv Rt. kizárólagos tulajdonába került, ennek megvalósulását követõen az ajánlatkérõ egyszeri hozzáférési díjat, majd havonta bérleti díjat fizet a hálózat használatáért.<br>
A Matáv Rt. 1999. december 14-én kelt nyilatkozatában kijelentette, hogy az általa kiépített és továbbfejlesztett hálózat más szolgáltató általi mûködtetésére másnak engedélyt nem ad.<br>
Ezt követõen indította meg ajánlatkérõ a hirdetmény közzététele nélküli tárgyalásos eljárást, melynek során a Matáv Rt.-t, mint a kiépített kábelhálózat kizárólagos tulajdonosát hívta fel ajánlattételre az adatátviteli szolgáltatás tárgyában.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ezen törvényhely három vagylagos feltételt állít fel, melyek egyikének fennállta szükséges és elégséges feltétele a hirdetmény közzététele nélküli tárgyalásos közbeszerzési eljárás alkalmazásának.<br>
Jelen eljárásban "kizárólagos jogok" fennállását kellett a Döntõbizottságnak vizsgálnia, mivel nem egyedi mûszaki-technikai sajátosságok, illetõleg mûvészeti szempontok játszottak szerepet az eljárásfajta választásánál.<br>
A kiépített kábelhálózat tekintetében a tulajdonjog a Matáv Rt.-t illeti.<br>
A Magyar Köztársaság Alkotmánya (1949. XX. tv.) 13. § (2) bekezdése védi a tulajdonhoz való jogot: tulajdont kisajátítani csak kivételesen és közérdekbõl, törvényben szabályozott esetekben és módon, teljes, feltétlen és azonnali kártalanítás mellett lehet.<br>
A polgári törvénykönyvrõl szóló 1959. IV. törvény (Ptk.) 112. § szerint: a tulajdonost megilleti az a jog, hogy a dolog birtokát, használatát vagy hasznai szedésének jogát másnak átengedje, a dolgot biztosítékul adja vagy más módon megterhelje, továbbá, hogy tulajdonjogát másra átruházza vagy azzal felhagyjon.<br>
A tulajdonosi rendelkezés jogát kitöltõ jogosítványok kizárólag a tulajdonost illetik meg, és az Alkotmány fenti rendelkezései alapján ezen jogok védelmet élveznek.<br>
Fentiek alapján a Döntõbizottság megállapította, hogy az ajánlattevõ Matáv Rt. kizárólagos tulajdonában álló kábelhálózaton éppen ezen jogok fennállása, és azok gyakorlása miatt csak a Matáv Rt. képes adatátviteli szolgáltatást nyújtani.<br>
Ajánlatkérõ tehát helyesen döntött, amikor a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján írta ki a közbeszerzési eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárása során – ha a Kbt. másképp nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást – ha a megindításra vagy folytatásra okot adó körülmény már nem áll fenn – megszünteti.<br>
A fenti rendelkezésre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 14.<br>
<br>
Dr. Bakonyi Dolli s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>