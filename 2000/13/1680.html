<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1680)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D. 23/9/2000.<br>
<br>
Tárgy: Kertész Ferenc egyéni vállalkozó jogorvoslati kérelme Gyömrõ Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Kertész Ferenc egyéni vállalkozó (2230 Gyömrõ, Állomás u. 2/A, képviseli dr. Kurtyán Edit ügyvéd, 1525 Budapest, Pf. 193, a továbbiakban kérelmezõ) jogorvoslati kérelmének, amelyet Gyömrõ Nagyközség Önkormányzata (2230 Gyömrõ, Szabadság tér 1., a továbbiakban ajánlatkérõ) "közétkeztetés biztosítása szállítással az önkormányzat gyermekintézményei és az Öregek Napközi Otthona részére, 3 óvodai, 3 iskolai intézmény és az Öregek Napközi Otthona, 900 adag" tárgyú közbeszerzési eljárása ellen nyújtott be, részben helyt ad, és a Döntõbizottság megállapítja, hogy ajánlatkérõ megsértette a közbeszerzésrõl szóló 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (4) bekezdésére tekintettel az 53. § (1) bekezdés a) pontját, ezért vele szemben 1 000 000 Ft, azaz egymillió forint összegû bírságot szab ki, ezt meghaladóan a kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a bírság összegét fizesse be a Közbeszerzések Tanácsa MNB 10032000-01720361-00000000 sz. számlájára. Kötelezi továbbá, hogy 30 000 Ft igazgatási szolgáltatási díjat a határozat kézhezvételétõl számított 15 napon belül kérelmezõnek fizessen meg.<br>
A határozat ellen jogorvoslatnak helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 49. számában 1999. december 8-án ajánlati felhívást tett közzé Gyömrõ közigazgatási területén közétkeztetési szolgáltatás szállítással történõ biztosításával, vállalkozási szerzõdés keretében.<br>
A beszerzés tárgyát és mennyiségét az ajánlati felhívás 3. a) pontjában a következõképpen határozta meg:<br>
3 óvodai intézmény,<br>
3 iskolai intézmény és<br>
az Öregek Napközi Otthona részére, összesen 900 adagban szállítással történõ közétkeztetés biztosítása.<br>
Ajánlatkérõ a közbeszerzési eljárásban dokumentációt is közzétett, amely tartalmazta a közfeladat-ellátási szerzõdéstervezetet, 1. sz. mellékletet a szolgáltatás díjairól, 2. sz. mellékletet az ellátandó tevékenység mûszaki leírásáról és 3. sz. mellékletet; az intézményenkénti létszámkimutatásról. Ajánlatkérõ a dokumentáció 2. sz. mellékletében további elõírásokat határozott meg az intézményeket érintõ szolgáltatási tevékenységgel, a beszerzés tárgyával és mennyiségével és a térítési díj megfizetésének módjával összefüggésben.<br>
A közbeszerzési eljárásban csak teljes körû ajánlatot lehetett tenni, ugyanakkor megengedte a többváltozatú ajánlattétel lehetõségét.<br>
A teljesítés határidejeként a szerzõdés idõtartamát 2000. március 1-jétõl 2005. március 1-jéig, azaz 5 évben határozta meg.<br>
Az ajánlati felhívás 11. a) pontjában elõírta az ajánlattevõk pénzügyi, gazdasági és mûszaki alkalmassága igazolására kért adatok és tények körét. így az utolsó francia bekezdésben a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) és (6) bekezdés szerinti nyilatkozatok és hatósági igazolások csatolását az ajánlatokban.<br>
Az ajánlati felhívás 13. a) pontjában, az összességben legelõnyösebb ajánlat elbírálásának értékelési szempontjait és azok súlyszámait határozta meg.<br>
Az ajánlati felhívásban meghatározta továbbá a szerzõdéskötés idõpontját, amely a döntés kihirdetését követõ 8. nap volt.<br>
Az ajánlattételi határidõig, azaz 2000. január 18-ig az Új Halászkert Kft., az ELAMEN Rt. és a Junior Vendéglátó Rt. vásárolta meg a dokumentációt. Kérelmezõ a dokumentációt nem vásárolta meg, és ajánlatot sem tett a közbeszerzési eljárásban. Ajánlatot csak az Új Halászkert Kft. nyújtott be az ajánlattételi határidõig.<br>
Az ajánlat bontására 2000. január 18-án került sor, és az arról készült jegyzõkönyvben ajánlatkérõ megállapította, hogy "a pályázatot zárt, sértetlen borítékban nyújtották be, és a pályázat tartalmazza a kiírásban 11. pont alatt szereplõ kért információkat."<br>
Ajánlatkérõ a "szakértõi bizottság értékelését" követõen 2000. január 24-én testületi döntésben a közbeszerzési eljárásban az Új Halászkert éttermet nyilvánította nyertesnek, mely döntését nyilvános eredményhirdetésen 2000. január 28-án hirdette ki.<br>
Ezt követõen 2000. február 11-én ajánlatkérõ és a nyertes ajánlattevõ a vállalkozási szerzõdést megkötötte.<br>
Kérelmezõ 2000. január 31-én benyújtott jogorvoslati kérelmében – melyet a tárgyaláson kiegészített – a szerzõdéskötés tényére való tekintettel kérte a jogsértés megállapítása mellett bírság kiszabását ajánlatkérõvel szemben és a jogorvoslati eljárásban felmerült költségeinek megtérítését. Elõadta, hogy a közbeszerzési eljárás tényérõl 2000. január 25-én, az egyik képviselõ-testületi tagtól szerzett tudomást. 1994 júniusától érvényes szerzõdés alapján közétkeztetési szolgáltatást végez az önkormányzat területén. Jelenleg is érvényes, határozatlan idejû szolgáltatási szerzõdése van a II. Rákóczi Ferenc Általános Iskolával és a 4. sz. Általános és Szakiskolával, amely nem került felmondásra. Tudomásszerzése idõpontjának alátámasztására becsatolta a Döntõbizottságnak az érintett intézmények vezetõinek 1999. december 20-án kelt levelét, amely a napközis ebédre történõ árajánlatkérést tartalmazta, továbbá az érintett intézményekkel megkötött szolgáltatási szerzõdéseket. Mivel nem volt tudomása a közbeszerzési eljárás megindulásáról, így az eljárásban ajánlatot sem tudott benyújtani. Álláspontja szerint ajánlatkérõ a közbeszerzési eljárás meghirdetésével megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában elõírt verseny tisztasága és az esélyegyenlõség alapelvét azáltal, hogy nem tájékoztatta. õt a közbeszerzési eljárás megindulásáról, és nem mondta fel az érvényes szolgáltatási szerzõdéseket. Álláspontja szerint a fenti alapelvek sérültek az által is, ahogyan ajánlatkérõ az ajánlati felhívásban és a dokumentációban a beszerzés tárgyára és mennyiségére, az ajánlattevõk alkalmasságának megítélésére, az értékelési szempontok megválasztására a szolgáltatás megvalósítására (pl. a Weöres Sándor Általános Iskola diákjainak és tanárainak étkeztetésére szolgáló bérelt helyiség elõírására stb.) követelményeket elõírt.<br>
Kérte a Döntõbizottságot annak megvizsgálására, hogy a nyertes ajánlat megfelel-e az ajánlati felhívás és a dokumentáció követelményeinek, és amennyiben érvénytelen ajánlatot hirdetett ki nyertesnek az ajánlatkérõ, ennek megállapítását. Indítványozta még ideiglenes intézkedésként a szerzõdéskötés megtiltását.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint a közbeszerzési eljárási törvénynek megfelelõen jártak el, ezáltal nem sérült a verseny tisztasága és az esélyegyenlõség alapelve sem. Elõadta, mielõtt az ajánlati felhívás megjelentetésérõl testületi döntést hoztak volna, valamennyi érintett intézményvezetõt tájékoztatták, hogy az önkormányzat a közétkeztetési szolgáltatásra közbeszerzési eljárást kíván lefolytatni, egyúttal bekérték az adagokra és egyéb észrevételekre vonatkozóan is az intézményvezetõk álláspontját. Mivel önkormányzati fenntartású intézményeknek történõ közétkeztetési szolgáltatásról, önkormányzati támogatású térítési díjakról van szó, így a közbeszerzési eljárás megjelentetése nem volt jogsértõ.<br>
Álláspontja szerint a kérelmezõ nem volt elzárva attól, hogy ajánlatot tehessen, továbbá az általa megjelölt tudomásszerzési idõpontot jóval megelõzõen tudomása lehetett a közbeszerzési eljárás meghirdetésérõl, mert napi kapcsolatban állt az intézményvezetõkkel. Elõadta, hogy az önkormányzat a – kérelmezõ és az érintett intézmények közötti – szerzõdésrõl nem tudott, így azok felmondását értelemszerûen nem is kezdeményezhette. Az ajánlati felhívás és a dokumentáció elõírásait, követelményeit a képviselõ-testület határozta meg, és a szakértõi bizottság az egyetlen ajánlattevõ ajánlatát érvényesnek fogadta el és hirdette ki nyertesnek.<br>
Az egyéb érdekelt a jogorvoslati eljárásban észrevételt nem tett.<br>
A Döntõbizottság ideiglenes intézkedést a jogorvoslati eljárásban nem alkalmazott, mert a tárgyaláson lefolytatott bizonyítási eljárást követõen – a szerzõdéskötés tényére figyelemmel – annak törvényi feltételei nem álltak fenn.<br>
A Döntõbizottság a beszerzett iratok és a tárgyaláson a felek képviselõinek nyilatkozata alapján megállapította, hogy a jogorvoslati kérelem részben megalapozott.<br>
A Döntõbizottságnak elõször abban a kérdésben kellett állást foglalnia, hogy kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint rendelkezik-e ügyfélképességgel, amennyiben ez fennáll, a Kbt. 79. § (7) bekezdése szerinti jogvesztõ határidõben került-e benyújtásra a jogorvoslati kérelme, az abban támadott jogsértések fennállnak-e, és azok hogyan viszonyulnak a jogvesztõ határidõkhöz, és jogszerû volt-e ajánlatkérõ eljárást lezáró döntése.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint "A bizottság eljárása kérelemre, vagy hivatalból indul."<br>
A (3) bekezdés szerint "A kérelmet az ajánlatkérõ, az ajánlattevõ, vagy az olyan egyéb érdekelt (a továbbiakban kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti."<br>
A (7) bekezdés elsõ fordulata szerint "Az eljárás az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni, vagy kezdeményezni, illetve e határidõn belül indítható meg hivatalból az (5)–(6) bekezdés szerint. E határidõk elmulasztása jogvesztéssel jár."<br>
Kérelmezõ nyilatkozata szerint a meghirdetett közbeszerzési eljárás tényérõl 2000. január 25-én, a döntésben is érintett képviselõ-testületi tagtól szerzett elõször tudomást. Jogorvoslati kérelmét ezt követõen 2000. január 31-én nyújtotta be a Döntõbizottsághoz. A Döntõbizottság tényként állapította meg, hogy kérelmezõ és a dokumentáció 2. sz. mellékletében felsorolt intézmények közül a II. Rákóczi Ferenc Általános Iskola és a 4. sz. Általános Iskola és Szakiskola között 1999. augusztus 25-én aláírt érvényes, határozatlan ideig közétkeztetési szolgáltatási szerzõdés van hatályban, amely nem került felmondásra. Az ajánlati felhívásról szóló hirdetmény K. É.-ben történõ megjelenése elõtt ugyancsak érvényes megállapodás állt fenn ajánlatkérõ és kérelmezõ között 1994. június 4-tõl határozatlan idõre a szociális közétkeztetés biztosítása tárgyában. Az elõbb említett szerzõdések alapján kérelmezõtõl az érintett intézményvezetõk 1999. december 20-án írásban napközisebédre árajánlatot kértek a 2000. évre vonatkozóan is.<br>
E tényekre tekintettel, valamint arra, hogy ajánlatkérõ kérelmezõ tudomásszerzésének korábbi idõpontjára vonatkozóan hitelt érdemlõ bizonyítékot nem tudott szolgáltatni a jogorvoslati eljárásban, a Döntõbizottság álláspontja szerint a kérelmezõ ügyfélképessége a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján fennáll, ezért a jogorvoslati kérelmét jogszerûen benyújthatta a Döntõbizottsághoz.<br>
A Döntõbizottság álláspontja szerint a kérelmezõnek a 2000. február 17-i tárgyaláson az ajánlati felhívás és a dokumentáció egyes feltételeire vonatkozó kifogása a 2000. január 25-i tudomásszerzése idõpontjára tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulatában meghatározott 15 napos szubjektív jogvesztõ határidõn túl került elõterjesztésre, ezért a kérelem ezen részét a Döntõbizottság elkésettség miatt elutasította.<br>
A Döntõbizottság megvizsgálta a jogorvoslati eljárásban a nyertes ajánlattevõ ajánlatát, hogy az megfelel-e az ajánlati felhívás és a dokumentációban elõírt követelményeknek.<br>
Ajánlatkérõ az ajánlati felhívás 11. a) pont harmadik francia bekezdésében elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdés szerinti nyilatkozatok és hatósági igazolások becsatolását. Az Új Halászkert Kft. ajánlata tartalmazott egy részvételi nyilatkozatot a felhívás és dokumentáció feltételeire, egy ajánlattevõi nyilatkozatot, mely szerint törvényben elõírt kizáró okok nem állnak fenn az ajánlattevõvel, valamint a csõd- és felszámolási eljárásra vonatkozó ajánlattevõi nyilatkozatot Tartalmazta továbbá az ajánlat a megyei egészségbiztosítási pénztár nemleges hatósági bizonyítványát, a Vám- és Pénzügyõrség nemleges hatósági igazolását, az APEH Pest Megyei Igazgatósága nemleges hatósági igazolásait a köztartozásokról.<br>
Nem tartalmazta a nyertes ajánlattevõ ajánlata az elkülönített állami pénzalap(ok)ra (Munkaerõ-piaci Alap, Központi Nukleáris Pénzügyi Alap) vonatkozó hatósági igazolásokat, illetve kifejezett nyilatkozatát nevezetesen, hogy mely alappal szemben áll fenn fizetési kötelezettsége. A Döntõbizottság álláspontja szerint az elkülönített állami pénzalapokkal szemben fennálló, vagy fenn nem álló fizetési kötelezettségre vonatkozóan az ajánlattevõnek kifejezett nyilatkozatot kellett volna tenni annak érdekében, hogy az ajánlatkérõ meg tudja állapítani az ajánlattevõ megfelel-e a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében elõírt követelményeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerint az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolni arról, hogy õ, illetve az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és hogy, az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Az (5) bekezdés szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja, és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban jár le, és annak megfizetésére halasztást kapott-e.<br>
(6) bekezdés szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
Ajánlatkérõ azzal a magatartásával, hogy az Új Halászkert Kft.-t az elkülönített állami pénzalapokra vonatkozó nyilatkozat, és ezzel összefüggésben nemleges hatósági igazolás becsatolásának hiánya miatt nem zárta ki a közbeszerzési eljárásból, megsértette a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésre figyelemmel a Kbt. 53. § (1) bekezdés a) pontját, amely szerint "az ajánlatkérõnek ki kell zárni az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát."<br>
A fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva a jogorvoslati kérelemnek részben helyt adott és a Kbt. 88. § (1) bekezdés d), f), h) pontja szerinti jogkövetkezményt alkalmazta.<br>
A bírság megállapításának jogalapja a közbeszerzési eljárás során megkötött szerzõdés, a bírság összegét a 8,5 M Ft-os beszerzési értékre, valamint olyan ajánlattevõ nyertessé nyilvánítása, akit a közbeszerzési eljárásból ki kellett volna zárni, mint elkövetett jogsértésre figyelemmel állapította meg a Döntõbizottság. A szerzõdéskötésért felelõs személy megbírságolásától a Döntõbizottság eltekintetett, arra figyelemmel, hogy képviselõ-testületi döntés született a közbeszerzési eljárásban, az önkormányzat polgármestere a döntés kialakításában és meghozatalában nem vett részt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 29.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>