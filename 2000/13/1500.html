<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1500)
</b></h2><FONT size=3><i><u></i></u><br>
1024 Budapest, Margit krT. 85.<br>
Ikt. sz.: D.364/18/1999<br>
<br>
Tárgy: SZEPLAST Mûanyag Alapanyag-gyártó és Forgalmazó Kft., valamint a Németh Nyílászáró Gyártó és Forgalmazó Kft. jogorvoslati kérelme az MTA Szegedi Biológiai Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Czinkóczi Ilona dr. Bodnár Lászlóné ügyvéd által képviselt SZEPLAST Mûanyag Alapanyag-gyártó és Forgalmazó Kft. (6728 Szeged, Budapesti u. 8., a továbbiakban: I. r. kérelmezõ), valamint a dr. Horváth–dr. Timoránszky Ügyvédi Iroda (1061 Budapest, Dalszínház u. 10.) által képviselt Németh Nyílászáró Gyártó és Forgalmazó Kft. (5502 Gyomaendrõd, Fõ u. 81/1., a továbbiakban: II. r. kérelmezõ) kérelmezõknek dr. Halasi Szilveszter ügyvéd (6726 Szeged, Középfasor 5/A) által képviselt MTA Szegedi Biológiai Központ (6726 Szeged, Temesvári krt. 62., a továbbiakban: ajánlatkérõ) "Szeged, Temesvári krt. 62. sz. alatti laboratóriumi épület 934 ablakának cseréje, részletesen a dokumentáció szerint" tárgyú közbeszerzési eljárása ellen benyújtott jogorvoslati eljárásában a Döntõbizottság a kérelmezõk jogorvoslati kérelmét elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. október 6-i számában tette közzé nyílt eljárásra szóló ajánlati felhívását a rendelkezõ részben meghatározott tárgyú közbeszerzésre. Részajánlattételt nem, többváltozatú ajánlattételt elfogadott.<br>
Az ajánlati felhívás 11. a) pontja szerint az ajánlattevõk pénzügyi, gazdasági és mûszaki alkalmassága igazolására kért adatok és tények a következõk:<br>
Pénzügyi, gazdasági alkalmasság igazolására az ajánlattevõknek a 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (1) bekezdés a), b) és c) pontjai szerinti dokumentumokat kell csatolnia. Ezen túlmenõen csatolnia kell a tevékenység végzésére jogosító dokumentumot (30 napnál nem régebbi cégkivonat), továbbá a 46. § (4) bekezdés által elõírt nyilatkozatokat és a 46. § (5), (6) bekezdése szerinti igazolásokat. A mûszaki alkalmasságot a Kbt. 44. § (2) bekezdés a), b), c) pontok szerint kell igazolnia.<br>
Az ajánlattevõ a szerzõdés teljesítésére alkalmatlannak minõsül, ha nem rendelkezik szakirányú referenciával, és ha a megelõzõ 3 évben a tárgybanihoz hasonló építési-szerelési szolgáltatást nem végzett [11. b) pont].<br>
Ajánlatkérõ az összességében legelõnyösebb ajánlatot kívánta nyertessé minõsíteni az alábbi részszempontok 1–10-ig történõ pontozása mellett (zárójelben a súlyszámokkal):<br>
– az ajánlattevõ által megjelölt vállalási ár	(50),<br>
– a megjelölt szolgáltatás mûszaki tartalma	(15),<br>
az ajánlott garanciális és szavatossági feltételek	(10),<br>
a megajánlott fizetési feltételek	20),<br>
– kicserélésre kerülõ ablakok hasznosítására vonatkozó ajánlat	(5).<br>
Ajánlatkérõ ajánlati dokumentációt is készített, amely tartalmazta a mûszaki leírást, a helyszínrajzot, a homlokzati és a részletrajzokat.<br>
A dokumentáció az általános követelmények között elõírta, hogy az ablakszerkezetek feleljenek meg az MSZ 9384-2/1989. szabvány alkalmassági jellemzõinek és a PVC-ablakok anyagtól függõ mûszaki követelményeit tartalmazó MSZ 9384-12/1989. szabvány elõírásainak.<br>
A részletes követelmények között meghatározásra kerültek az alkalmassági jellemzõk (szélállóság, vízzárás, légzárás, hõszigetelés, léghanggátlás) mûszaki követelményei.<br>
A 3.5. pont szerint az ajánlatokat az ablakszerkezet "A" változatú egyszárnyú bukó-nyíló ablakra, valamint a "B" változatú vízszintes tokosztós ablakra, felül maximum 40 cm magas fix üvegmezõvel, alul bukó-nyíló szárnnyal lehetett elkészíteni.<br>
A "B1" változat a fix üvegmezõ helyén távnyitóval mûködtethetõ bukószárnyat tartalmazott.<br>
A 3.7. pont szerint az "ajánlat tartalmazzon megoldási javaslatokat a homlokzati terveken jelölt ablakok esetében:"<br>
– a külsõ árnyékoló szerkezetre, rovarháló felszerelésének megoldására,<br>
belsõ oldali sötétítõszerkezetre.<br>
Ajánlatkérõ 1999. október 25-én helyszíni konzultációt tartott. Az errõl készült emlékeztetõ szerint "megállapodás született" arra vonatkozóan többek között, hogy:<br>
– "az árnyékolószerkezet nem képezi az alapmegoldás részét, de egységár szükséges,"<br>
– "az »A« változatra nem adnak ajánlatot."<br>
Az 1999. november 17-i 10.00 órás ajánlattételi és bontási határidõre 15 ajánlat érkezett a következõ ajánlattevõktõl: Németh Kft., Balo Kft., Pólus Kft., Confector Kft., KÉSZ Kft., Herma Kft., Panoráma Kft., Keleti Cédrus Kft., Szeplast Kft., Alba Lux Kft., Summa Bau Kft., Vákisz Rt., Erlautherm Kft., Civis Alfa Rt. és Hollandra Kft., Strabag Rt.<br>
A bontási bizottság megállapította, hogy a Keleti Cédrus Kft. a kivitelezés konkrét határidejét nem jelölte meg, referenciái között "tárgyba esõ munka nincs".<br>
Az ajánlatok mûszaki értékelése során megállapította, hogy a Panoráma 2000 és Schüco és Rehau összehasonlításában utóbbiak képviselnek kissé magasabb színvonalat, egyébként a szerkezetek mûszaki jellemzõiben lényeges különbség nincs.<br>
Ajánlatkérõ ezt követõen meghatározta a részszempontokra esô pontozás követelményeit.<br>
Az áron belül 1–10-ig határozta meg a pontokat, 10 pontot adva az 53 M Ft összegû ajánlatig, 1 pontot a 77 M Ft feletti ajánlatra.<br>
A fizetési feltételekre adható 10 pontot 3 részre bontotta az elõfinanszírozásra, annak dátumától függõen 1–5 pont volt adható; a bankgaranciára annak %-os értékétõl függõen 1, illetve 2 pont; együtemû fizetés engedményére szintén annak %-os értékétõl függõen 1–3 pont.<br>
A szolgáltatás mûszaki tartalmán belül a szélállóságra, vízzárásra, légzárásra, hõszigetelésre 1-1 pont volt adható, a léghanggátlásra a dB-értéktõl függõen 1–6 pont.<br>
A garanciális és szavatossági feltételekre annak idõtartamára tekintettel 1–10 pontot határozott meg; az ablakvételi ajánlatra az ablakonkénti térítés értékére tekintettel 1–10 pontot.<br>
A Summa Bau Kft. 1999. december 2-án írt levelében jelezte ajánlatkérõnek, hogy az ajánlatából gépelési hiba folytán kimaradt a jótállás vállalása, amelyet társasága vállal.<br>
Ajánlatkérõ 1999. december 14-én levelet írt az ajánlattevõk részére a "versenytárgyalás értékelésé"-rõl.<br>
Eszerint a beérkezett ajánlatok értékelését ajánlatkérõ elvégezte. Az ajánlatok összehasonlíthatósága érdekében az értékelésben a felül fix, alul bukó-nyíló ablakok vettek részt.<br>
Ajánlatkérõ választása "a Schüco ablaktípusra esett". A megvalósításra vonatkozó megállapodást, illetve szerzõdéskötést ajánlatkérõ elsõ helyen a Szeplast Kft.-vel, másodikként a Strabag Rt.-vel kezdeményezte a levélben. A levélhez csatolt táblázat szerint ajánlattevõk a következõ pontszámokat kapták:<br>
Ajánlattevõ	Ajánlott ablaktípus	Összes<br>
		 pontszám<br>
Szeplast Kft.	Schüco	700<br>
Strabag Rt.	Panoráma/Schüco	670/620<br>
KÉSZ Kft.	Panoráma/Schüco	805/605<br>
Summa Bau Kft.	Panoráma	670<br>
Alba Lux Kft.	Panoráma	710<br>
Németh Kft.	Deceuninck/Rehau	865/845<br>
Panoráma Kft.	Panoráma	710<br>
BALO Kft.	Schüco	445<br>
Confector Kft.	Rehau	455<br>
Erlautherm Kft.	Kömnerlin-E	480<br>
Pólus Kft.	Panoráma	400<br>
Herma Kft.	Panoráma	710<br>
Vákisz Rt.	Panoráma	400<br>
Civis Alfa Rt. és Hollandra Kft.	Soprofen-Eurolin	500*<br>
Keleti Cédrus Kft.	200*<br>
Ajánlatkérõ *-gal jelezte azon ajánlatokat, amelyeket nem tudott érdemben figyelembe venni.<br>
Ajánlatkérõ 1999. december 15-én újabb levelet írt az ajánlattevõk részére. A beérkezett észrevétel alapján az értékelést módosította, az összességében legelõnyösebb ajánlatot benyújtó Németh Kft.-t tekintve nyertesnek.<br>
A levél szerint az eredményhirdetésre 1999. december 17-én 10.00 órakor sor fog kerülni. Ajánlatkérõ a levélhez mellékelte az értékelés alapjául szolgáló pontozási táblázatot.<br>
A táblázat az ár, a garanciális szavatossági feltételek és az ablakvételi ajánlat tekintetében megegyezik a fent ismertetett korábbival.<br>
Ajánlatkérõ a szolgáltatások mûszaki tartalma között különbséget nem tett, mivel "a megajánlott változatokból Magyarországon valamennyi alkalmazott".<br>
A Szeplast Kft. 1999. december 16-án írt levelében kérte ajánlatkérõtõl a másodszori értékelés visszavonását. A Panoráma Kft. szintén e napon levélben kérte a pontozás felülvizsgálatát, miután álláspontja szerint ajánlatkérõ helytelenül értékelte ajánlatát a foglalóra tekintettel. Vállalkozási szerzõdésben tévesen tüntette fel a foglalót, arra nem tart igényt.<br>
Az 1999. december 17-i nyilvános eredményhirdetésen nyertessé a Németh Kft.-t, második helyezetté a Panoráma Kft.-t nyilvánították. Ajánlatkérõ jelezte, hogy a beérkezett észrevételek közül a Panoráma Kft.-é és a Summa Bau Kft.-é elfogadható, a Szeplast Kft.-é azonban nem.<br>
Ajánlatkérõ 1999. december 20-án választolt a Szeplast Kft. 1999. december 16-i levelére, nem fogadva el az abban szereplõ megállapításokat.<br>
A Szeplast Kft. 1999. december 22-én kelt levelében ismételten kérte az ajánlatkérõi döntés felülvizsgálatát. Ajánlatkérõ 1999. december 28-án kelt válaszában ettõl elzárkózott.<br>
A Szeplast Kft. 1999. december 23-án postázott és a Döntõbizottsághoz 1999. december 28-án érkezett, D.364/1999. sz. alatt iktatott jogorvoslati kérelmében kérte ajánlatkérõ 1999. december 15-i keltû döntésének megsemmisítését, ideiglenes intézkedésként pedig a szerzõdéskötés megtiltását.<br>
Álláspontja szerint ajánlatkérõ pontozása és értékelése nem objektív. Míg a mûszaki tartalom tekintetében ajánlatkérõ nem tett különbséget az egyes ajánlatok között, addig a fizetési feltételeket 1–5 ponttal értékelte a kiírásban szerepelõ 1–10 ponttal szemben. Ajánlatkérõ helytelenül értékelte a Szeplast Kft. által megajánlott garanciális és jótállási feltételeket, a bontási jegyzõkönyvben rögzített ajánlati árat önhatalmúlag – az üvegfelár figyelembevételével – átalakította.<br>
Ajánlatkérõ nem értékelte az árnyékolószerkezetre adott ajánlatokat, pedig az árnyékolószerkezet a beszerzés tárgyát képezi.<br>
Ajánlatkérõ az ajánlati felhívást és dokumentációt továbbá hirdetmény közzététele nélkül módosította.<br>
A Döntõbizottság 1999. december 28-án kelt D.364/3/1999. sz. határozatával a szerzõdés megkötését megtiltotta.<br>
A Németh Kft. 1999. december 30-án postázott, és a Döntõbizottsághoz 2000. január 4-én érkezett D.3/2000. sz. jogorvoslati kérelmében az ajánlatkérõ 1999. december 14-én kelt – és általa 1999. december 15-én kézhez vett – levelében foglalt döntés megsemmisítését kérte. Véleménye szerint õ tette az összességében legelõnyösebb ajánlatot az ajánlati felhívásban és a dokumentációban foglaltak alapján.<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését, a 34. § (1) bekezdés b) pontját, az 56. § (1) bekezdését, az 59. § (1) bekezdését, valamint a 61. § (1) bekezdését.<br>
Ajánlatkérõ kérte a Szeplast Kft. alaptalan jogorvoslati kérelmének elutasítását.<br>
Az értékelõpontok számítását, a garanciális feltételek értékelését helyesen végezte el, az értékelt ajánlatok mûszaki tartalma között nem volt meghatározó különbség.<br>
A Németh Kft. ajánlata tartalmazza az üvegfelárat, azzal ajánlatkérõ számításokat nem végzett.<br>
Ajánlatkérõ a Németh Kft. ajánlatát nem a jogszabály megsértésével módosította, a számviteli törvény elõírásainak megfelelõen azt állapította meg, hogy az ajánlati ár összegét csökkenteni kell a régi ablakok megvétele címén az ajánlatkérõhöz befolyó összeggel.<br>
Ajánlatkérõ az árnyékolásra csak megoldási javaslatokat kért, az 1999. október 25-i konzultáción a résztvevõkkel egyeztetett álláspontként rögzítette, hogy az árnyékoló nem része az ajánlatnak.<br>
Ajánlatkérõ az ajánlati felhívást nem módosította.<br>
Kérte a Szeplast Kft. bírságolását, miután téves adatokat szolgáltatott, amikor azt állította, hogy ajánlatkérõ a megajánlott fizetési feltételeket 1–5 ig pontozta.<br>
Az 1999. december 17-i hivatalos és megjelölt eredményhirdetést a Szeplast Kft. nem támadta, így a megtámadásra nyitva álló határidõ letelt.<br>
A Németh Kft. jogorvoslati kérelmével kapcsolatban ajánlatkérõ elismerte, hogy az 1999. december 14-i levél tévedésen alapult, azt ajánlatkérõ maga korrigálta.<br>
A Németh Kft. a Szeplast Kft. jogorvoslati kérelmét megalapozatlannak tartotta. Indokai megegyeztek az ajánlatkérõ észrevételében foglaltakkal.<br>
A Szeplast Kft. a Németh Kft. jogorvoslati kérelmével kapcsolatban elõadta, hogy ajánlatkérõ az ajánlati felhívás tartalmával ellentétes pontozással biztosította a Németh Kft. elsõ helyezését. A Németh Kft. pályázata alakilag is hibás, miután nem szerepeltette felárként a kisebb hõkibocsátású üveg alkalmazását, ajánlata nem volt komplex, miután nem tartalmazott vállalást az árnyékolásra.<br>
A Panoráma Kft. szerint ajánlatkérõ döntése nem felel meg a felhívásnak, a Kbt. formai és tartalmi szabályait több esetben is súlyosan megsértette. Az ajánlatkérõ értékelése ellenõrizhetetlen, nem egyértelmû és nem meggyõzõ. A Döntõbizottság a D.3/2000. sz. ügyet 2000. január 7-én egyesítette a D.364/1999. sz. ügyhöz.<br>
<br>
1. A Döntõbizottságnak elõször abban a kérdésben kellett állást foglalnia, hogy a Szeplast Kft. jogorvoslati kérelme kiterjed-e az 1999. december 17-i eredményhirdetéskor nyilvánosságra hozott döntésre.<br>
Tekintettel arra, hogy a Szeplast Kft. szerint õ tette az összességében legelõnyösebb ajánlatot, és az ajánlatkérõnek a Németh Kft.-t nyertessé nyilvánító döntését támadja, a jogorvoslati kérelemben foglaltak kiterjednek az 1999. december 17-i eredményhirdetéskor ismertetett ajánlatkérõi döntésre. A Szeplast Kft. jogorvoslati kérelmét 1999. december 23-án postázta, az 1999. december 28-án érkezett a Döntõbizottsághoz, így megfelel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében írtaknak, a Szeplast Kft. a jogorvoslati eljárást a törvény szabályait sértõ esemény, azaz az eljárást lezáró döntés tudomásra jutásától számított 15 napon belül kezdeményezte.<br>
<br>
2. Ezt követõen a Döntõbizottság a Szeplast Kft. jogorvoslati kérelmét vizsgálta meg, és megállapította, hogy az megalapozatlan.<br>
A) Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést. [<a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése.] A Döntõbizottság megállapította, hogy az elbírálási szempontok szerinti legkedvezõbb ajánlatot nem a Szeplast Kft. tette.<br>
A Döntõbizottság a nyertes Németh Kft., a második Panoráma Kft. és a Szeplast Kft. nettó árajánlatait és az ajánlatok részszempontok szerinti egyéb tartalmi elemeit összehasonlítva a következõket állapította meg:<br>
A kérelmezõ árajánlata magasabb volt, mint a nyertes és a II. helyezett árajánlata, a mûszaki tartalomban közöttük nem volt értékelhetõ különbség, az ajánlott garanciális és szavatossági feltételeket illetõen – a szerzõdés tárgyának egészét figyelembe véve – a kérelmezõ ajánlata nem volt elõnyösebb.<br>
Fizetési feltételeket tekintve kérelmezõ és a nyertes ajánlata egyenlõ elbírálást érdemelt, míg a II. helyezett itt kedvezõtlenebb feltételeket vállalt.<br>
A kicserélésre kerülõ ablakok hasznosítására hármójuk közül csak a nyertes tett értékelhetõ ajánlatot.<br>
A Döntõbizottság az értékelés pontozását is megvizsgálta. Megállapította, hogy az lényegében helyes eredményre vezetett, ugyanakkor tény, hogy nem minden részszempont esetében pontozott ajánlatkérõ a pontozások teljes tartományában (pl. az 5. részszempont esetében). Miután ez az eredményt nem befolyásolta, jogsértéshez nem vezetett.<br>
Ajánlatkérõ értékelése nem kifogásolható abban a tekintetben, hogy az alternatívák közül a számára elfogadható, azonos mûszaki tartalmú ajánlatokra tekintettel értékelt, és a számára elfogadhatatlan alternatívákat nem is vette figyelembe a pontozáskor. Szintén megfelelt a felhívás és dokumentáció tartalmának az, hogy a kiegészítõ szerkezetek egyikét sem vonta be az értékelésbe, ugyanis ezekre valójában nem kért ajánlatokat. Megjegyzi a Döntõbizottság ugyanakkor, hogy amennyiben ajánlatkérõnek a kiegészítõ szerkezetekre vonatkozó beszerzési igénye keletkezik, azokat nem rendelheti meg szabadon a tetszõleges partnertõl, hanem arra külön közbeszerzési eljárás lefolytatása válhat szükségessé.<br>
Megállapítható tehát, hogy a Szeplast Kft. ajánlata nem volt összességében elõnyösebb, mint a nyertesnek, illetve másodiknak kihirdetett ajánlattevõké.<br>
B) A Szeplast Kft. érvénytelen ajánlatot nyújtott be. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése kimondja, hogy az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó – errõl szóló – nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával,<br>
d) az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal.<br>
E rendelkezés értelmezése alapján megállapítható, hogy az ajánlatkérõ maga dönti el, a 4 pont közül vagylagosan melyik, egy vagy több igazolást követel meg az ajánlattevõktõl.<br>
Az ajánlatevõknek azonban már nincs választási lehetõségük, az ajánlatkérõ által megkövetelt összes dokumentumot be kell nyújtaniuk.<br>
A Szeplast Kft. ajánlatához nem csatolta az ajánlati felhívás 11. a) pontjában elõírt, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja szerinti dokumentumot, azaz a pénzügyi intézménytõl származó nyilatkozatot.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja szerint pedig érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek, tehát az érdemi elbírálásban nem is vehetett volna részt a Szeplast Kft. ajánlata.<br>
A Döntõbizottság a Szeplast Kft. által kifogásolt egyéb ajánlatkérõi magatartásokkal kapcsolatban a következõket állapította meg:<br>
I. Ajánlatkérõ a fizetési feltételek részszempontot az ajánlati felhívás szerint 1–10-ig pontozta. Ezen belül elkülönítette az elõfinanszírozás vállalását maximum 5 ponttal, a bankgarancia vállalását maximum 2 ponttal, valamint az együtemû fizetés esetén az engedményt maximum 3 ponttal. Megjegyezzük, hogy a Szeplast Kft. ajánlatkérõ e tárgyú tájékoztatását értette félre, erre hivatkozott a jogorvoslati eljárásban, tehát hamis adatot nem szolgáltatott.<br>
II. A Németh Kft. ajánlata az üvegfelárat tartalmazza, azt ajánlatkérõ azt nem módosította. A Németh Kft. vállalta a régi ablakok megvételét. Az értékeléskor árajánlatában ajánlatkérõ elkülönítette az új szerkezetre és a bontott szerkezetek átvételére vonatkozó összegeket.<br>
III. A megajánlott garanciális és jótállási feltételeknél ajánlatkérõnek azt kellett megvizsgálnia, hogy az egész ablakszerkezetre milyen feltételeket ajánlott meg egy ajánlattevõ. Az ablak bizonyos elemeire vállalt nagyobb garanciális és jótállási idõ – ha az nem terjed ki az egész ablakszerkezetre – nem jelent elõnyt.<br>
IV. Az árnyékolószerkezetek valóban nem képezték a beszerzés tárgyát, azokra ajánlatkérõ valóban csak megoldási javaslatokat kért a 3.7. pont szerint.<br>
V. Ajánlatkérõ az ajánlati felhívást és dokumentációt nem módosította. A dokumentáció 3.5. pontja nem tette kötelezõvé, csak lehetõséget nyújtott többváltozatú ajánlattételre.<br>
<br>
3. A Döntõbizottság a Németh Kft. jogorvoslati kérelmét is elutasította megalapozatlanság jogcímén.<br>
A Döntõbizottság eljárása során tényként állapította meg, hogy ajánlatkérõ 1999. december 14-i, 1999. december 15-i levelei közbensõ tájékoztatóknak tekintendõk, a nyilvános eredményhirdetésre az ajánlati felhívásban megjelölt idõpontban, 1999. december 17-én került sor.<br>
A közbeszerzési eljárást lezáró döntésnek csakis a szabályosan kihirdetett eredményt lehet tekinteni.<br>
A Németh Kft. jogorvoslati kérelmét az 1999. december 14-i ajánlatkérõi levél, egy olyan döntés ellen nyújtotta be, amelyhez joghatály nem fûzõdik.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmeket a Kbt. 88. § (1) bekezdés a) pontja alapján elutasította.<br>
Az eljárási díjról való rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontján alapul, a jogorvoslat jogát a 89. § (1) bekezdése biztosítja.<br>
<br>
Budapest, 2000. február 8.<br>
<br>
Dr. Magasi Ildikó s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>