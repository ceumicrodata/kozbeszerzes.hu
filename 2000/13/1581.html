<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1581)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.330, 342/12/1999<br>
<br>
Tárgy: COM NETWORX Rt. és a PRIMUS-NET Informatikai Kft. egyesített jogorvoslati kérelme a Fõvárosi Közterület-fenntartó Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A COM NETWORX Rt. (1148 Budapest, Fogarasi út 10–14., képviseli: dr. D. Horváth László ügyvéd, 1061 Budapest, Andrássy u. 31. fsz. 1., a továbbiakban: I. r. kérelmezõ) és a PRIMUS-NET Informatikai Kft. (1112 Budapest, Budaörsi út 243., a továbbiakban: II. r. kérelmezõ) egyesített kérelmének, melyet a Fõvárosi Közterület-fenntartó Rt. (1081 Budapest, Alföldi út 7., a továbbiakban: ajánlatkérõ) "számítógépes hálózat kiépítése 788 végponton a dokumentáció szerint" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 59. § (1) bekezdését, ezért az ajánlatkérõ eljárást lezáró – a nyertes ajánlattevõ kiválasztására vonatkozó – döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000-30 000 Ft, azaz harmincezer-harmincezer forint igazgatási szolgáltatási díjat külön-külön I. és II. r. kérelmezõknek fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. október 20-án ajánlati felhívást tett közzé (5562) nyílt eljárás megindítására a K. É. 42. számában ajánlatkérõ meghatározott telephelyein a számítógépes hálózat e. i. 788 végponton, a dokumentációban részletezett ütemezésben és feltételek szerint tárgyában.<br>
A felhívás 3. c) pontja szerint részajánlattétel nem volt megengedett. Az 5. pontban határozták meg a dokumentáció megkérésének és megvásárlásának feltételeit. A 8. pontban kötötte ki ajánlatkérõ az 500 000 Ft-os ajánlati biztosítékot, melyhez azt is elõírta, hogy az eredeti bankgarancia biztosítását vagy a befizetés teljesítésének banki igazolását az ajánlatnak tartalmaznia kell.<br>
A 11. pont tartalmazta részletesen az ajánlattevõk pénzügyi, gazdasági és mûszaki alkalmassága igazolására kért adatokat és tényeket, melyek többek között azt tartalmazták:<br>
az a) pontban, hogy kérik becsatolni az 1998. évi fõbb mérlegadatokat, a cég jelenlegi állapota szerinti cégkivonatot, ajánlattevõ hálózatépítésre vonatkozó, ISO szerinti minõségbiztosítási tanúsítását is.<br>
A b) pontban az ajánlattevõk szerzõdés teljesítésére alkalmatlannak minõsítésének szempontjainál rögzítették a 200 millió forintnál kisebb éves árbevételt, valamint ide sorolták azt is, ha ajánlattevõ cégkivonata nem tartalmaz hálózatépítési tevékenységet.<br>
A 12. pontban az ajánlati kötöttséget az eredményhirdetéstõl számított 30. napig követelte meg ajánlatkérõ.<br>
Az egyéb információk között a 16. pontban elõírták azt is,<br>
a) hogy ha ajánlatkérõ az eredményhirdetéskor a második legelõnyösebbnek minõsített ajánlatot tevõt is meghatározta, az eljárás nyertesének visszalépése esetén ezzel köt szerzõdést,<br>
f) a részletes szerzõdési feltételeket a dokumentáció tartalmazza, ami megvásárlás elõtt megtekinthetõ.<br>
g) ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése figyelembevételével elõírja a 10%-ot meghaladó mértékben igénybe vett alvállalkozók alkalmasságának igazolását is a Kbt. 43. § (3) bekezdése szerint.<br>
A fentebb hivatkozott részletes dokumentáció egyéb feltételeket tartalmazó 4.1. pontjában közölte ajánlatkérõ, hogy elõzetes értesítés alapján helyszíni konzultációt tart, és az itt elhangzott kérdésekrõl, illetve az arra adott válaszokról minden dokumentációt kiváltó potenciális ajánlattevõt írásban tájékoztat.<br>
Az 1999. november 12-én, 15-én és 18-án tartott helyszíni bejáráson – konzultáción – felvett jegyzõkönyv tanúsága szerint az általános kérdések között elhangzott az, hogy:<br>
"Annak a társaságnak, akinek a hálózatépítésre vonatkozó tevékenységi köre jelenleg van bejegyzés alatt, az ajánlatát elfogadják-e, ha a bírósági bejegyzésrõl végzés még nem született?"<br>
Erre ajánlatkérõ – szintén jegyzõkönyvben rögzítetten azt válaszolta, hogy: "Igen, ha a bejegyzés bizonyíthatóan folyamatban van, és az ajánlattételi határidõig a szükséges tevékenységi kör bejegyzése megtörténik."<br>
Az 1999. november 30-i határidõig – ami egyben az ajánlatok bontásának az idõpontja is – I. és II. r. kérelmezõ, a COMPAQ Kft. a SYNERGON Rt., az X-BYTE Kft., a LIAS NETWORX Kft., az UNICOMP Kft., az ALCATEL Kft. és a Delta Elektronik Kft. nyújtott be ajánlatot.<br>
A bontás alkalmával – annak megkezdése elõtt – ajánlatkérõ ismertette, hogy 1999. december 3-án 10.00 óráig élni kíván a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján a hiánypótlás lehetõségével az igazolások és a nyilatkozatok vonatkozásában.<br>
E közlést követõen megállapította, hogy I. r. kérelmezõ, a SYNERGON Rt. és az ALCATEL Kft. ajánlata érvénytelen, míg a többieknek hiánypótlást biztosított az ismertetés szerint ajánlatkérõ.<br>
I. r. kérelmezõ ajánlatát azért nyilvánították a bontáskor jegyzõkönyvileg érvénytelennek, mert ajánlata nem tartalmazta az ajánlati biztosíték átutalásának vagy a bankgaranciának a bizonylatát, és mert az ajánlati kötöttséget nem az ajánlati felhívás szerint határozta meg.<br>
Ajánlatkérõ azt is jegyzõkönyvezte, hogy az alvállalkozókra vonatkozó nyilatkozatok pótolhatók lettek volna.<br>
A SYNERGON Rt. ajánlatából is az ajánlati biztosíték átutalásának vagy a bankgaranciának a bizonylata hiányzott, ezért lett érvénytelen.<br>
Az ALCATEL Kft. ajánlata azért lett érvénytelennek minõsítve a bontáskor, mert cégkivonata nem tartalmazott a hálózatépítésre vonatkozó tevékenységet.<br>
Az 1999. december 14-én megtartott eredményhirdetéskor – annak megkezdésekor jegyzõkönyvben rögzítve – ajánlatkérõ ismertette, hogy a bontási jegyzõkönyvben jelzett hiányokat a COMPAQ Kft., az X-BYTE Kft., a LIAS NETWORX Kft., az UNICOMP Kft. és a DELTA Elektronik Kft. pótolta, így ajánlatuk érvényessé vált. Ajánlatkérõ kihirdette azt is, hogy I. r. kérelmezõ ajánlatához csatolta és igazolta az ajánlati biztosíték átutalását, de az ajánlati kötöttség meghatározása továbbra sem felel meg az ajánlati felhívásban rögzített elõírásnak, így továbbra is érvénytelen. A II. r. kérelmezõ pótolta ugyan a hiányzó referenciaigazolásokat, de az árbevétele nem érte el a 200 millió Ft-ot, ezért az ajánlattételre ennek alapján alkalmatlannak minõsítette ajánlatkérõ, tekintettel a felhívás 11. pontjára.<br>
Az érvényesnek tekintett öt ajánlattevõ közül az értékelõbizottság javaslata alapján ajánlatkérõ döntésre jogosult közbeszerzési bizottságának elnöke úgy határozott, hogy az eljárás nyertese a DELTA Elektronik Kft. lett, míg a második helyezettje a LIAS-NETWORX Kft.<br>
Ajánlatkérõ az egyesített jogorvoslati eljárásra tekintettel írásban úgy nyilatkozott, hogy annak elbírálásáig nem kötik meg a szerzõdést a nyertes ajánlattevõvel, és egyben felkérték írásban a nyertest és a LIAS NETWORX Kft.-t az ajánlatuk írásban 2000. február 15-ig történõ fenntartására.<br>
Az I. r. kérelmezõ 1999. december 10-én jogorvoslati kérelemmel fordult a Döntõbizottsághoz, melyben kérte, hogy ideiglenes intézkedéssel a bizottság függessze fel a közbeszerzési eljárást, és tárgyalás tartása nélkül állapítsa meg ajánlatkérõ jogsértéset, megsemmisítve egyben ajánlatkérõ bontási jegyzõkönyvében szereplõ döntését. Kérte továbbá az igazgatási szolgáltatási díjban és 20 000 Ft ügyvédi munkadíjban marasztalását is ajánlatkérõnek.<br>
Kérelmét azzal indokolta, hogy nem kívánt 10% feletti alvállalkozót bevonni a teljesítésbe, így a bontási jegyzõkönyv erre vonatkozó kitétele megalapozatlan reá nézve.<br>
Az ajánlati kötöttséget a Kbt. és a felhívás is azonos módon tartalmazta, így annak megismétlése – mivel ettõl eltérõen nem nyilatkoztak ajánlatukban – felesleges követelmény ajánlatkérõtõl, és mivel ezt nem is írta elõ, ez nem lehet érvénytelenségi ok sem.<br>
Az ajánlati biztosítékot idõben átutalták, az igazolás viszont valóban kimaradt az ajánlatból. Ez a formai hiba szintén nem lehet jogszerûen érvénytelenségi ok.<br>
II. r. kérelmezõ 1999. december 16-án fordult jogorvoslati kérelemmel a Döntõbizottsághoz, mely kérelmet a Döntõbizottság elnöke egyesítette I. r. kérelmezõ ügyében indított eljárással. Ebben tárgyalás tartása nélkül kérte ajánlatkérõ közbeszerzési eljárást lezáró döntésének megsemmisítését, a jogsértés megállapítását, és ajánlatkérõ igazgatási szolgáltatási díjban és költségekben történõ marasztalását.<br>
Kérte továbbá ideiglenes intézkedéssel az 1999. december 14-én nyertesnek kihirdetett Delta Elektronik Kft.-vel a szerzõdéskötés megtiltását is.<br>
Kérelmét azzal indokolta, hogy a nyertesnek kihirdetett ajánlat érvénytelen, mivel a Delta Elektronik Kft. a konzultáción elhangzottak ellenére az ajánlattételi határidõig nem csatolt olyan cégkivonatot, mely tartalmazza a hálózatépítési tevékenységet, azaz annak cégbírósági bejegyzése addig nem történt meg. E véleményét azzal is alátámasztotta, hogy az ALCATEL Kft. ajánlatát fenti okból már a bontáskor érvénytelennek nyilvánította ajánlatkérõ.<br>
Sérelmezte azt is, hogy a bontáskor közölt hiánypótlást teljesítette, ennek ellenére érvénytelennek nyilvánították ajánlatát olyan indokkal, hogy 200 millió forintnál kisebb az éves árbevétele. Álláspontja szerint ez diszkrimináció, és a kisebb forgalommal rendelkezõket kizárja az ajánlattételbõl.<br>
Véleménye szerint ajánlatkérõ az ajánlatok érvénytelenítésénél nem volt következetes, mivel õt a felhívás 11. a) pontjára hivatkozva nyilvánította érvénytelen ajánlatot tevõnek, míg mások ezt hiánypótlás keretében becsatolhatták.<br>
A Döntõbizottság a kérelmek beérkezésekor ideiglenes intézkedést nem alkalmazott, mert a rendelkezésre álló iratok alapján annak törvényi feltételei nem álltak fenn.<br>
Ajánlatkérõ tárgyalás igénye nélkül írásban úgy nyilatkozott I. r. kérelmezõ kérelmére, hogy az alvállalkozók alkalmasságának nemlegessége esetén is jogosan kérték az erre vonatkozó konkrét nyilatkozatot, amit I. r. kérelmezõ pótolt is december 2-án. Álláspontja szerint azért érvénytelen az ajánlati kötöttség vállalása miatt az ajánlat, mert a felhívás szerint az eredményhirdetést követõ 15. napon kívántak szerzõdést kötni, és I. r. kérelmezõ csak "a szerzõdéskötésig" tartotta fenn ajánlata érvényességét, szemben a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdésében kötelezõen elõírt legalább harminc nappal.<br>
Az ajánlati biztosíték átutalását a nyilvántartások felülvizsgálata alapján elfogadták, így az eredményhirdetéskor ezt jegyzõkönyvben rögzítetten is kihirdették.<br>
A hiánypótlást a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének megfelelõen biztosították ajánlattevõk részére.<br>
II. r. kérelmezõ kérelmére úgy nyilatkozott írásban ajánlatkérõ, hogy valóban a valamennyi ajánlattevõnek november 19-én megküldött emlékeztetõben írtaktól eltérõen – a cégbejegyzés megtörténte nélkül – nyilvánították érvényesnek a Delta Eletktronik Kft. ajánlatát, de a változáskérelem elfogadásával jogszerû e magatartásuk.<br>
Ugyanígy jogszerû az is, hogy a mérlegadatokra tekintettel érvénytelen II. r. kérelmezõ ajánlata, mivel aszerint az 1998. évi árbevétel 83,4 millió forint volt; így nem felelt meg az ajánlati felhívásnak.<br>
Álláspontja szerint kérelmezõ erre irányuló beadványa egyébként is elkésett.<br>
Az egyéb érdekeltek közül a Delta Elektronik Kft. kérte a PRIMUS-NET kérelmét elutasítani.<br>
Ezt arra alapozta, hogy becsatolta a Döntõbizottsághoz a Fõvárosi Bíróság mint cégbíróság Cg.01-09-070065/40 számú, 1999. december 7-én kelt végzését, melyben a változás bejegyzése megtörtént.<br>
Álláspontja szerint ajánlatkérõ szabályszerûen járt el, ezért I. r. kérelmezõ kérelme is alaptalan.<br>
A Döntõbizottság a rendelkezésre álló iratok, dokumentumok és írásos nyilatkozatok alapján megállapítja, hogy a kérelem részben alapos, részben pedig elkésett, illetve alaptalan.<br>
Elkésett a II. r. kérelmezõ azon kérelme, melyet az ajánlati felhívás 11. b) pontjában írt azon alkalmatlanná nyilvánítás szempontja miatt terjesztett elõ, mely szerint a 200 millió forintnál kisebb árbevétele érvénytelenséget okozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése és a (8) bekezdés a) pontja úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
Tekintettel arra, hogy II. r. kérelmezõ személyesen – nem postai úton – 1999. december 16-án nyújtotta be a Döntõbizottsághoz a jogorvoslati kérelmét, a fenti szabályok értelmében a kérelem azon része, amely a felhívás elõírásának jogellenes tartalmára vonatkozik, elkésett, hisz azt eredményesen csak 1999. december 15-ig támadhatta volna kérelmezõ, tekintettel a 15 napos jogvesztõ határidõre.<br>
Alaptalan a jogorvoslati kérelem azon része I. r. kérelmezõ kérelmében, mely szerint jogszerûtlenül állapította meg ajánlatkérõ I. r. kérelmezõ ajánlatának érvénytelenségét olyan indokkal, hogy nem a felhívás és a Kbt. szerint vállalta az ajánlati kötöttséget.<br>
A Döntõbizottság e kérdésben osztja ajánlatkérõ álláspontját, mivel azt írta elõ, hogy az eredményhirdetést követõ 15 napon kíván szerzõdést kötni a nyertes ajánlattevõvel, a Kbt. fentebb hivatkozott 50. § (2) bekezdése pedig kogens szabályként úgy rendelkezik, hogy az ajánlattevõ az ajánlati felhívásban meghatározott eredményhirdetési idõpontot követõen legalább harminc – építési beruházás esetén hatvan – napig kötve van ajánlatához, kivéve, ha az ajánlatkérõ úgy nyilatkozott, hogy egyik ajánlattevõvel sem kíván szerzõdést kötni.<br>
Azt is elõírta fentieken túlmenõen ajánlatkérõ, hogy a nyertes visszalépése esetén a szerzõdést az azt követõ legjobb ajánlat benyújtójával köti meg, amihez viszont szükség van a fennmaradó 15 napra, hisz annak elõkészítésére további idõ szükséges.<br>
Elviekben az sem zárható ki, hogy I. r. kérelmezõ ajánlata lehetett volna a nyertest követõ legjobb, ha ajánlatkérõ azt nem nyilvánítja – jogszerûen – érvénytelennek, és ennek következtében nem is értékelte azt, tekintettel a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdésére, amely úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Nem alapos I. r. kérelmezõ azon kérelme sem, hogy az ajánlati biztosíték hiánya miatt is érvénytelennek nyilvánították az ajánlatát, mert az eredményhirdetési jegyzõkönyvben rögzítésre került az a tény, hogy az utólag becsatolt átutalást ajánlatkérõ befogadta.<br>
Nem fogadta el a Döntõbizottság ajánlatkérõ azon nyilatkozatát, hogy jogszerûen követelte meg azon ajánlattevõknél is az alvállalkozókra vonatkozó nyilatkozatot a felhívás 16. pontja alapján, ahol nem nyilatkoztak arról, hogy 10% feletti alvállalkozót kívánnak igénybe venni, mert ajánlatkérõ számára csak így derül ki "alkalmazásuk nemleges volta". Osztja a Döntõbizottság e kérdésben kérelmezõ álláspontját, miszerint ha a Kbt. és a felhívás ellenére nem nyilatkozott 10% feletti alvállalkozók bevonásáról, akkor külön erre vonatkozó kifejezett önálló nyilatkozat megkövetelése – annak elõírása nélkül – jogsértõ.<br>
Alapos a jogorvoslati kérelmek azon része, mely a nyertesnek kihirdetett ajánlattevõ ajánlatának érvénytelenségére vonatkozik.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja és az 59. § (1) bekezdései úgy rendelkeznek, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E hivatkozott rendelkezéseket a Döntõbizottság összevetette a konzultáción (helyszíni bejáráson) felvetett kérdésekkel, az arra adott, minden ajánlattevõnek írásban megküldött válaszokkal, és megállapította, hogy ajánlatkérõ jogellenesen nyilvánította érvényesnek és hirdette ki nyertesnek a Delta Elektronik Kft. ajánlatát.<br>
A Döntõbizottság álláspontja szerint ajánlatkérõ azzal, hogy az ajánlati felhívás 11. b) pontjának harmadik francia bekezdésében írt alkalmatlansági szempontot azon írásos válasszal erõsítette meg a bejáráson, hogy "igen, ha a bejegyzés bizonyíthatóan folyamatban van, és az ajánlattételi határidõig a szükséges tevékenységi kör bejegyzése megtörténik", kizárta annak lehetõségét, hogy a bejegyzéssel (végzéssel) még a hiánypótlási határidõig sem rendelkezõ ajánlat érvényes lehessen. Ebbõl eredõen az ajánlatkérõ jogsértõen állapította meg a Delta Elektronik Kft. ajánlata érvényességét.<br>
Érvénytelen ajánlat nem lehet az összességében legelõnyösebb, és ebbõl fakadóan a nyertes ajánlat sem.<br>
A fenti kifejtett indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a), c), d) és h) pontjai szerinti jogkövetkezményeket alkalmazta, figyelemmel a 88. § (5) bekezdésére is.<br>
A Döntõbizottság az igazgatási szolgáltatási díj megfizetésén túl nem kötelezte ajánlatkérõt az eljárás során felmerült kérelmezõi költségek megtérítésére, mert I. r. kérelmezõ nem csatolta kérelméhez a számlamásolatot az ügyvédi munkadíjról (azt nem igazolta), míg a II. r. kérelmezõ meg sem jelölte e költség mértékét a jogorvoslati kérelmében.<br>
A Döntõbizottság erre irányuló kérelem hiányában bírságot nem alkalmazott ajánlatkérõvel szemben, tekintettel arra is, hogy a szerzõdést – figyelemmel a jogorvoslati eljárásra – a nyertessel nem kötötte meg ajánlatkérõ.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 10.<br>
<br>
Dr. Bíró László s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>