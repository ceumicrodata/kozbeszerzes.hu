<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1533)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 356-5082<br>
Ikt. sz.: D.367/12/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Magyar Millennium Kormánybiztos Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Magyar Millennium Kormánybiztos Hivatala (1051 Budapest, Vörösmarty tér 1., képviseli: Bayerné dr. Siklós Éva ügyvéd, 1024 Budapest, Retek u. 19. IV./1., továbbiakban: ajánlatkérõ) "a magyar millenniumi rendezvénysorozatot népszerûsítõ plakátkampány kihelyezése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ tárgyaláson tett nyilatkozata alapján az alábbi tényállást állapította meg.<br>
Ajánlatkérõ 1999. december 21-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján hirdetmény közzététele nélküli tárgyalásos közbeszerzési eljárást indított a magyar millenniumi rendezvénysorozatot népszerûsítõ, 2000–2001. évekre vonatkozó plakátkampány tárgyában.<br>
Ajánlattételre a MAHÍR Cityposter Kft. Média és Közterületi Reklámügynökséget hívta fel, azzal az indokolással, hogy az összes hirdetõoszlop, amely az alkalomhoz illõ mûvészeti szempontok érvényesítésére alkalmas, az egész ország területén az õ tulajdonában áll, ezért kizárólag a MAHÍR Cityposter Kft. képes a szerzõdés teljesítésére.<br>
Ajánlatkérõ részvételi felhívása szerint a beszerzés tárgya "50 db city-light, 600 db B1-es méretû álló és 600 db B1-es méretû fekvõ formátumú plakát". A teljesítés helye Budapest és 28 vidéki város. A teljesítés határideje pedig 2000. január 17-tõl 2001. november 17-ig folyamatosan, 2 hetente történik. A felhívás szerint részajánlattételt és többváltozatú ajánlatot nem lehetett tenni. A felhívás 8. pontja tartalmazza a résztvevõk pénzügyi, gazdasági és mûszaki alkalmassága igazolására kért adatokat, tényeket. Az alkalmasság feltétele minden követelmény teljesítése és "kedvezõ árajánlat elérése".<br>
A részvételi jelentkezés benyújtásának határideje 2000. január 5., ez egyben az elsõ tárgyalás idõpontja.<br>
A Döntõbizottság Elnöke 1999. december 29-én hivatalból jogorvoslati eljárást kezdeményezett ajánlatkérõ közbeszerzési eljárása ellen.<br>
Álláspontja szerint az eljárás jogalapja nem áll fenn, miután a beszerzés tárgya – plakát elkészítése, hirdetõoszlopra kihelyezése – nem érint kizárólagos jogot.<br>
Indítványozza a jogsértés megállapítását, bírság alkalmazását.<br>
A Döntõbizottság a kezdeményezõ iratban foglaltak alapján a D.367/3/1999. számú határozatával 1999. december 29-én ideiglenes intézkedésként a közbeszerzési eljárást felfüggesztette.<br>
Ajánlatkérõ érdemi észrevételében kérte az eljárás megszüntetését. A beszerzés tárgyát, így a részvételi felhívását is pontosította, eszerint a beszerzés tárgya nem plakátok készítése, hanem kizárólag azok kihelyezése ragasztott technológiával. A hirdetõoszlopok kizárólagosan a MAHÍR Cityposter Kft., illetve a cégcsoport tulajdonában vannak. Mûvészeti szempontból csak ezek a hirdetõoszlopok felelnek meg a kampány céljára, ezek "méltók" az évforduló népszerûsítéséhez. Ezek a hirdetõoszlopok pontos megfelelõi annak a kisplakátos hirdetõoszlopnak, amely az 1890-es évek végétõl a fõváros jelentõs fõútvonalain, terein már meghatározó média volt.<br>
Elõzetes tájékozódásuk alapján médiacégek közül egyedül az ajánlattételre felhívott cég alkalmas a teljes körû országos kisplakátos plakátkampány lebonyolítására.<br>
A MAHÍR Cityposter Kft. érdemi észrevételében kérte az eljárás megszüntetését. A cége a holding csoport tagja. Elõadta, hogy a fõvárosban közel 800 hirdetõoszlop található, melynek õ a tulajdonosa, és ezek a hirdetõoszlopok alkalmasak a beszerzés tárgyának a teljesítésére. A vidéki városokban lévõ oszlopok is túlnyomórészt tulajdonában állnak, mintegy 10% alatti a holding keretében mûködõ egyéb média kft.-k tulajdonában lévõ hirdetõoszlop, azonban ezen oszlopokra felkerülõ plakátok kihelyezésének megszervezése is az õ hatáskörébe tartozik. A MAHIR Cityposter Kft. képes a tárgyi szerzõdés teljesítésére.<br>
A Döntõbizottságnak a rendelkezésre álló iratok alapján abban a kérdésben kellett állást foglalnia, hogy jelen beszerzés esetén a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ezen törvényhely alkalmazásának akkor van helye, ha a szerzõdés teljesítésére kizárólag egy meghatározott személy képes, és ennek oka a közbeszerzés mûszaki-technikai sajátosságai, mûvészeti szempontjai vagy a kizárólagos jogok védelme.<br>
A beszerzés tárgya a magyar millenniumi rendezvénysorozatot népszerûsítõ plakátkampány keretében plakátok kihelyezése ajánlatkérõ igénye alapján – már az 1890-es évek végétõl –, a fõváros közterületein létezõ hirdetõoszlopokra.<br>
Ezen hirdetõoszlopok Budapesten a felkért ajánlattevõ tulajdonában állnak, vidéki városokban is ezen oszlopok túlnyomó részének tulajdonosai. Azokon a helyeken, ahol a hirdetõoszlopnak nem tulajdonosai, ott is a tulajdonossal kötött szerzõdés alapján rendelkeznek a reklámfelülettel.<br>
A hirdetõoszlop tulajdonosát tulajdonjoga alapján megilleti a tulajdon tárgya feletti birtoklás, rendelkezés joga, amelyet más részére átengedni nem köteles. Ebbõl következõen a beszerzés tárgyának teljesítésére kizárólag õ képes.<br>
Azokon a helyeken, ahol pedig nem tulajdonos, szerzõdés alapján kizárólag õ jogosult a reklámfelület használatára.<br>
A beszerzés tárgyának mûszaki-technikai sajátosságai is egyedül a felkért ajánlattevõ által teljesíthetõk, ugyanis a plakátkihelyezést végzõ cégek közül egyedül õ rendelkezik hirdetõfelületek megosztását, megtervezését országos viszonylatban biztosító számítógépes nyilvántartó rendszerrel, illetve egyéb technikai háttérrel.<br>
A Döntõbizottság eljárása során megkereste a Magyar Közterületi Reklámszövetséget, az megerõsítette, hogy országos kampány lebonyolítására megfelelõ minõségben és garanciákkal a MAHÍR Cityposter Kft., illetve a kft. fõ tulajdonosának a MAHÍR Holding Rt.-nek a kezelésében álló reklámcégek képesek, illetve city-light méretû vagy annál nagyobb hengeres médiaeszközökkel országos szinten a MAHÍR Cityposter Kft. rendelkezik.<br>
Mindezekre figyelemmel a Döntõbizottság arra az álláspontra helyezkedett, hogy ajánlatkérõ eljárása jogszerû volt.<br>
A fentiek alapján a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 2.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>