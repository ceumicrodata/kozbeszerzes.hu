<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4263)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.154/13/2000<br>
<br>
Tárgy: Alko-Fal Kft. jogorvoslati kérelme Lepsény Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Istvánfalviné dr. Szíjártó Lilla (8000 Székesfehérvár, Dr. Koch L. út 14. I.) ügyvéd által képviselt Alko-Fal Kft. (a továbbiakban kérelmezõ) kérelmezõnek Lepsény Nagyközség Önkormányzata (8132 Lepsény, Fõ út 74., a továbbiakban ajánlatkérõ) "Lepsény, Jókai Mór út 9–11. sz. ingatlanra tervezett faluház épület kivitelezése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É.-ben 2000. január 26-án nyílt közbeszerzési eljárásra szóló felhívást tett közzé Lepsény, Jókai Mór u. 9–11. sz. ingatlanra tervezett faluház építésének kivitelezése tárgyában.<br>
2000. március 7-i ajánlattételi határidõig hat ajánlat érkezett a következõ cégektõl: kérelmezõ, Fodor és Molnár Kft., Bauding Kft., Tóth & Ádám Kft., Vákisz Rt., Monolit Kft.<br>
Az ajánlatkérõ hiánypótlási lehetõséget biztosított 2000. március 16-i határidõvel.<br>
Ezt követõen az ajánlatokat értékelték, a képviselõ-testület 2000. március 21-én tartott ülésén megállapította, hogy a legkedvezõbb ajánlat is meghaladja a rendelkezésre álló forrást. Jelentõs hitel felvételét tenné szükségessé, tekintettel arra is, hogy a megyei területfejlesztési tanácstól a vártnál kevesebb támogatást kapott. Ugyanakkor a község szennyvízelvezetésére szeretnének központi céltámogatásra pályázni, ezen beruházás esetén is bizonyos saját forrást kell biztosítani, a két beruházás egyidejûleg semmiképpen sem valósítható meg, ezért úgy döntöttek, hogy a közbeszerzési eljárást eredménytelenné nyilvánítják fedezet hiányában. Meghozták az errõl szóló 19/2000. (III. 21.) K. számú határozatot, mely szerint Lepsény Nagyközségi Önkormányzat képviselõ-testülete megfelelõ fedezet hiányában eredménytelennek hirdette ki az általa a faluház építésére meghirdetett közbeszerzési eljárást. A fedezet hiányának oka az önkormányzat hitelképességének, illetve kezességvállalása lehetõségének megõrzése, a magas talajvíz, belvíz miatt szükségessé váló szennyvízhálózat építéséhez, melynek elkezdésére esély mutatkozik a négy társult önkormányzat számára. A beruházás a fentiek miatti meghiúsulása miatt a képviselõ-testület lemond a Fejér Megyei Területfejlesztési Tanács által biztosított 8460 E Ft összegû céljellegû decentralizált támogatásról.<br>
A képviselõ-testület utasítja a polgármestert, hogy a fenti döntéssel kapcsolatban a szükséges intézkedést tegye meg. Ezen határozatnak megfelelõen 2000. március 22-én került sor a nyilvános eredményhirdetésre, amikor is ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdésére tekintettel eredménytelenné nyilvánította az eljárást, és egyben indokolta döntését a fenti határozatban foglaltak szerint. Ezen eredményhirdetés alkalmával a kérelmezõ képviselõje a jelenléti ív tanúsága szerint jelen volt, majd számára az eredményhirdetésrõl készült jegyzõkönyvet 2000. április 5-én ajánlatkérõ megküldte, ami a becsatolt iratok szerint kérelmezõhöz 2000. április 10-én érkezett. Kérelmezõ ehhez képest a jogorvoslati kérelmét május 4-én adta postára, és az a Döntõbizottsághoz május 5-én érkezett.<br>
Kérelmezõ jogorvoslati kérelmében támadta az ajánlatkérõ eredménytelenségre vonatkozó döntését, és a jogsértésrõl való tudomásszerzés idõpontját március 22-i napban jelölte meg.<br>
A kérelmezõ jogorvoslati kérelme elkésett.<br>
Az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (3) bekezdése szerint a kérelmet az ajánlatkérõ, ajánlattevõ vagy olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A 79. § (7) bekezdése szerint a jogorvoslati eljárás kezdeményezésére jogosult az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül kezdeményezheti. E határidõk elmulasztása jogvesztéssel jár.<br>
A becsatolt iratokból megállapítható volt, hogy a kérelmezõ képviselõje már az eredményhirdetéskor – azaz március 22-én – tudomást szerzett arról, hogy a közbeszerzési eljárást eredménytelennek nyilvánította ajánlatkérõ, és azt milyen okból tette, de legkésõbb az eredményhirdetést tartalmazó jegyzõkönyvbõl – melyet 2000. április 10-én vett kézhez – tudhatta meg a pontos ajánlatkérõi döntést és annak indokát. Így ezen napot követõ naptól számított szubjektív – azaz 15 napos – határidõn belül lett volna lehetõsége a jogorvoslati eljárás kezdeményezésére, azonban az a jogvesztõ határidõ eredménytelenül eltelt, és ezen határidõn túl késve, 2000. május 5-én nyújtott be jogorvoslati kérelmet.<br>
Így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint a kérelmezõ jogorvoslati kérelmét elutasította, mert a kérelem nem felelt meg a Kbt. 79. § (7) bekezdése szerinti feltételeknek, azaz nem a jogvesztõ határidõn belül érkezett.<br>
A jogorvoslat lehetõségét a határozat ellen a <a href="http://net.jogtar.hu/jr/gen/getdoc.cgi?docid=99500040.tv#93">Kbt. 89–93.</a> §-aiban foglalt rendelkezések biztosítják.<br>
Jogsértés megállapításra nem került, így az eljárás során felmerült költségeket a felek viselik.<br>
<br>
Budapest, 2000. június 5.<br>
<br>
Dr. Deli Betty s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>