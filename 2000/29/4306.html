<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4306)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.150/12/2000<br>
<br>
Tárgy: Elamen Kereskedelmi és Vendéglátó Rt. jogorvoslati kérelme az Ádám Jenõ Fenntartói Gyakorló Általános Iskola közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Elamen Kereskedelmi és Vendéglátó Rt. (1095 Budapest, Soroksári út 98., a továbbiakban: kérelmezõ) kérelmezõnek dr. Tóth László ügyvéd (1117 Budapest, Karinthy F. u. 5. fszt. 4.) által képviselt Ádám Jenõ Fenntartói Gyakorló Általános Iskola (1118 Budapest, Köbölkút u. 27., a továbbiakban ajánlatkérõ) "a napi közétkeztetés szorgalmi idõben történõ biztosítása az alábbi részletezés szerint: háromszori étkezést alapul véve napi 140-150 adag; egyszeri étkezést alapul véve napi 180-200 adag, összesen 320-350 adag" közbeszerzési eljárása ellen indított eljárásban megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését, 34. § (3) bekezdés a) és c) pontját, az 51. § (3) bekezdésére tekintettel az 54. §-t, valamint az 55. § (6) bekezdésére tekintettel az 59. § (1) bekezdés elsõ fordulatát. Ezért az ajánlatkérõ ajánlati felhívására vonatkozó döntését, valamint az ezt követõen meghozott valamennyi döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft. igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve; de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 2000. március 22-i számában tette közzé nyílt eljárás megindítására szóló ajánlati felhívását.<br>
Az ajánlati felhívás 3. a) pontja szerint a beszerzés tárgya napi közétkeztetés szorgalmi idõben történõ biztosítása:<br>
– háromszori étkezést alapul véve napi 140-150 adag;<br>
– egyszeri étkezést alapul véve napi 180-200 adag,<br>
összesen: 320-350 adag:<br>
Az adagszámokban 10% eltérés lehetséges.<br>
A 4. pont szerint "A teljesítés határideje vagy a szerzõdés idõtartama: a szerzõdést követõ 5 év."<br>
Ajánlatkérõ a részajánlattételt kizárta, többváltozatú ajánlattételre lehetõséget adott.<br>
A felhívás 11. a) pontja meghatározta a pénzügyi, gazdasági, mûszaki alkalmasság igazolására kért adatokat és tényeket; a b) pont pedig rögzítette az alkalmatlanná minõsítés szempontjait.<br>
Ajánlatkérõ az összességében legelõnyösebb ajánlatot kívánta nyertessé minõsíteni, az alábbi bírálati részszempontok alapján (zárójelben a súlyszámok):<br>
– "az ételek energia- és tápanyagtartalmára vonatkozó nyilatkozata 2/1994. (I. 30.) NM rendelet szerint		(10)<br>
– a szolgáltatás ellenértéke	(9)<br>
– heti ételajánlatsor elkészítése	 (7)"<br>
Ajánlatkérõ a 13. b) pontban arról is nyilatkozott, hogy a ponthatár minden részszempont esetén ugyanaz.<br>
Ajánlatkérõ dokumentációt is rendelkezésre bocsátott. Ebben a beszerzés tárgyát a következõk szerint határozta meg: az ajánlattevõ feladata heti 5 napon – az ajánlati felhívásban megjelölt mennyiségben – tízórait, ebédet és uzsonnát tartalmazó napi háromszori, illetve csak ebédet tartalmazó egyszeri ellátás biztosítása.<br>
Elõírta azt is, hogy az ajánlattevõnek vállalnia kell a személyes gondoskodást nyújtó intézmények szakmai feladatairól és mûködési feltételeirõl szóló 2/1994. (I. 30.) NM rendeletnek az 5. sz. mellékletében részletezett élelmiszer-felhasználási minimum biztosítását. Kérte – az elbírálás szempontjából jelentõséggel bíró – a különleges szolgáltatások feltüntetését (pl.: reformétkeztetés, kedvezmények stb.).<br>
Az ajánlatokhoz 3 hétre vonatkozó étlapkínálat csatolását írta elõ.<br>
2000. április 18-án a kérelmezõ levélben kereste meg ajánlatkérõt, felhívta a figyelmét arra, hogy a hivatkozott rendelet már hatályát vesztette, és megjelölte a hatályos rendeletet is.<br>
Ajánlatkérõ az összes ajánlattevõ részére kiküldött válasza szerint arról kért nyilatkozatot, hogy az ételek nyersanyag-felhasználása fedezi az alapvetõ napi tápanyagszükségletet. A válaszadásban kitért továbbá arra is, hogy az étlapok összeállítása bírálati szempontnál figyelembe fogja venni a reform- és a diétás étlapokat is. A szolgáltatás árán belül értékelhetõ feltételes bírálati (al)szempontnak megjelölte az ajánlattevõk által biztosított kedvezmények figyelembevételét is. Az étlapok bemutatását a dokumentációban meghatározott 3 heti helyett 2 hetiben jelölte meg.<br>
Az ajánlattételi határidõre 2000. május 2-án 10.00 órára 5 ajánlattevõ, a Junior Rt., a Süllõs Bt., a P. Dussmann Kft., a Sodexho Kft. és kérelmezõ nyújtott be ajánlatot. Még ugyanezen a napon az ajánlatkérõ által felkért szakértõ ajánlást készített. 2000. május 3-án ajánlatkérõ eredményt is hirdetett, az eljárás nyerteséül a Süllõs Bt.-t hirdette ki.<br>
Kérelmezõ 2000. május 4-én jogorvoslati kérelmemmel fordult a Döntõbizottság felé. A tárgyaláson pontosított kérelmében kérte a jogsértés megállapítását, ajánlatkérõ kötelezését új eredmény kihirdetésére, ideiglenes intézkedésként pedig a szerzõdés megkötésének felfüggesztését.<br>
Álláspontja szerint ajánlatkérõ nem az összességében legelõnyösebb ajánlatot hirdette ki nyertesnek, továbbá az ajánlati felhívás nem tartalmazza a részszempontok tartalmi elemére adható pontszám alsó és felsõ határát, a teljesítés pontos kezdõ idõpontját, az ajánlatkérõ által hivatkozott 2/1994. (I. 30.) NM rendelet pedig már hatályát vesztette.<br>
Az ajánlatok törvényes és szakszerû elbírálásához nem lehetett elegendõ az ajánlatkérõ által meghatározott 24 óra, a szakértõi vélemény nem tartalmaz értékelhetõ megállapításokat, az ajánlatok bontásáról készült jegyzõkönyv nem tartalmazza az ajánlatok árának ismertetését.<br>
Ajánlatkérõ észrevételében elõadta, hogy álláspontja szerint a pályázati kiírás lényegileg megfelel a jogszabályi elõírásoknak, és a kihirdetett eredmény megfelel a pályázati szempontoknak.<br>
Az egyéb érdekeltek közül a Junior Rt. egyetértett a jogorvoslati kérelemmel, a Süllõs Bt. szerint ajánlatkérõ az ajánlatok felbontásánál a törvényben foglaltaknak megfelelõen járt el. Azt, hogy a bontásról készített jegyzõkönyv nem tartalmazza az ajánlattevõk árait, nem minõsül a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. §-</a>a megsértésének, mivel a hivatkozott rendelkezés csak a jegyzõkönyvkészítést írja elõ, azt nem, hogy a jegyzõkönyvnek a bontáskor ismertetett adatokat is tartalmaznia kell.<br>
A Döntõbizottság 2000. május 8-án kelt ideiglenes intézkedésével a szerzõdés megkötését megtiltotta.<br>
A jogorvoslati kérelem nagyobb részben megalapozott.<br>
<br>
1. A Döntõbizottságnak a jogorvoslati kérelem körében az ajánlatkérõ értékelésének vizsgálata, az összességében legkedvezõbb ajánlat kiválasztása során – az ajánlatok összehasonlítása elõtt – azt is kellett vizsgálnia, hogy ajánlatkérõ a Kbt. rendelkezéseinek megfelelõen választotta-e ki az értékelési részszempontokat, a hozzá kapcsolódó súlyszámokat és ponthatárokat.<br>
Az értékelést, összehasonlítást ugyanis csak ezen 3 szempont együttes ismeretében lehet elvégezni.<br>
Amennyiben ezek valamelyike nem vagy nem a Kbt. szabályai szerint került meghatározásra, az ajánlatok nem hasonlíthatók össze, miután hiányzik:<br>
– az összehasonlításhoz szükséges viszonyítási alap (a részszempontok); vagy/és<br>
– az összehasonlítás eredményeként az egyes ajánlatok közötti eltérés mértéke kifejezéséhez, meghatározásához szükséges mértékegység (a súlyszám és/vagy a ponthatárok).<br>
A Kbt. fentiekkel kapcsolatban a következõ – a Kbt. 25. §-a alapján – kötelezõen alkalmazandó elõírásokat tartalmazza:<br>
Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat,<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám),<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos (<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése).<br>
A Döntõbizottság megállapította, hogy ajánlatkérõ – az ajánlati felhívás kötelezõ tartalmával kapcsolatos – ezen kötelezettségeinek tett eleget.<br>
a) Nem tett eleget a részszempontok meghatározásával kapcsolatos elõírásoknak. Az elsõ bírálati részszempontként ("az ételek energia- és tápanyagtartalmára vonatkozó nyilatkozata 2/1994. (I. 30.) NM rendelet szerint") ugyanis nem bírálati (rész)szempontot jelölt meg, hanem a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti – az ajánlati felhívásban az ajánlatkérõ által meghatározott – érvényességi feltételt:<br>
Ajánlatkérõ azzal, hogy nyilatkozattételt követelt meg, kötelezõ elvárását fogalmazta meg. Az ajánlattétel szabadsága az ajánlattevõk részére így nem volt biztosított.<br>
Az ajánlattevõ elõtt ugyanis csak 2 lehetõség állt: vagy vállalja az energia- és tápanyagnorma betartását, vagy nem. Nem volt lehetõsége e tárgyban ajánlatot tenni, meghatározni pl. azt, hogy milyen típusú tápanyagot milyen mértékben biztosít.<br>
Az ilyen típusú egyes ajánlattevõi nyilatkozatok az ajánlatkérõk részérõl sem helyezhetõk el egy értékelési skálán, a "vállalás" mértékére tekintettel az ajánlatok nem állíthatók sorrendbe abból a szempontból, hogy melyikük az elõnyösebb.<br>
Nem lehet ugyanis különbséget tenni ezen ajánlati nyilatkozatok között a tekintetben, hogy egy ajánlattevõ "kevésbé" vagy "nagyobb mértékben" nem vállalta a normák betartását. Aki nyilatkozatában nem teljes mértékben, akár 1%-os eltéréssel nem vállalja a normák betartását, annak nyilatkozata nem értékelhetõ.<br>
Fentiekben kifejtettekre tekintettel a Döntõbizottság nem tudta elfogadni az ajánlatkérõ azon védekezését, hogy amennyiben valamelyik ajánlattevõ nem teljes mértékben vállalja az ételek energia- és tápanyagtartalmára vonatkozó normák betartását, annak "arányosan" kevesebb pontot adott volna.<br>
c) Ajánlatkérõ nem határozta meg az értékelés során adható pontszám alsó és felsõ határát.<br>
Mindezekre tekintettel tehát ajánlatkérõ megszegte a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése a) és c) pontjában foglaltakat.<br>
<br>
2. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Az eljárás nyertese pedig az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. [<a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés l. fordulata.]<br>
Tekintettel arra, hogy ajánlatkérõ nem határozta meg az értékelési pontszám alsó és felsõ határát, valamint értékelési részszempontként fel nem tüntethetõ érvényességi követelményt határozott meg, olyan helyzetet teremtett, amelyben nem lehetett az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglalt elõírásoknak megfelelõen összehasonlítani és értékelni, és így nem lehetett az összességében legelõnyösebb ajánlatot sem kiválasztani a Kbt. 59. § (1) bekezdése alapján.<br>
Ajánlatkérõ azonban értékelte az ajánlatokat és nyertest is hirdetett, így megszegte a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére tekintettel az 59. § (1) bekezdés l. fordulatát is.<br>
<br>
3. Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésére tekintettel az 54. §-t is, miután az ajánlatok felbontásáról készült jegyzõkönyvben – az ajánlattevõk nevének ismertetésén túl – az ajánlattevõk székhelyét, a kért ellenszolgáltatást és a vállalt teljesítési határidõt nem tüntette fel.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése ugyanis elõírja, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt; az 54. § pedig ezzel kapcsolatban rögzíti, hogy az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
<br>
4. Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését is. E szerint ugyanis az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A 2. sz. melléklet 4. pontjában a teljesítés határidejét vagy a szerzõdés idõtartamát kell megjelölni. Az ajánlatkérõ által adott meghatározás ("4. A teljesítés határideje vagy a szerzõdés idõtartama: a szerzõdést követõ 5 év.") nem alkalmas a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésében elõírtak megvalósítására. Annak alapján nem lehet egyenlõ eséllyel megfelelõ ajánlatot tenni, miután nem dönthetõ el teljes bizonyossággal, hogy "a szerzõdést követõ 5 év" a teljesítés határidejére, avagy a szerzõdés idõtartamára vonatkozik.<br>
<br>
5. Ajánlatkérõ nem követett el azzal jogsértést, hogy az ajánlatokat a bontást követõ 24 órán belül elbírálta. Ezzel kapcsolatban a Kbt. nem tartalmaz elõírásokat, azaz nem határozza meg azt, hogy az ajánlatok bontása és az eredményhirdetés között minimálisan mennyi idõnek kell eltelnie.<br>
Ugyanígy nem állapít meg követelményeket a Kbt az ajánlatkérõ által felkért szakértõ szakvéleményének mélységével, színvonalával kapcsolatban sem. Így e kérdésekben a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasítja.<br>
<br>
6. Tekintettel arra, hogy a Döntõbizottság fentebb megállapította, jogsértõ volt az ajánlatkérõ magatartása akkor, amikor a nyilatkozattételi kötelezettséget az értékelési részszempontok és nem az érvényességi feltételek között tüntette fel, a Döntõbizottság nem vizsgálta a megkívánt nyilatkozat tartalmát.<br>
Fel kívánja azonban hívni a figyelmet arra, hogy amennyiben ajánlatkérõ érvényességi feltételként kívánja meghatározni az ételek energia- és tápanyagtartalmára vonatkozó nyilatkozattételt, azt a szerzõdés idõtartama alatt hatályos jogszabályok alapján kell elõírnia.<br>
Az ajánlatkérõ által az ajánlati felhívás 13. b) pontjában közölt 2/1994. (I. 30.) NM sz. rendeletet az 1/2000. (I. 7.) SzCsM rendelet 2000. január 22-én hatályon kívül helyezte.<br>
A vendéglátás és közétkeztetés keretében történõ élelmiszer-elõállítás és forgalmazás feltételeirõl 1999. december 28-án kihirdették a 80/1999. (XII. 28.) GM-EüM-FVM együttes rendeletet. E rendelet 2. § (1) bekezdés b) pontja alapján a gyermek- és diákétkeztetés is közétkeztetésnek minõsül, így a rendelet hatálya alá tartozik.<br>
A rendelet 2000. március 27-én lépett hatályba, így a szerzõdés idõtartama alatt e jogszabály rendelkezéseit kell figyelembe venni. Amennyiben pedig – mint ahogyan ez a tárgyaláson elhangzott – ajánlatkérõ maga vagy jogi képviselõje sem rendelkezik megfelelõ szakértelemmel a jogszabályok tárgyi, személyi és idõbeli hatályának megállapítására, úgy egyéb szakértõ közremûködését kell a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése elõírása szerint igénybe venni.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
<br>
Budapest, 2000. június 7.<br>
<br>
Dr. Magasi Ildikó s.k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s.k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>