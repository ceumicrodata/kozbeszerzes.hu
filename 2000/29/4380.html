<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4380)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.196/11/2000<br>
<br>
Tárgy: a Pécsi Geodéziai és Térképészeti Kft. jogorvoslati kérelme a Nemzeti Kataszteri Kht. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pécsi Geodéziai és Térképészeti Kft. (7601 Pécs, Pf. 34, továbbiakban: kérelmezõ) kérelmére a Nemzeti Kataszteri Kht. (1131 Budapest, Rokolya u. 1–13., továbbiakban: ajánlatkérõ) "Zalaegerszeg megyei jogú város digitális állami földmérési alaptérképének elkészítése az MSZ 7772-1 szabvány és a DAT szabályzatok, valamint az ajánlati dokumentáció elõírásának betartásával" tárgyú közbeszerzési eljárása ellen indult jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 24. § (2) bekezdését, a 61. § (1) bekezdését és a 62. § (1) bekezdését, ezért 7 000 000 Ft, azaz hétmillió forint bírság megfizetésére kötelezi ajánlatkérõt.<br>
Ajánlatkérõ a bírság összegét a Közbeszerzések Tanácsa MNB 10032000-01720361-00000000 számú számlájára köteles befizetni a határozat kézhezvételétõl számított 15 napon belül.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
Ezt meghaladó részében a jogorvoslati kérelmet elutasítja.<br>
A határozat ellen fellebbezésnek nincs helye. A határozat bírósági felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ elõminõsítési eljárás lefolytatására részvételi felhívást tett közzé a K. É. 2000. január 5-én megjelent számában, a rendelkezõ részben megjelölt beszerzésre. A felhívás 11. pontja alapján az ajánlattételi szakaszban nem lehetett többváltozatú ajánlatot tenni.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, a bírálati részszempontok és súlyszámok a következõk:<br>
– mûszaki terv színvonala	súlyszám: 0,4<br>
– vállalási ár	súlyszám: 0,3<br>
– a minõség-ellenõrzés és adatbiztonság	súlyszám: 0,2<br>
– az elkészült térkép megbízhatóságát és az ingatlan-nyilvántartásban történõ felhasználását elõsegítõ, az ajánlati árba beszámított többletfelajánlások	súlyszám: 0,1<br>
A jelentkezési határidõig, február 1-jéig 10 jelentkezés érkezett ajánlatkérõhöz. Ajánlatkérõ az érvényesség és alkalmasság szempontjából öt részvételi jelentkezést fogadott el: a kérelmezõ, az Alba Geotrade Rt.-t, a Hungarogeo Kft., a Geodéziai és Térképészeti Rt. és az Alba Geotrade Rt.-nek a Hungarogeo '90 Kft. alvállalkozókénti bevonásával benyújtott jelentkezését. Az elõminõsítési eljárás eredményét március 2-án kihirdette, és március 8-án az öt jelentkezõt ajánlattételre hívta fel. Ajánlatkérõ az ajánlati felhívásban is kikötötte, hogy többváltozatú ajánlatot nem fogad el. Ajánlati dokumentációt bocsátott az ajánlattevõk rendelkezésére, mely útmutatóból, részletes mûszaki leírásból és "E" fejezetként a szerzõdéses feltételek meghatározásából állt. A szerzõdéses feltételek VII. 3. pontjának szövegezése a következõ:<br>
"A kapcsolattartásra kijelölt személyek:<br>
Megrendelõ részérõl: Váczy Attila témafelelõs,<br>
Vállalkozó részérõl: az ajánlatban megjelölt személy.<br>
Az ajánlattételi határidõig, április 17-ig a felhívott ajánlattevõk benyújtották ajánlatukat: a kérelmezõ 100 662 E Ft-os, az Alba Geotrade Rt. 129 779 E Ft-os, a Geodéziai és Térképészeti Rt. 189 815 E Ft-os, a Hungarogeo '90 Kft. 81 753 E Ft-os, az Alba Geotrade Rt. a Hungarogeo Kft. alvállalkozókénti bevonásával 138 691 E Ft-os nettó ajánlati árral.<br>
Az értékelõbizottság értékelte az ajánlatokat, és a május 8-i ülésen döntési javaslatot hozott a kérelmezõ és a Hungarogeo '90 Kft. ajánlatának ugyanazon okból, a kapcsolattartó személye megjelölésének hiánya miatti érvénytelenné nyilvánítása és ezen ajánlattevõknek a közbeszerzési eljárásból való kizárása tárgyában. Az ajánlatok értékelésérõl készült jegyzõkönyvben rögzítést nyert, hogy az Alba Geotrade Kft. alvállalkozó bevonása nélküli ajánlata 93 pontot, a Hungarogeo '90 Kft. alvállalkozókénti bevonásával benyújtott ajánlata 65 pontot, a Geodéziai és Térképészeti Rt. ajánlata pedig 61 pontot kapott.<br>
Ajánlatkérõ által a tárgyaláson becsatolt dokumentum szerint az ajánlatkérõ egyszemélyi döntést hozó vezetõje, Ponicsán Gábor igazgató úr május 17-én döntést hozott, miszerint az eljárás nyertese az Alba Geotrade Rt. 129 779 E Ft + áfa összegû ajánlata.<br>
Ajánlatkérõ összeállított egy "Összegzés az eljárásról" elnevezésû, de a Kbt. erre vonatkozó tartalmát szabályozó 5. sz. melléklet szerinti adatokat csak részben tartalmazó dokumentumot, és a május 17-i eredményhirdetésen ismertette ezen dokumentum tartalmát, majd az azt követõ napon postázta azt ajánlattevõk részére.<br>
Kérelmezõ május 23-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a 29 millió Ft-tal kedvezõbb vállalkozói díjú nyertességre esélyes ajánlatát egy alaptalan indokkal – a kapcsolattartó személye megnevezésének hiányára hivatkozva – érvénytelennek nyilvánította.<br>
Utalt arra, hogy ajánlatkérõ korábbi közbeszerzési eljárásaiban is nyújtott már be ajánlatot a kapcsolattartó személy megnevezése nélkül, és ezen ajánlatait ajánlatkérõ érvényesnek tekintette, holott ezen eljárások közbeszerzési dokumentációi azonosak voltak a jelenlegiével.<br>
Állította., hogy sem a felhívás, sem az április 11-én kiegészített ajánlati dokumentáció útmutatója nem írta elõ kötelezõ jelleggel a kapcsolattartó kifejezett megnevezését, a szerzõdési feltételek VII. fejezet 3. pontjából sem következik a kapcsolattartó személy megjelölésének szükségessége, mert a vállalkozó részérõl megjelölt név helye nincs szabadon hagyva, jelezvén, hogy ide ajánlatkérõ adattal való kitöltést vár el. Álláspontja szerint a szerzõdéses feltételeknek annyiban van érdemi jelentõsége, hogy azok elfogadására nyilatkozniuk kell az ajánlattevõknek, amit õ meg is tett. Kifogásolta kérelmezõ ajánlatkérõ eljárását a következõk miatt is:<br>
– Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében biztosított jogával élve nem adott számára lehetõséget a kapcsolattartó személy hiánypótlásként történõ megjelölésére.<br>
– A két ajánlat érvénytelenné nyilvánításáról ajánlatkérõ nem küldött a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésében meghatározott 5 napon belül értesítést. Ezt a következtetését az eredményhirdetési jegyzõkönyvben foglaltakból vonta le, miszerint ajánlatkérõ a döntését május 8-án hozta meg, tehát legkésõbb a döntést követõ 5 munkanapon belül, május 15-ig kellett volna közölni az érvénytelenné nyilvánítás tényét és annak indokát – ezzel szemben csak az eredményhirdetésen értesült ajánlata érvénytelenné nyilvánításáról.<br>
– Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az eredményhirdetésen ismertetnie kellett volna az Összegzés az eljárásról dokumentum adatait, ez azonban nem történt meg.<br>
Kérte a jogsértés megállapítását, ajánlatkérõ döntéseinek megsemmisítését, valamint ideiglenes intézkedésként a szerzõdéskötés megtiltását.<br>
A jogorvoslati eljárásban június 14-én tartott tárgyaláson kérte a Döntõbizottságot, vizsgálja meg, hogy ajánlatkérõ hogyan fogadhatott el a nyertestõl kétfajta ajánlatot annak ellenére, hogy a részvételi és ajánlati felhívásban kizárta a többváltozatú ajánlattétel lehetõségét.<br>
Ajánlatkérõ megbízásából a Cetaso Kft. a május 29-én kelt észrevételében kérte a jogorvoslati kérelem elutasítását. Elõadta, hogy "a dokumentáció egyértelmûen tartalmazta azt a felhívást, hogy az ajánlatban meg kell jelölni a kapcsolattartó személyt". Ezt annál is inkább fontosnak tartja, mert a beszerzés tárgyát képezõ tevékenység végzésére vonatkozó, a részvételi felhívásban irányadóként megjelölt 7772-1:1997. számú szabvány is elõírja a kapcsolattartó megnevezését.<br>
Közölte, hogy a nyertessel a szerzõdést május 29-én megkötötte.<br>
Elutasította a kérelmezõ azon érvelését, hogy hiánypótlást kellett volna elrendelnie a kapcsolattartó személy megjelölése céljából, mert erre a Kbt. vonatkozó 43. § (4) bekezdése nem ad lehetõséget.<br>
Közölte, hogy a korábbi közbeszerzési eljárás gyakorlatára nem hivatkozhat kérelmezõ, mert ha azokban követtek is el hibát, a jogkövetõ magatartás biztosítására kell törekedniük.<br>
Kérelmezõnek a tárgyaláson elõadott kérelmére közölte, hogy a Geotrade Kft. két ajánlata nem minõsül több változatban benyújtottnak, mert az elõminõsítési eljárás során a Geotrade Kft. mindkét jelentkezési formában minõsítve lett, így quasi két önálló ajánlatot és nem többváltozatú ajánlatot tett ajánlattevõnek tekintendõ. Azt pedig, hogy egy adott ajánlattevõ egy, vagy többváltozatú ajánlatot tett-e, ajánlattevõként kell vizsgálni.<br>
Az egyéb érdekeltek közül az Alba Geotrade Rt. nyújtott be észrevételt.<br>
Álláspontja szerint ajánlatkérõ jogszerûen nyilvánította a kérelmezõ ajánlatát érvénytelennek, mert az ajánlati dokumentáció részét képezõ részletes szerzõdési feltételek VII. 3. pontjában foglaltak értelmében az ajánlatban meg kellett adni a kapcsolattartó személy nevét is.<br>
Közölte, hogy a részletes szerzõdési feltételek bevezetõ fejezete a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésére hivatkozva, a szerzõdési feltételekben meghatározott feltételekkel tekinti létrejöttnek a szerzõdést, ugyan külön okiratba szerkesztetten aláírva, de azzal szó szerint egyezõ tartalommal.<br>
Ajánlatkérõnek törvényes lehetõsége van elõírni, hogy milyen adat szerepeltetését kéri a szerzõdésben.<br>
A Geodéziai és Térképészeti Rt. május 26-i beadványa érdemi észrevételt nem tartalmazott.<br>
A Döntõbizottság a felek írásbeli és tárgyaláson szóban elhangzott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította., hogy a jogorvoslati kérelem csak részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Ezzel összhangban rendelkezik úgy az 52. § (2) bekezdés d) pontja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlati dokumentáció szerves részét képezõ részletes szerzõdési feltételek VII. 3. pontjában ajánlatkérõ kérte a kapcsolattartásra kijelölt személy nevének megjelölését. Kétségtelen, hogy ajánlatkérõ nem határozta meg pontosan a kapcsolattartó személy neve megadásának helyét, csupán a szerzõdés szóban forgó pontjának "az ajánlatban megjelölt személy" szövegébõl lehet következtetni arra, hogy az ajánlatban kell azt szerepeltetni. Miután ajánlatkérõ nem alkalmazott kötelezõ alakiságot elõíró formanyomtatványt a név megadásához, kérelmezõ szabadon dönthette el, hogy az ajánlata mely részében tesz eleget ezen ajánlatkérõi kikötésnek. A Döntõbizottság részletesen megvizsgálta a kérelmezõ ajánlatát, és megállapította, hogy abban sehol nem szerepel a megrendelõ és a vállalkozó közötti kapcsolattartásra kijelölt személy megnevezése. Kérelmezõ ajánlata nem felel meg az ajánlati dokumentációban foglaltaknak, ajánlatkérõ jogszerûen minõsítette kérelmezõ ajánlatát érvénytelennek. A Döntõbizottság ezért a jogorvoslati kérelmet e vonatkozásban elutasította.<br>
A kérelmezõ kifogásolta, hogy az eredményhirdetésen ajánlatkérõ nem ismertette azokat az adatokat, amelyeket a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének elõírása értelmében ismertetnie kellett volna. A Kbt. 61. § (1) bekezdése így rendelkezik: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerinti összegzést készíteni az ajánlatokról, az ebben foglalt adatokat az eljárás eredményének kihirdetése során ismertetnie kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerint az "Összegzés az eljárásról" dokumentumnak – többek között – tartalmaznia kell:<br>
"2. a) Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és – az összességében legelõnyösebb ajánlat választása esetén – annak részszempontjai szerinti tartalmi elemei"-t,<br>
"2. c) A táblázatban szereplõ pontszámok indokolásá"-t.<br>
ad. 2. a) Ajánlatkérõ az összeállított összegzésben nem rögzítette az egyes értékelt ajánlatok bírálati részszempontok szerinti tartalmi elemeit, azokat az eredményhirdetésen nem hozta az ajánlattevõk tudomására, annak érdekében, hogy õk ennek ismeretében megítélhessék, hogy az ajánlatkérõ valóban az ajánlati felhívásban meghatározott elbírálási szempontok alapján objektíven döntött az összességében legelõnyösebb ajánlat kiválasztását illetõen.<br>
ad. 2. c) Ajánlatkérõ indokolásként közölte, hogy: "Az ajánlatokat hat felkért szakértõbõl álló értékelõbizottság értékelte. Ennek során az ajánlatokat elbírálási szempontonként külön-külön értékelték, majd szavaztak az adandó pontszámokról. Az értékelõbizottság ülésérõl jegyzõkönyv készült, mely a b) táblázatba foglalt pontozási eredményeket is tartalmazza." A szöveg tartalmával ajánlatkérõ nem tett eleget a törvény elvárásának, mert nem azt indokolta meg, hogy az egyes ajánlatokra miért a táblázatban megjelölt pontszámot adta, hanem az értékelés módját ismertette.<br>
A Döntõbizottság megvizsgálta az értékelésbe bevont három ajánlatot, és azokat összevetette az adott pontszámokkal. Észlelte, hogy a pontozás nem tükrözi az ajánlatoknak az elbírálási részszempontokhoz viszonyított értékét. Az Alba Geotrade Rt. alvállalkozó nélküli és alvállalkozó bevonásával adott ajánlata – az ajánlati árra vonatkozó rész kivételével – teljes mértékben azonos, ennek ellenére a két ajánlat mindegyik bírálati részszempontból eltérõ pontszámot kapott.<br>
Tényként rögzíthetõ, hogy az ajánlatkérõ az "összegzés az eljárásról" dokumentumot nem a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírtak szerint, azaz az 5. számú mellékletben meghatározott minta szerint készítette el, és ennek következtében nem az 5. sz. mellékletben meghatározott minta szerinti adatokat ismertette az eredményhirdetésen. A Döntõbizottság megállapította, hogy ajánlatkérõ megsértette a Kbt. 61. § (1) bekezdését.<br>
A kérelmezõ kérte annak vizsgálatát, hogy a részvételi és ajánlati felhívásban foglalt tilalom miatt ajánlatkérõ miért nem nyilvánította érvénytelennek az Alba Geotrade Kft. két változatban – alvállalkozó bevonása nélkül és alvállalkozó bevonásával – tett ajánlatát.<br>
Elöljáróban tisztázandó, hogy az Alba Geotrade Kft. két ajánlata többváltozatú ajánlatnak minõsül-e. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Az Alba Geotrade Kft. két ajánlata ezen ajánlati elemek közül csak az ellenszolgáltatás összegében különbözik egymástól, a tartalma egyébként szóról szóra azonos, tehát olyan, mintha egy ajánlat lenne kétféle ellenszolgáltatással. Ezért kétséget kizáróan megállapítható, hogy az Alba Geotrade Rt. többváltozatú ajánlatot nyújtott be.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése a közbeszerzési eljárás egyik alapelveként rögzíti, hogy az ajánlatkérõnek biztosítania kell az esélyegyenlõséget az ajánlattevõk számára. Az esélyegyenlõség azt jelenti, hogy minden egyes ajánlattevõnek egyenlõ eséllyel kell indulnia a versenyben, a verseny kizárólag csak objektív szempont, az egyes ajánlatoknak a bírálati részszempontokhoz való viszonyítása körében dõlhet el. Amennyiben egy ajánlattevõ több változatban nyújt be ajánlatot – anélkül, hogy a több változat benyújtásával járó elõny mérlegelésére az ajánlati felhívás alapján a többi ajánlattevõnek is lehetõsége lett volna –, nagyobb eséllyel indul a versenyben, mint a többi ajánlattevõ.<br>
A Döntõbizottság álláspontja szerint azonban a kialakult helyzetben a két ajánlat érvénytelenségét ajánlatkérõ nem állapíthatta meg, mert az Alba Geotrade Rt. azokat az ajánlatkérõ által külön-külön történt elõminõsítést követõen az ajánlatkérõ által külön-külön eszközölt ajánlati felhívásra tette meg. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az esélyegyenlõség biztosítása az ajánlatkérõ – és nem az ajánlattevõ – kötelezettsége, ezért ajánlatkérõ a kötelezettség teljesítése elmulasztásának jogkövetkezményeit nem háríthatja át az ajánlattevõre.<br>
Ajánlatkérõ jogsértése abban áll, hogy a részvételi szakaszban befogadta az Alba Geotrade Rt. – mint potenciális ajánlattevõ – mindkét részvételi jelentkezését, annak ellenére, hogy a részvételi felhívásban saját maga tiltotta meg a többváltozatú ajánlat tételét.<br>
A Döntõbizottság megállapítja, hogy az ajánlattevõk esélyegyenlõsége biztosításának elmulasztásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) és (7) bekezdésében biztosított jogosultságánál fogva megvizsgálta az ajánlatkérõ és a nyertes által megkötött szerzõdést és észlelte, hogy a szerzõdés VIII. 3. pontja eltér az ajánlat 4.1. pontjától (55. oldal).<br>
A nyertes ajánlatában késedelem esetére napi 0,5% késedelmi kötbér fizetését vállalta, ezzel szemben a szerzõdésben napi 0,15% késedelmi kötbér szerepel.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése így rendelkezik: "Eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni."<br>
A Döntõbizottság megállapította., hogy ajánlatkérõ nem a nyertes ajánlatban szereplõ késedelmi kötbérrel kötötte meg a szerzõdést, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.<br>
A 88. § (4) bekezdése alapján a kiszabható bírság legfeljebb a közbeszerzés értékének 30%-áig terjedhet. A közbeszerzés értéke – a nyertes ajánlati ára – 129 779 800 Ft, ennek 30%-a 38 933.940 Ft. A bírság azonban csak a közbeszerzés értékének 5,4%-ában került kiszabásra, mert a Döntõbizottság figyelembe vette azt a tényt, hogy ajánlatkérõ – az egyéb jogsértései ellenére – az összességében legelõnyösebb ajánlatot hirdette ki nyertesnek.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. június 15.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>