<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4346)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.172/12/2000<br>
<br>
Tárgy: a Bábolna Környezetbiológiai Központ Kft. jogorvoslati kérelme a Szegedi Környezetgazdálkodási Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Petz László ügyvéd (1135 Budapest, Tahi út 53–59.) által képviselt Bábolna Környezetbiológiai Központ (1107 Budapest, Szállás u. 6., a továbbiakban: kérelmezõ) jogorvoslati kérelmének, melyet a Szegedi Környezetgazdálkodási Kht. (6728 Szeged, Városgazda sor 1., a továbbiakban: ajánlatkérõ) "Szeged MJV közigazgatási területére a 2000–2004. évi komplex szúnyoggyérítés irtószereinek beszerzése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a Közbeszerzésekrõl szóló 1995. évi. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 59. § (1) bekezdését, ezért ajánlatkérõt 2 000 000, azaz kettõmillió forint pénzbírsággal sújtja.<br>
Egyebekben a Döntõbizottság a jogorvoslati kérelmet elutasítja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elõadottak alapján az alábbi tényállást állapította meg.<br>
Ajánlatkérõ a K. É. 2000. március 16-i számában tette közzé ajánlati felhívását nyílt eljárás lefolytatására a fenti tárgyban.<br>
Ajánlatkérõ a részajánlattétel lehetõségét megengedte, többváltozatú ajánlatot azonban nem lehetett tenni.<br>
Ajánlatkérõ az általa kibocsátott dokumentációban meghatározta a beszerezni kívánt szereket az alábbiak szerint:<br>
UNITOX 14 ULV<br>
K-OTHRIN 1 ULV<br>
VECTOBAC 12 AS<br>
TEKNAR HP-D<br>
Az ajánlati felhívás 16. pontja elõírta, hogy be kell csatolni a vegyszerekre vonatkozó ÁNTSZ-engedélyeket.<br>
A dokumentáció 4.1. pontja nyilatkozatot kért, az 5.2. pont pedig kötelezettséget írt elõ arra nézve, hogy az ajánlattevõk a vegyszeres göngyölegeket visszaveszik és elszállítják.<br>
Ajánlatkérõ meghatározta, hogy az összességben legelõnyösebb ajánlatot kívánja kiválasztani az alábbi részszempontok alapján:<br>
– a legyártott irtószer minõsége	súlyszám 5<br>
– ár	súlyszám 5<br>
– az irtószer gyártási ideje	súlyszám 4<br>
– a szállítás teljesítési határideje	súlyszám 4<br>
– fizetési feltételek	súlyszám 3<br>
Adható pontszám részszempontonként: 1–10.<br>
A 2000. április 26-i ajánlattételi határidõre két ajánlat érkezett: a kérelmezõé közösen a Corax Kft.-vel és a Zephyr Kft.-é.<br>
Ajánlatkérõ az ajánlatokat elbírálta, és május 8-án nyertesként a Zephyr Kft.-t hirdette ki, majd vele a szerzõdést 2000. május 16-án meg is kötötte.<br>
A kérelmezõ – hiánypótlást követõen – 2000. május 17-én nyújtotta be jogorvoslati kérelmét, melyben kérte az ajánlatkérõ eljárást lezáró döntésének megsemmisítését, jogsértés megállapítását, bírság kiszabását, továbbá ideiglenes intézkedésként a szerzõdéskötés megtiltását.<br>
Indokolásul elõadta, hogy álláspontja szerint az ajánlatkérõ nem rendelkezett megfelelõ anyagi fedezettel, vagy annak biztosítékával a beszerzés teljes idõtartamára, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. §-</a>ának (2) bekezdését. E tekintetben hivatkozott a Döntõbizottság elõtt D.146./2000. számon folyamatban volt jogorvoslati eljárásban általa elõadottakra.<br>
Sérelmezte továbbá azt is, hogy ajánlatkérõ nem az összességében legelõnyösebb ajánlatot tevõ ajánlattevõt hirdette ki nyertesként. Véleménye szerint az ajánlatkérõ nem az ajánlati felhívásban megadott részszempontok és nem az ajánlatok tartalmi elemeinek megfelelõen pontozta az ajánlatokat. Az eljárás eredményének azon indokolása, miszerint a nyertes a kérelmezõénél magasabb árajánlatait nagytételû vásárlások esetén árengedményekkel ellensúlyozza, továbbá, hogy a nyertes élt a pályázati kiírásban foglalt kitétellel, mely szerint elõnyben részesül az a pályázó, amely a göngyöleget az ajánlatkérõtõl visszavásárolja, és ezért ajánlatkérõ a nyertes ajánlatát ítélte kedvezõbbnek – nem helytálló és okszerû, mert az ajánlati ár és nem az árengedmény volt bírálati szempont, továbbá a göngyölegek visszavétele kötelezõ volt, tehát ezt sem lehetett volna elõnyként értékelni. Kérelmezõ jogorvoslati kérelméhez csatlakozva nyilatkozatot tett a Corax Kft. is.<br>
Ajánlatkérõ érdemi észrevételében a kérelem elutasítását kérte arra hivatkozással, hogy az értékelést egy szakmai bizottság végezte a megadott szempontok szerint és a jogszabályi elõírások betartásával.<br>
A Döntõbizottság megállapította, hogy a kérelmezõ jogorvoslati kérelme részben megalapozott.<br>
<br>
1. A kérelem a fedezethiányra vonatkozó részében megalapozatlan az alábbiak miatt:<br>
A kérelmezõ által is hivatkozott D.146/2000. számon folyt jogorvoslati eljárásban az ajánlatkérõ által becsatolt dokumentumok alapján a Döntõbizottság jelen eljárásban megállapította, hogy nem került megsértésre a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése. A megvizsgált dokumentumok a következõk voltak: a Szegedi Közgyûlés 162/2000 (II. 18.) Közgyûlés sz. határozta, amelyben a közgyûlés megbízza ajánlatkérõt a város rovar- és rágcsálóirtási feladatainak elvégzésével 2004. december 31-ig.<br>
A második a testület alpolgármestereinek 2000. március 29-én kelt levele, amelyben tájékoztatják az ajánlatkérõt, hogy a költségeket a város 2000. évi költségvetése biztosítja.<br>
Harmadsorban ajánlatkérõ büntetõjogi felelõssége tudatában tett kifejezett nyilatkozatot arra nézve, hogy anyagi fedezettel rendelkezik a szúnyogirtás 2000–2004. évi idõszakára vonatkozólag.<br>
Fentiek alapján a Döntõbizottság a jogorvoslati kérelmet e részében elutasította.<br>
<br>
2. Kérelmezõ kérelmének második része, amely az ajánlatok értékelésének jogsértõ voltára vonatkozott, megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság megvizsgálva az ajánlatokat, az alábbiakat állapította meg: A nyertes ajánlatának 32. oldalán az ajánlatkérõ által a felhívásban elõírt TEKNAR HP-D vegyszer helyett UNITOX 100 SC-t ajánlott. Bár a részajánlattétel megengedett volt, azzal hogy a nyertes ajánlatában olyan termékre is tett ajánlatot, amelyet ajánlatkérõ nem igényelt, eltért a dokumentációban részletesen meghatározott beszerzési tárgytól, így egész ajánlata érvénytelenné vált.<br>
A Döntõbizottság észlelte azt is, hogy ajánlatkérõ a nyertessel olyan tartalmú szerzõdést kötött, amely három, az ajánlati felhívásban, illetve a dokumentációban meghatározott termékre vonatkozó szállítást ír elõ, azonban azt "szükség esetére" további két termékkel kiegészítették.<br>
A kérelmezõ ajánlatát megvizsgálva a Döntõbizottság megállapította, és kérelmezõ azt a tárgyaláson el is ismerte, hogy ajánlatából hiányzott a megajánlott vegyszerek ÁNTSZ-engedélye, így az õ ajánlata is érvénytelen volt.<br>
Fentiekbõl következik tehát, hogy ajánlatkérõ jogsértõen járt el, amikor érvénytelen ajánlatokat bírált el és hirdetett is ki közülük egyet nyertesnek. Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A Döntõbizottság a bírság mértékének megállapításánál figyelembe vette – a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében foglaltakra tekintettel – a jogsértés súlyát és a beszerzés értékét.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. június 16.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>