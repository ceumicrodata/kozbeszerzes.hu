<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4341)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: 162/17/2000<br>
Tárgy: Johnson & Johnson Egészségügyi és Babaápolási Kft. jogorvoslati kérelme a Pécsi Tudományegyetem ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Barna Ágota ügyvéd (1136 Budapest, Balzac u. 37.) által képviselt Johnson & Johnson Egészségügyi és Babaápolási Termékeket Gyártó és Forgalmazó Kft (1135 Budapest, Hun u. 2., a továbbiakban: kérelmezõ) kérelmezõnek a Pécsi Tudományegyetem Gazdasági Fõigazgatóság (7624 Pécs, Honvéd u. 5., a továbbiakban: ajánlatkérõ; lebonyolító: Euromedich Trading Kft., 1051 Budapest, Vörösmarty tér 1. IX. em.) "a dokumentációban részletezett mennyiségû és féleségû szívsebészeti fogyóeszközök, köztük diagnosztikus katéterek, angiográfiás szettek, vezetõdrótok, vezetõkatéterek, PTCA ballonok 2000. évre, 750 szívmûtétre tervezve, mely mûtéti szám 20%-kal növekedhet" tárgyú közbeszerzési eljárása ellen megindított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (2) bekezdés a) pontjára tekintettel a 44. § (5) bekezdését, valamint az 59. § (1) bekezdését, ezért az ajánlatkérõ eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 2000. február 23-i számában nyílt eljárás megindítására szóló ajánlati felhívást tett közzé a rendelkezõ részben meghatározott, a dokumentációban részletezett 61-féle szívsebészeti fogyóeszközre. Részajánlattétel (akár egyetlen tételre is) és többváltozatú ajánlattétel egyaránt megengedett volt.<br>
Az ajánlati felhívás 11. a) pontja szerint az "ajánlattevõk pénzügyi, gazdasági és mûszaki alkalmasság igazolására kért adatok és tények:<br>
– Írásbeli nyilatkozat és hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerint.<br>
– A számlavezetõ pénzintézet nyilatkozata az ajánlattevõ fizetõképességének megítéléséhez az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan eleget tesz-e.<br>
– Három hónapnál nem régebbi cégkivonat.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés értelmében a) az elõzõ 3 év legjelentõsebb szállításainak, szolgáltatásainak ismertetésével (referencia)."<br>
A 11. b) pont szerint az "ajánlattevõnek a szerzõdés teljesítésére alkalmatlanná minõsítésének szempontjai:<br>
– szakirányú referencia hiánya,<br>
– elõzõ 3 év ezen eljárás tárgyához hasonló szállítás hiánya."<br>
Ajánlatkérõ az összességében legelõnyösebb ajánlatot kívánta nyertessé minõsíteni, az alábbi részszempontok 1–10-ig történõ pontozása mellett (zárójelben a súlyszámokkal):<br>
– orvosszakmai igényekhez leginkább illeszkedõ mûszaki jellemzõk	(40)<br>
– ajánlati ár	(35)<br>
– lehetõ leghosszabb idõre garantált fix árak, fizetési határidõ	(30)<br>
– a teljesítéssel kapcsolatos engedmények	(25)<br>
A dokumentáció a szállítandó áruk megnevezésén túl tartalmazta az ajánlatok kötelezõ tartalmi elemeit is.<br>
2000. március 9-én a Medtech Kft., március 20-án az AVL Kft. kérdéseket intézett ajánlatkérõhöz, melyet március 28-án ajánlatkérõ megválaszolt, és ezt megküldte a többi ajánlattevõnek is.<br>
Az ajánlattételi határidõre, 2000. április 4-re 12 cég tett ajánlatot: a Cal+Med Hungary Kft., a Kardia Hungária Kft., a Medlines Kft., a Biotronik Hungária Kft., a Boston Scientific Magyarország Kft., az AVL Medical Instrument Kft., a C. P. P. Budapest Kft., az Allegro Kft., a Medtech Kft., a Novomed Kft., a B. Braun Medical Kft. és a kérelmezõ.<br>
A bontásról készült jegyzõkönyv ismertette az ajánlattevõk adatait, az ajánlatok nettó értékét, a megajánlott tételeket, a teljesítés ütemezését, valamint azt, hogy – az AVL Kft. kivételével – az ajánlatok a szükséges hatósági igazolásokat tartalmazták, alaki szempontból megfeleltek a kiírásnak. Az AVL Kft.-t hiánypótlásra szólították fel, tekintettel arra, hogy a csatolt cégkivonat 90 napnál régebben kelt. Az AVL Kft. a hiányt 2000. április 6-án pótolta.<br>
A lebonyolító az ajánlatkérõhöz 2000. április 4-én írt levelében jelezte, hogy a Medtech Kft. alkalmatlannak minõsül a szerzõdés teljesítésére, miután "ajánlata nem számol be referenciáról...". "A valóságban közismert, hogy a cég rendelkezik referenciával, a törvény azonban elõírja a referencia ismertetését." A levél arra is felhívja a figyelmet, hogy "nem elég megnevezni az ajánlato(ka)t, hanem kizárólag az elõre megadott elbírálási szempontok alapján pontozás szerinti legmagasabb összpontszámot elérõ ajánlatot lehet nyertesnek hirdetni, azt az összegzés szerint meg is kell indokolni".<br>
Ajánlatkérõ ezt követõen értékelte az ajánlatokat, majd 2000. április 25-én eredményt hirdetett. Az errõl készült jegyzõkönyv szerint az eljárás résznyertesei:<br>
Boston Scientific Kft. összesen:	159 480 400 Ft + áfa<br>
B. Braun Medical Kft. összesen:	27 411 000 Ft + áfa<br>
Novomed Kft. összesen:	16 350 000 Ft + áfa<br>
Kérelmezõ összesen:	2 394 500 Ft + áfa<br>
Biotronik Hungária Kft. összesen:	1 280 000 Ft + áfa<br>
árajánlattal.<br>
A 22., 23., 24. és 28-as számú tételek esetében az ajánlatkérõ az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének d) pontja alapján eredménytelennek minõsítette.<br>
Ajánlatkérõ 112 oldalas összegzést készített az eljárásról, amely tételenként, illetve tételcsoportonként tartalmazza a ponttáblázatot és a szöveges értékelést.<br>
A lebonyolító 2000. május 2-án a Novomed Kft. levelére írt válaszában a 26–27. és 49–61. tételeknél indokolja az ajánlatkérõi döntést, és jelzi, hogy az értékelési ponttáblázaton nem változtat.<br>
A kérelmezõ 2000. május 3-án írt levelében részletesen felsorolta az ajánlatkérõi döntéssel kapcsolatos kifogásait. Közölte azt is, hogy az összegzés szerint 21. tételre sem õ, sem – ismeretei szerint – a Boston Kft. nem tett ajánlatot.<br>
A lebonyolító 2000. május 8-i – a kérelmezõ és a Boston Scientific Magyarország Kft. részére megküldött – válaszában elismerte, hogy a 21. tételnél – a szöveges értékelésnél – "számítógépes" elírás történt, a ponttáblázat azonban helyesen tartalmazza az adatokat. A levél szerint a lebonyolító mellékelte a korrigált összegzést. (A levél megküldését igazoló faxreportból nem állapítható meg minden kétséget kizáróan, hogy a levél mellett az összegzés is továbbításra került mindkét címzettnek.) Egyebekben – az ajánlatkérõvel történt egyeztetés alapján – a lebonyolító nem adott helyt a kifogásoknak, az értékelési ponttáblázaton nem változtatott.<br>
Kérelmezõ 2000. május 10-én benyújtott és késõbb pontosított – az 1–20., 29–47. és 49–61. tételére vonatkozó – jogorvoslati kérelmében kifogásolta az ajánlatkérõ értékelését, amely szerinte a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében foglalt alapelvekbe ütközött. Ajánlatkérõ nem az ajánlati felhívás feltételeinek megfelelõen pontozott; az elsõ részszempont tartalmát nem határozta meg; az összegzésben nem indokolta meg a pontozást.<br>
Kérte a jogsértés megállapítását; az eljárást lezáró döntés megsemmisítését; a Boston Scientific Magyarország Kft. 5 évre szóló eltiltását a közbeszerzési eljárásban való részvételtõl; az ajánlatkérõ, a lebonyolító és a Boston Scientific Magyarország Kft. bírságolását, valamint e három jogi személy kötelezését az eljárási díj és a költségek viselésére. Ideiglenes intézkedésként kérte a szerzõdéskötés megtiltását.<br>
Ajánlatkérõ kérte a megalapozatlan jogorvoslati kérelem elutasítását. Az ajánlatok értékelését a Kbt. szabályainak megfelelõen végezte el, ennek során figyelembe vette a megajánlott engedményeket, valamint azt is, hogy az engedmény összefügg-e a beszerzés tárgyával.<br>
Az egyéb érdekeltek közül a Boston Scientific Magyarország Kft. szerint a jogorvoslati kérelem megalapozatlan. Az összegzés szöveges értékelése valóban nem részletezi az összes kedvezményt. A 21. tételre a cég nem tett ajánlatot.<br>
A Döntõbizottság 2000. május 23-án kelt ideiglenes intézkedésével a szerzõdés megkötését megtiltotta.<br>
A jogorvoslati kérelem megalapozott.<br>
A Döntõbizottságnak az értékelés jogszerûségének megvizsgálása elõtt azt is meg kellett állapítania, hogy ajánlatkérõ valóban csak a szerzõdés teljesítésére alkalmas ajánlattevõk ajánlatait hasonlította össze.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát is.<br>
A 44. § (2) bekezdésének a) pontja szerint az ajánlattevõ mûszaki alkalmassága igazolható (többek között) az elõzõ legfeljebb 3 év legjelentõsebb szállításainak... ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdése szerint az ajánlatkérõ a Kbt. 44. § (1) és (2) bekezdésében meghatározott – a pénzügyi, gazdasági és mûszaki alkalmasság megállapításának igazolására vonatkozó – lehetõségek közül egy vagy több igazolási módot is elõírhat. Miután azonban a Kbt. 25. §-a szerint a Kbt. szabályaitól csak annyiban lehet eltérni, amennyiben azt a törvény kifejezetten megengedni, amennyiben ajánlatkérõ a Kbt. 44. § (1) és (2) bekezdése szerinti igazolási módok valamelyikét megköveteli, a választott igazolási mód Kbt. szerinti elõírásaitól nem térhet el.<br>
Ez azt jelenti, hogy amikor ajánlatkérõ az ajánlati felhívás 11. a) és 11. b) pontjában elõírt, a referenciával kapcsolatban meghatározott alkalmassági/alkalmatlansági követelmények teljesülését vizsgálta, csak azokat az ajánlattevõket nyilváníthatta alkalmasnak, akik referenciájuk ismertetése során – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja alapján feltüntették legalább:<br>
– az ellenszolgáltatás összegét,<br>
– a teljesítés idejét,<br>
– a szerzõdést kötõ másik felet is.<br>
A Döntõbizottság az ajánlatokat megvizsgálva megállapította, hogy e követelményeknek csak a Kardia Hungária Kft., a Boston Scientific Kft. és a Novomed Kft. tett eleget:<br>
<br>
1. A Cal+Med Kft. ajánlatának 16. oldalán található referenciaismertetés nem tartalmazza az ellenszolgáltatások összegét és a teljesítés idejét.<br>
<br>
2. A Medlines Kft. referencialistája (az ajánlat 36. oldalán) bevezetés alatt álló terméket ismertet az ellenszolgáltatás összegének és a teljesítés idejének megjelölése nélkül.<br>
<br>
3. A Biotronik Hungária Kft. referenciájából (az ajánlat 41. és 45. oldalán) hiányzik az ellenszolgáltatás összegének és a szerzõdést kötõ másik fél megnevezésének ismertetése.<br>
<br>
4. Az AVL Medical Instruments Kft. nyilatkozata nem sorolja fel az ellenszolgáltatás összegét és a teljesítés idejét.<br>
<br>
5. A CPP Budapest Kft. csupán egy darab szakértõi véleményt csatolt, amely azt igazolja, hogy a SOTE az egyik megajánlott szívsebészeti fogyóeszközt kipróbálta. A nyilatkozatból nem derül ki, hogy szállításról van-e szó (avagy pl. kölcsönrõl, ingyenes használatba adásról stb.), nincs feltüntetve az ellenszolgáltatás összege és a teljesítés ideje.<br>
<br>
6. Az Allegro Kft. ajánlata (4. oldal) a referencia ismertetése során nem tér ki az ellenszolgáltatás összegére és a teljesítés idejére.<br>
<br>
7. A B. Braun Medical Kft. (az ajánlat 52. oldalán) nem sorolja fel az ellenszolgáltatás összegét és a teljesítés idejét.<br>
<br>
8. A kérelmezõ szintén nem tünteti fel (az ajánlat 87. oldalán) az ellenszolgáltatás összegét és a teljesítés idejét.<br>
<br>
9. Ajánlatkérõ helyesen döntött, amikor alkalmatlanná nyilvánította a Medtech Kft.-t, miután annak ajánlata referenciát nem tartalmaz.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
Megállapítható tehát, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontjára tekintettel a 44. § (6) bekezdését, amikor nem minõsítette a szerzõdés teljesítésére alkalmatlanná a Medlines Kft.-t, a Biotronik Hungária Kft.-t, az AVL Medical Instruments Kft.-t, a CPP Budapest Kft.-t, az Allegro Kft.-t, a B. Braun Medical Kft.-t és a kérelmezõt.<br>
Ajánlatkérõ azonban nemcsak elbírálta az alkalmatlan ajánlattevõk ajánlatait, de közülük hármat – a Biotronik Hungária Kft.-t, a B. Braun Medical Kft.-t és a kérelmezõt – az eljárás résznyerteseivé hirdette ki.<br>
Így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, amely szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Tekintettel e jogszabálysértésre, a Döntõbizottság már nem állapította meg az összegzés az eljárásról c. dokumentumról, hogy jogellenes, miután az már ajánlatkérõ jogellenes döntésén alapult, és így a jogellenes döntést követõen az eljárás további részei sem válhattak jogszerûvé.<br>
Felhívja azonban a Döntõbizottság az ajánlatkérõ figyelmét arra, hogy az eljárástól szóló összegzésben:<br>
– a szöveges értékelésben az adott tételeknél, illetve tételcsoportoknál minden olyan ajánlattevõt fel kell tüntetni, aki ajánlatot tett, nem lehet azonban szerepeltetni azt az ajánlattevõt, aki nem tett ajánlatot;<br>
– a táblázatokban az összes (érvényes) (rész)ajánlatot, alternatív ajánlatot – a Kbt. szabályai szerint – pontozni kell;<br>
– a szöveges értékelésben a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének megfelelõen az elbírálás részszempontjai tartalmi elemeit [2. a) pont] és a nyertes ajánlat kiválasztásának indokait [4. a) pont] kellõ részletességgel kell feltüntetni;<br>
– amennyiben ajánlatkérõ az eljárásról szóló összegzést pontosítja, kijavítja, azt a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján minden ajánlattevõnek meg kell küldenie. Ennek során ügyelnie kell arra is, hogy minden kétséget kizáróan bizonyítani tudja az átadás tényét.<br>
(A bontási jegyzõkönyvnek szintén teljes pontossággal kell tartalmaznia az ajánlatok ismertetését.)<br>
A Döntõbizottság azt is le kívánja szögezni, hogy az érvényes ajánlatok összehasonlítása során valóban csak a közbeszerzés tárgyával közvetlenül összefüggõ kedvezményeket lehet figyelembe venni.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c), d) pontja szerinti jogkövetkezményeket alkalmazta.<br>
Tekintettel arra, hogy az eljárás során a jogsértõ magatartást az ajánlatkérõ valósította meg, a Döntõbizottság a Boston Scientific Magyarország Kft.-vel szemben jogkövetkezményt nem alkalmazott.<br>
A Döntõbizottság költségek viselésére is ajánlatkérõt kötelezte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján.<br>
A Döntõbizottság bírságot nem szabott ki, miután a szerzõdés megkötésére nem került sor, és így a joghátrány reparálható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 16.<br>
<br>
Dr. Magasi Ildikó s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>