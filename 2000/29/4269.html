<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4269)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.181/8/2000<br>
<br>
Tárgy: az Alterra-Bau Mérnökiroda Kft. jogorvoslati kérelme Budapest Fõváros XVII. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra-Bau Mérnöki Iroda Kft. (1105 Budapest, Ihász u. 21/A, képviseli dr. Árva Katalin ügyvéd, 1062 Budapest, Andrássy út 113., a továbbiakban kérelmezõ) jogorvoslati kérelmét, amelyet a Budapest Fõváros XVII. Kerületi Önkormányzata képviseletében eljárva a Polgármesteri Hivatal Városigazgatási Iroda (1173 Budapest, Pesti út 165., a továbbiakban ajánlatkérõ) "a Fõmterv Rt. tervei és a H–32346/1998. sz. vízjogi engedély alapján TÁT rendszerû szennyvízátemelõ telep 28 liter/sec teljesítménnyel a Kísérõ utcában" tárgyú közbeszerzési eljárása ellen nyújtott be, az ügyfélképesség hiánya, illetve a Döntõbizottság hatáskörének hiánya miatt elutasítja.<br>
Az eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 41. számában, 1999. október 13-án részvételi felhívást tett közzé elõminõsítési eljárás lefolytatására a FÕMTERV Rt. tervei alapján egy TÁT rendszerû szennyvízátemelõ telep megépítésére a Kísérõ utcában, és szennyvízelvezetõ csatornák kivitelezésére a környékezõ utcákban.<br>
A részletes mûszaki elõírásokat a Fõmterv Rt. tervei és a H. 32346/1998. sz. vízjogi engedély tartalmazta. A részvételi felhívás szerint részajánlatot nem lehetett tenni.<br>
A részvételi felhívásra 16 cég nyújtotta be jelentkezését, köztük az Alterra Kft. is. Az eljárás elsõ szakaszát lezáró döntést ajánlatkérõ 1999. december 21-én hirdette ki, majd arról 1999. december 29-én feladott hirdetménye 2000. február 9-én jelent meg a K. É.-ben. Döntése szerint 13 jelentkezõt alkalmasnak talált, köztük az Alterra Kft.-t is.<br>
A beszerzés tárgyaként a részvételi felhívásban a csatolt mûszaki dokumentáció TÁT rendszerû átemelõ telep létesítését követelte meg, a vonatkozó mûszaki leírás 11/1. oldalán közölve, hogy a TÁT, tömbösített átemelõ telep a kérelmezõ és a Fõvárosi Csatornázási Mûvek szolgálati szabadalma. Az iratok között elfekvõ szabadalmi okirat szerint a szabadalom jogosultjai a fenti két cég 60-40%-os megosztási arányban, az oltalmi idõ kezdete 1990. szeptember 13.<br>
Ajánlatkérõ a kiválasztott ajánlattevõknek 1999. november 27-én küldte meg az ajánlati felhívást. A közbeszerzési eljárás feltételei között nem követelte meg a szabadalom felhasználási jogosultsága igazolását. Ajánlatkérõ 2000. február 7-én módosította ajánlati felhívását, az ajánlattételi határidõt 2000. március 23-ában határozta meg. Ezen idõpontban a következõ 11 ajánlattevõ ajánlata érkezett a közbeszerzési eljárásban:<br>
Alterra Kft., Hajdú és Társai Kft., Contur Bau Rt., Mélyépítõ Budapest Kft., Csõszer Rt., Penta Kft., Magyar Aszfalt Kft., Pest Megyei Víz- és Csatornamû Kft., Strabag Rt., Betonút Rt., Rok-La Kft.<br>
Az ajánlatoknak a legalacsonyabb összegû ellenszolgáltatás szempontja szerinti értékelését követõen ajánlatkérõ az Alterra Kft. ajánlatát hirdette ki nyertesnek. Döntését 2000. május 2-án nyilvánosan is kihirdette, az összegzést másnap az érdekelteknek megküldte, és a K. É.-ben való közzétételérõl május 5-én intézkedett.<br>
A nyertes Alterra Kft. 2000. május 16-án írásban nyilatkozott arról, hogy az átemelõ megvalósításának részérõl nincs jogszabályi akadálya. Ezt követõen került sor az ajánlatkérõ és a nyertes ajánlattevõ között a szerzõdés megkötésére, 2000. május 18-án.<br>
Kérelmezõ jogorvoslati kérelmében kifogásolta, hogy az ajánlatkérõ olyan ajánlattevõt hirdetett ki az eljárás nyertesének, aki nem rendelkezik a szabadalom által védett mûtárgy, illetve mûszaki megoldási módra vonatkozóan hasznosítási szerzõdéssel, nem kapott a szabadalom jogosultjaitól felhasználási engedélyt.<br>
Elõadta továbbá, hogy az ajánlattételi szakaszban a közbeszerzési eljárásban ajánlatkérõként is fellépõ több cég kérte a szabadalom jogosultjaitól a felhatalmazást a mûtárgy és annak a mûszaki megoldási javaslatának a felhasználására, amelyet a szabadalom jogosultja meg is adott. Még a közbeszerzési eljárás ajánlattételi idõszakában külön levélben felhívta az ajánlatkérõ figyelmét arra, hogy a TÁT rendszerû szennyvízátemelõ mûszaki megoldási javaslata szabadalom által védett, és nem minden cég rendelkezik a szabadalom jogosultjaitól hasznosítási engedéllyel. Egyben megküldte azon cégek nevét és székhelyét, akik hasznosítási engedéllyel rendelkeznek a beszerzés tárgyának megvalósítása terén. Álláspontja szerint ez a körülmény egyrészt semmissé teszi az ajánlatkérõ és a nyertes ajánlattevõ között a szerzõdés létrejöttét, a már megkötött szerzõdést, illetve az ajánlatkérõnek már a közbeszerzési eljárás szakaszában az Alterra Kft. ajánlatát érvénytelennek kellett volna nyilvánítania, mivel az nem felelt meg a dokumentáció, illetve a felhívás feltételeinek. Hivatkozott a találmányok szabadalmi oltalmáról szóló 1995. évi XXXIII. törvény 19. §-ára a részükre biztosított kizárólagos hasznosítási jog tekintetében.<br>
Álláspontja szerint az ajánlatkérõ és a nyertes ajánlattevõ ezzel a magatartásával a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében foglalt verseny tisztaságát megsértette, ezért indítványozta a nyertes ajánlattevõnek a közbeszerzési eljárásból történõ eltiltását 5 évre, továbbá, hogy a Döntõbizottság állapítsa meg a jogsértés megtörténtét a Kbt. 24. § (1) bekezdése és az 52. § (2) bekezdése alapján, valamint a jogsértést elkövetõvel szemben bírságot szabjon ki, kötelezze a jogorvoslati eljárással felmerült költségének a megtérítésére.<br>
Ideiglenes intézkedésként indítványozta a még meg nem kötött szerzõdés megkötésének a megtiltását.<br>
A Döntõbizottság a beszerzett iratok alapján ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem elutasítását kérte. Álláspontja szerint a közbeszerzési eljárásban nem követett el jogsértést, mivel a szabadalombitorlás a kérelmezõ és az Alterra Kft. jogviszonyában állhat fenn, és emiatt a kérelmezõ polgári peres úton felléphet a szabadalom bitorlójával szemben. Álláspontja szerint a szabadalombitorlás az átemelõ megépítésével, illetve a szabadalmazott termék létrehozásával valósulhat csak meg, nem pedig a szerzõdéskötéssel.<br>
A kérelmezõ nem jelezte a közbeszerzési eljárásban a részvételi jelentkezõk kizárásával kapcsolatos észrevételét, és a kihirdetett eredményt sem kifogásolta.<br>
Az ajánlati felhívásban, illetve a dokumentációban nem követelte meg olyan nyilatkozat megtételét az ajánlattevõktõl, amely szerint a szabadalommal kapcsolatos hasznosítási engedéllyel rendelkeznek-e.<br>
Az egyéb érdekelt Alterra Kft. észrevételében alaptalannak minõsítette a kérelmezõ jogorvoslati kérelmét, egyrészt a Döntõbizottság hatáskörének hiánya miatt, másrészt a kérelmezõ ügyfélképességének hiánya miatt, harmadrészt pedig arra hivatkozott, hogy õ nem a szabadalommal védett mûszaki megoldási javaslatot és mûtárgyat fogja a szerzõdés alapján megépíteni és nem is arra tett ajánlatot. Az ajánlati felhívás megfogalmazása megfelel a Kbt. elõírásainak, mivel mindenki számára lehetõséget ad az ajánlattételre.<br>
Az ajánlatkérõnek az ajánlatokkal kapcsolatos szabadalmi jogokat nem kell vizsgálnia, mivel az ajánlat megvalósításának biztosítása kizárólag az ajánlattevõ feladata. Amennyiben az ajánlatkérõ a szabadalommal védett mûtárgyra vonatkozóan kért volna ajánlatot a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében foglaltakkal ellentétesen, akkor egyes ajánlattevõket az ajánlattétel lehetõségébõl kizárt volna.<br>
A Döntõbizottság a beszerzett iratok alapján és a tárgyaláson elhangzottakra tekintettel megállapította, hogy a jogorvoslati kérelem alaptalan.<br>
A Döntõbizottságnak elsõdlegesen abban az eljárásjogi kérdésben kellett állást foglalnia, hogy a fenti jogvita elbírálására a bizottságnak van-e hatásköre, illetve a kérelmet benyújtó szervezet ügyfélképességgel rendelkezik-e a jogorvoslati eljárásban.<br>
Az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#76">Kbt.) 76. §</a> (1) bekezdése szerint a közbeszerzésekkel kapcsolatos jogorvoslat körében a bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A (2) bekezdés szerint a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
A védjegyek és a földrajzi árujelezõk oltalmáról szóló 1997. évi XI. törvény módosította a találmányok szabadalmi oltalmáról szóló 1995. évi XXXIII. törvényt.<br>
A szabadalombitorlásra irányuló perek a Fõvárosi Bíróság kizárólagos hatáskörébe és illetékességébe tartoznak a fenti jogszabályhely 104. §-a szerint.<br>
A Döntõbizottság tehát hatáskörének hiányát azért állapította meg, mert annak a kérdésnek az eldöntése, hogy a szabadalmi jog jogosultja, illetve a nyertesként kihirdetett ajánlattevõ Alterra Építõipari Kft. a beszerzés tárgyára vonatkozó, oltalom alatt álló mûtárgy, illetve mûszaki megoldási javaslat beépítésére megfelelõ felhatalmazással rendelkezik-e a szabadalom jogosultjaitól, illetve amennyiben nem, szabadalombitorlást követett-e el, a fent idézett törvényhely szerint a rendes bíróság, ezen belül a Fõvárosi Bíróság kizárólagos illetékességébe és hatáskörébe tartozik.<br>
A Döntõbizottság álláspontja szerint abban a kérdésben, hogy a nyertes ajánlattevõ szabadalombitorlást követett-e el, vagy fog elkövetni azáltal, hogy a szerzõdés teljesítése során a szabadalom által védett mûtárgyat, illetve mûszaki megoldási javaslatot fogja-e megépíteni, a Döntõbizottságnak a jogvita eldöntésére nincs hatásköre.<br>
A Döntõbizottság megvizsgálta azt is, hogy a kérelmezõ ügyfélképessége a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint fennáll-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a bizottság eljárása kérelemre vagy hivatalból indul, a (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A közbeszerzési eljárás iratanyagából a Döntõbizottság megállapította, hogy kérelmezõ nem vásárolta meg a dokumentációt, és a közbeszerzési eljárásban ajánlattevõ pozícióban nem lépett fel.<br>
Ugyancsak megállapította a Döntõbizottság azt, hogy a jogorvoslati eljárásban a kérelmezõ ügyfélképességét nem tudta indokolni, már csak azért sem, mert azon ajánlattevõk, akik hasznosítási engedéllyel rendelkeztek a kérelmezõtõl, a jogorvoslati eljárásban kérelme támogatására egyáltalán semmilyen nyilatkozatot nem tettek. Ugyanúgy a jogorvoslati kérelemben foglaltakra sem nyilatkoztak, ebbõl pedig az következett, hogy jogos érdeksérelem a hasznosítási engedéllyel rendelkezõ társaságok vonatkozásában nem állt fenn az ajánlatkérõ azon döntése által, hogy egy olyan társaságot hirdetett ki nyertesnek, amely a jogorvoslati eljárás jelen szakaszában nem rendelkezik hasznosítási engedéllyel. Kérelmezõ – mint az egyes ajánlattevõk által esetlegesen igénybe vett közremûködõ – érdekei csak közvetve jelentkeznek, érdekérvényesítése is csak az eljárásban közvetlenül érintett ajánlattevõvel közösen volna lehetséges.<br>
A Döntõbizottság álláspontja szerint a kérelmezõ jogos érdekét a jogorvoslati eljárásban hitelt érdemlõ módon nem tudta bizonyítani, ezért ügyfélképessége a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint nem áll fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva megállapította, hogy a jogorvoslati eljárásban a közbeszerzési eljárás érdemi vizsgálatának a kérelmezõ részérõl kettõs eljárásjogi akadálya van, egyrészt az ügyfélképességének hiánya – mely a jogorvoslati eljárásban a jogos érdek hiányával azonosítható –, másrészt a Döntõbizottságnak a kérelem érdemi elbírálása tekintetében hatásköre nem áll fenn.<br>
Ezen kettõs eljárásjogi akadály a közbeszerzési eljárás érdemi vizsgálatának akadályát jelentette, ezért a kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. június 19.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>