<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2696)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 65/10/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Szombathelyi Állat-egészségügyi Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Szombathelyi Állat-egészségügyi Intézet (9700 Szombathely, Zanati u. 7/A, képviseli: dr. Csordás Ildikó ügyvéd, 9700 Szombathely, Hunyadi u. 50., továbbiakban: ajánlatkérõ) "rókaveszettség-vakcina kiszórása" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, valamint ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2000. február 28-án hirdetmény közzététele nélküli tárgyalásos közbeszerzési eljárást kezdeményezett 2000. év áprilisában és októberében összesen 74 800 km2 területen 1 500 000 adag csalétek vakcina kiszórása és az ellenõrzõ vizsgálathoz mintaküldés tárgyában.<br>
Eljárásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontját jelölte meg, és ajánlattételre felkérte a Hubertus Vadkereskedelmi Kft.-t (1012 Budapest, Ady Endre u. 1.).<br>
A választott eljárási fajta indokaként ajánlatkérõ elõadta, hogy az 1992 óta a repülési technikára és a vakcina kiszórására folyamatosan kialakított mûszaki-technikai sajátosságok, és a kiszóró szerkezetekre irányuló fejlesztések, a csalétek kiszórásánál kialakított repülési és kiszórási tapasztalatok és vadbiológiai ismeretek, továbbá a megszerzett szervezési tapasztalatok okán, melyek e tevékenység eredményes lebonyolításához szükségesek, kizárólag az ajánlattételre felhívott szervezet képes a megrendelést teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti rendkívüli sürgõsség megalapozottságát azzal indokolta ajánlatkérõ, hogy a szolgáltatáshoz szükséges pénzügyi fedezet csak 2000. február 22-tõl áll rendelkezésére, ugyanakkor a rókavakcina elsõ kiszórásának 2000. április 20–29. között meg kell történnie.<br>
A Döntõbizottság Elnöke 2000. március 6-án a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(5) bekezdése alapján megindította a Döntõbizottság hivatalból történõ eljárását, tekintettel arra, hogy a rendelkezésére bocsátott iratokban a mûszaki technikai sajátosságok igazolására vonatkozó adat, tény nem lelhetõ fel, továbbá a Kbt. 70. § (1) bekezdés c) pontjában elõírt feltételek megléte sem állapítható meg egyértelmûen. Indítványozta, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.<br>
Ajánlatkérõ érdemi észrevételében kérte az eljárás megszüntetését. Indokául a következõket adta elõ: a rókaveszettség elleni vakcinakiszórás mûszaki-technikai sajátosságait figyelembe véve álláspontjuk szerint kizárólag az általuk felkért Hubertus Kft. rendelkezik olyan tapasztalattal, amely a feladat felelõsségteljes végrehajtását megalapozza az alábbiak szerint:<br>
– A repülési útvonalhoz szükséges mûholdas követõrendszert speciálisan erre a célra dolgozta ki, amely rendszer 8 éve tökéletesen mûködik.<br>
– A repülõgépes útvonalrögzítési program kidolgozása is az õ nevéhez fûzõdik. Ezen program alapján ellenõrizhetõvé válik a munka tényleges és pontos elvégzése és ezáltal az állat-egészségügyi követelmények betartása.<br>
– A rókavakcina kiszórása speciálisan erre a célra kifejlesztett adagolószerkezet által történik, amely biztosítja a kiszórás egyenletességét és pontosságát, valamint a céltévesztést minimálisra csökkenti.<br>
– A Hubertus Kft. a kiszórást megelõzõ tájékoztatási és hatósági intézkedéseket elõkészítõ feladatok megszervezésében is egyedülálló tapasztalatokkal rendelkezik.<br>
– Ezeken túlmenõen kutatja és figyelemmel kíséri a rókapopuláció változásait is. Ennek nagy a jelentõsége az állategészségügy számára, hiszen ezáltal információkat szolgáltatva a rókapopuláció nagyságáról, ezen adatok figyelembevételével lehetséges a kiszórandó vakcina mennyiségét meghatározni.<br>
– A védekezés eredményessége vonatkozásában a Hubertus Kft. rendelkezik olyan apparátussal és szervezési ismeretekkel, amelyek alapján a vadásztársaságok az ellenõrzõvizsgálathoz a rókakilövést eredményesen lebonyolítják, és a kilõtt rókák tetemét az Állat-egészségügyi Intézetbe szállítják.<br>
A felkért ajánlattevõ annak bizonyítására, hogy az õ társasága rendelkezik azon mûszaki-technikai sajátosságokkal, amelyek a közbeszerzés tárgyául megjelölt feladat ellátására egyedülállóan alkalmassá teszik õket, elõadta, hogy ezen a területen számos tudományos kutatást folytattak. Ezen kutatások egy részét a Földmûvelésügyi Minisztérium Vadászati és Halászati Önálló Osztályának megbízásából végezték, illetve egy része vonatkozásában a Gödöllõi Agrártudományi Egyetem Vadbiológiai és Vadgazdálkodási Tanszékével közösen végeztek kutatási munkálatokat, amelyek eredményeként publikálásra is került kutatási jelentések készültek. Az európai országok részvételével évente tartandó konferenciákon is rendszeresen részt vesznek, ismertetik a magyarországi tapasztalatokat, illetve az ott ismertetett eredményeket is felhasználják a módszerük továbbfejlesztése kapcsán.<br>
A rókaveszettség-vakcina kiszórásával kapcsolatos tudományos kutatás eredményeként kidolgozott módszerek szabadalmi oltalommal nem rendelkeznek, azonban a szabadalmi eljárás megindítását mindenféleképpen fontosnak tartják, különös tekintettel a jelenlegi tapasztalataikra.<br>
Ajánlatkérõ elõadta, hogy az eljárás tárgyát képezõ közbeszerzési eljárásban az ajánlattételre felhívott Hubertus Kft. ajánlatát benyújtotta, azt értékelték, azonban tekintettel a folyamatban lévõ jogorvoslati eljárásra, eredményhirdetésre, illetve a szerzõdés megkötésére nem került sor.<br>
A Döntõbizottságnak abban a kérdésben kellett állást foglalnia a jogorvoslati eljárás során, hogy a rendelkezésre álló iratokból megállapítható-e, hogy a közbeszerzési eljárások közül választott tárgyalásos eljárás jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt egy meghatározott személy képes teljesíteni.<br>
A Döntõbizottság a rendelkezésre álló iratokból, illetve az ajánlatkérõ, valamint az ajánlattételre felkért szervezet tárgyaláson elhangzott nyilatkozataiból megállapította azon tényt, hogy a Hubertus Kft. vonatkozásában valóban fennállnak azon mûszaki-technikai sajátosságok, amelyek kizárólagosan teszik alkalmassá õt a rókavakcina-kiszórás végrehajtására.<br>
A Hubertus Kft. 1992 óta foglalkozik a veszettség elleni vakcinák kiszórási módszerének kidolgozásával. Ezen módszert folyamatosan továbbfejlesztette, további kutatási programokat indított a módszer során felmerült problémák tisztázása érdekében. Ezen módszer alapját képezi a repülõgépes vadállománybecslés módszere, az úgynevezett GPS (általános helymeghatározó rendszer) kidolgozása, amely szintén a Hubertus Kft., illetve az ügyvezetõ igazgató, dr. Heltai István vadbiológus nevéhez fûzõdik. A tudományos kutatás nem merül ki a vakcinakiszórás módszerének vizsgálatával, azt követõen kutatási programokat indítottak annak tisztázására is, hogy mi lesz a kiszórt vakcina sorsa, illetve hatása a rókapopulációra. Veszettséggel kapcsolatos tudományos kutatást egyedül a Hubertus Kft. végez, közösen a Gödöllõi Agrártudományi Egyetem Vadbiológiai és Vadgazdálkodási Tanszékével. Ezen tudományos kutatás eredményeként több kutatási jelentés is készült, amelyeket a Hubertus Kft. becsatolt a Döntõbizottság részére. Ezen kutatási jelentések közül a legutolsó 2000. január 31-i dátummal készült el.<br>
A fenti tények alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek jelen beszerzés esetén fennállnak, így a Döntõbizottság jogsértést nem állapított meg.<br>
A Döntõbizottság az ajánlatkérõ által másodlagosan megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti rendkívüli sürgõsség alátámasztására megjelölt indokait nem találta megalapozottnak, amint az a 2000. április 3-án kelt D.64/2000 számú határozatában, amely rókaveszettség-vakcina beszerzése tárgyú közbeszerzési eljárással kapcsolatos, kifejtésre került.<br>
A Döntõbizottság megállapította azt is, hogy a hirdetmény közzététele nélküli tárgyalásos eljárás lefolytatásához elegendõ egyetlen megalapozott jogcím megjelölése is.<br>
Ajánlatkérõ a közbeszerzési eljárás megindításakor az eljárásfajta alkalmazásának részletes indokolását és az azokra vonatkozó dokumentációit nem csatolta, így arról a Döntõbizottság Elnöke kellõ információkkal nem rendelkezhetett.<br>
Tekintettel arra, hogy a jogorvoslati eljárás során a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított eljárást a Döntõbizottság megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 3.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>