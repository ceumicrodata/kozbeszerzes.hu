<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2697)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1331<br>
Fax: 355-5082<br>
Ikt. sz.: D.64/7/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Szombathelyi Állat-egészségügyi Intézet közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Szombathelyi Állat-egészségügyi Intézet (9700 Szombathely, Zanati u. 7/A, képviseli: dr. Csordás Ildikó ügyvéd, 9700 Szombathely, Hunyadi u. 50., továbbiakban: ajánlatkérõ) "rókaveszettség-vakcina beszerzése" tárgyú közbeszerzési eljárása ellen hivatalból indított jogorvoslati eljárás során megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontjában foglaltakat, ezért ajánlatkérõ ügyben hozott döntéseit a közbeszerzési eljárás megindításáig visszamenõleg megsemmisíti.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, valamint ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2000. február 28-án hirdetmény közzététele nélküli tárgyalásos közbeszerzési eljárást kezdeményezett vörösrókák veszettség elleni orális immunizálására szolgáló, repülõgépes kiszórásra alkalmas, Magyarországon törzskönyvezett csalétek vakcina beszerzése tárgyában.<br>
A beszerzendõ vakcina mennyiségét 1 500 000 adagban jelölte meg, melybõl 210 000 adag 2000 áprilisában, a fennmaradó 1 290 000 adag pedig 2000 októberében kerülne leszállításra.<br>
A hirdetmény közzététele nélküli tárgyalás eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapította, arra hivatkozva, hogy a rendkívüli sürgõsség, illetve a nyílt és meghívásos eljárásra elõírt határidõk betarthatatlansága azért állt elõ, mert a beszerzéshez szükséges pénzügyi fedezet 2000. február 22-tõl áll rendelkezésre, ugyanakkor a beszerzendõ veszettség elleni vakcinák elsõ kiszórásának 2000. április 10–29. között meg kell történnie.<br>
Ajánlati felhívását három olyan ajánlattevõnek küldte meg, aki tudomása szerint Magyarországon foglalkozik a felhívásban megjelölt törzskönyvezett vakcina forgalmazásával.<br>
A Döntõbizottság Elnöke 2000. március 3-án a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(5) bekezdése alapján megindította a Döntõbizottság hivatalból történõ eljárását, tekintettel arra, hogy a rendelkezésére bocsátott iratokból nem állapítható meg egyértelmûen az ajánlatkérõ által választott eljárásforma megalapozottságát bizonyító feltételek megléte.<br>
Indítványozta, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.<br>
Ajánlatkérõ érdemi észrevételében kérte az eljárás megszüntetését. Indokául a következõket adta elõ:<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt, elõre nem látható okból elõállt rendkívüli sürgõsséget a beszerzendõ vakcina alkalmazásának megkezdési ideje indokolja, amely optimálisan 2000. április 10–29-e közötti idõszak.<br>
A rókaveszettség terjedése a szaporodási ciklushoz kötött, hiszen a párosodás idõszakában az állatok egymást fertõzik, valamint az utódokon keresztül is gyorsan terjedhet az anyai fertõzés. Az immunizálás optimális idõpontja a kotorékból való kijövetel a kölykök vonatkozásában, a felnõtt egyedeknél pedig az emlékeztetõ vakcinázásra alkalmas ezen idõszak.<br>
A rövid idõszakot a vakcina használhatósága is indokolja, hiszen annak eltarthatósági ideje a kiszórást követõen mintegy két hét, azonban a napi csúcshõmérséklet emelkedésével a vakcina hatóanyaga gyorsabban bomlik, így az eltarthatóság egyre inkább rövidül.<br>
A beszerzés tárgyára vonatkozó rendkívüli sürgõsséget indokoló körülmények tõlük függetlenek, hiszen a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését figyelembe véve az ajánlati felhívásukat csak akkor küldhették meg az ajánlattevõknek, amikor a szerzõdés teljesítését biztosító anyagi fedezet rendelkezésre állt. Számukra ezen feltétel csak a Földmûvelésügyi és Vidékfejlesztési Minisztérium (továbbiakban: FVM) 2000. február 9-én kelt levelének 2000. február 22-én történõ kézhezvételével teljesült, hiszen ezen levélben kaptak értesítést arról, hogy az FVM a veszettség elleni vakcinázási és kiszórási költségekre a szükséges fedezetet biztosítja.<br>
Az elkészített ajánlati felhívást a szakmai felettesnek – az FVM Állat-egészségügyi és Élelmiszer-ellenõrzési Fõosztálynak – jóvá kell hagynia, így annak beszerzésével egy idõben, 2000. február 28-án tudták csak megindítani a közbeszerzési eljárást. A megindítástól a vakcina kiszórására alkalmas idõpontig terjedõ idõszak – február 28.–április 10. – nem lett volna elegendõ sem nyílt, illetve meghívásos eljárás lebonyolítására, tekintettel a Kbt. által azok vonatkozásában meghatározott határidõkre.<br>
Az ajánlattételre felhívott egyéb érdekeltek közül a Pharmavet Állatgyógyászati Kft. tett érdemi észrevételt, amelyben rögzítette, hogy álláspontja szerint a tárgyalásos eljárás alkalmazása indokolt volt, tekintettel a pénzügyi keret biztosítása és a vakcina leszállítása közötti rövid idõszakra. A vakcina leszállítására a szerzõdés megkötését követõen már csak két hét áll rendelkezésre, ami csak úgy lehetséges, ha a vakcinagyártókat már januárban elõzetesen tájékoztatják a tavaszi rókaveszettség-vakcina várhatóan szükséges adagszámáról azért, hogy õk azt elõre le tudják gyártani.<br>
A 2000. március 22-én megtartott tárgyaláson ajánlatkérõ a Döntõbizottság kérdéseire, illetve írásbeli észrevételének kiegészítésére az alábbiakat adta elõ:<br>
Idõközben az ajánlattételre felhívott 3 ajánlattevõ közül 2 társaság adott be pályázatot: a Medimpex Gyógyszer-kereskedelmi Kft. és a Pharmavet Állatgyógyászati Kft. Az utóbbi cég az ajánlati felhívásnak megfelelõen kétváltozatú pályázatot nyújtott be, de eredményt még nem hirdettek. Tudomásuk szerint Magyarországon csak az a három cég foglalkozik ilyen vakcina forgalmazásával, akiket ajánlattételre felhívtak, így a Kbt. esélyegyenlõségre vonatkozó rendelkezései nem sérülhettek.<br>
1992. óta évi rendszerességgel szerzik be a rókaveszettség-vakcinát, a közbeszerzési törvény 1995. november 1-jei hatálybalépését követõen pedig mindig tárgyalásos közbeszerzési eljárás keretében folytatták le a beszerzést. Ennek alapján valóban évente elõre látható és így tervezhetõ a beszerzés, azonban a szükséges fedezet rendelkezésre állása nem törvényszerû, hiszen a költségvetési törvény a fejezetlebontásnál nem nevesíti, és így nem is garantálja az összeget. Az az intézet költségvetésében nem szerepel, az nem is tartozik az õ kompetenciájukba, az erre biztosított összeg az FVM költségvetéséhez van biztosítva.<br>
Az évek óta kialakult gyakorlat – "szokásjog" – alapján az FVM "szóbeli" megbízása szerint õk bonyolítják a Dunántúl területén a rókaveszettség-vakcina beszerzésével, majd annak kiszórásával kapcsolatos tevékenységet. A beszerzést, illetve kiszórást végzõ szervezet által benyújtott számlát beterjesztik az FVM felé, amely rendelkezésükre bocsátja a megfelelõ összeget, majd a számla tényleges kiegyenlítése az intézet feladata.<br>
A jelen eljárás tárgyát képezõ 1 500 000 darab vakcina beszerzési ára mintegy bruttó 200 M Ft.<br>
Az éves kontingens nagy részének szállítására valóban októberben kerülne sor, azonban a Kbt.-ben rögzítettek szerint ezen beszerzéseket egységesként kell kezelni.<br>
Az 1999. évi beszerzésbõl még tartalékoltak kb. 538 000 adagot, így az április hónapban történõ immunizáláshoz elegendõ az ajánlati felhívásban megjelölt 210 000 adag vakcina leszállítása.<br>
A rendkívüli sürgõsség egyik okaként megjelölt, április 10–29. között optimális idõszak vonatkozásában jogszabályi elõírás nincs, azt a rókaszaporodási ciklus, az enyhe (de nem meleg) idõjárási viszonyok, illetve az indokolja, hogy a csalétekben kijuttatott vakcinát egyéb állatok (birkák, kecskék, szarvasmarhák) is felveszik, amelyekre az semminemû veszélyt nem jelent, ellenben az igen drága vakcinát "eleszik" a rókák elõl.<br>
A Döntõbizottság az ajánlatkérõ által rendelkezésre bocsátott adatok és információk alapján 2000. március 22-én kelt D.64/6/2000. számú határozatában ideiglenes intézkedésként a szerzõdés megkötését megtiltotta.<br>
A Döntõbizottság a rendelkezésre álló iratokból, illetve az ajánlatkérõ nyilatkozataiból megállapította, hogy a Döntõbizottság Elnökének az ajánlatkérõ közbeszerzési eljárása elleni indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha a törvény azt megengedi.<br>
Ajánlatkérõ a hirdetmény közzététele nélküli tárgyalás eljárás alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg.<br>
E szakasz szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ajánlatkérõ a rendkívüli sürgõsség okát abban jelölte meg, hogy számára a rókaveszettség-vakcina beszerzéséhez szükséges anyagi fedezet csak az FVM 2000. február 22-én kézhez vett értesítésétõl fogva állt rendelkezésre. Ugyanakkor azt is elõadta, hogy ezen összeg az FVM költségvetésében ezen célra elkülönítetten megjelenik. Ezek alapján megállapítható, hogy a költségvetési törvény elfogadását követõen ajánlatkérõ már tudomással bírt arról, hogy a teljesítés idõpontjában – azaz az éves beszerzendõ mennyiségbõl a 2000 áprilisi leszállításhoz – a fedezet rendelkezésre fog állni.<br>
A rendkívüli sürgõsséget alapvetõen megkérdõjelezi az ajánlatkérõ által tett azon nyilatkozat is, miszerint az 1999. évrõl tartalékolt 538 000 vakcinához csak kiegészítés lenne az áprilisban szállítandó 210 000 vakcina. A Döntõbizottság azt is lehetségesnek tartja, hogy a 2000. április hónapban szállítandó – az éves beszerzési mennyiséghez képest – elenyészõ mennyiség (210 000 db) esetleg már az 1999. évi beszerzéskor is szintén tartalékolható lett volna.<br>
A beszerzés nagy részének – 1 290 000 vakcina – leszállítására csak 2000 októberében kerülne sor, amely idõpontig azonban a Kbt. rendelkezéseinek megfelelõen a határidõk betartásával nyílt eljárás is lefolytatható, úgy hogy a K. É.-ben közzétett hirdetményre az ajánlatkérõ által esetleg nem ismert ajánlattevõk is jelentkezhetnek. Ajánlatkérõ ugyanis azt sem tudta hitelt érdemlõen bizonyítani, hogy csak az általa meghívott három ajánlattevõ foglalkozik rókaveszettség-vakcina forgalmazásával, azonban ezen körülmény a tárgyalásos eljárás a Kbt. 70. § (1) bekezdés c) pont szerinti jogalapjának indokoltsága szempontjából nem bír jelentõséggel.<br>
A fentiekbõl következõen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek nem állnak fenn, így ajánlatkérõ ezen pontra hivatkozott, hirdetmény közzététele nélküli tárgyalás eljárás indítása jogilag nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Döntõbizottság a Kbt. 88. § (1) bekezdés c) pontja alapján ajánlatkérõ döntéseit a közbeszerzési eljárás megindításáig visszamenõen az ajánlati felhívásra is kiterjedõen megsemmisítette.<br>
Bírság kiszabásától a Döntõbizottság eltekintett, tekintettel arra, hogy az alkalmazott jogkövetkezmény arányban áll a megállapított jogsértés súlyával.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 3.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>