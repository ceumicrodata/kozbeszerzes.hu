<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2710)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 59/10/2000<br>
<br>
Tárgy: az Endoscop Kft. jogorvoslati kérelme a DOTE közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Endoscop Hungária Kft. (2351 Alsónémedi, Haraszti út 134., képviseli: dr. Csilléry Gabriella ügyvéd, 2072 Zsámbék, Akadémia u. 1., továbbiakban: kérelmezõ) jogorvoslati kérelme alapján – melyet a Debreceni Orvostudományi Egyetem (4012 Debrecen, Nagyerdei körút 98., továbbiakban: ajánlatkérõ), megbízottja az Euromedic Trading Kft. (1051 Budapest, Vörösmarty tér 1., képviseli: dr. Szabadi Attila ügyvéd, továbbiakban: megbízott) "1 db vesekõzúzó gép beszerzése" tárgyú közbeszerzési eljárása ellen nyújtott be – megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés b) pontjára tekintettel az 52. § (1) bekezdését, ezért ajánlatkérõvel szemben l 000 000 Ft, azaz egymillió forint, a közbeszerzési eljárás lebonyolításával megbízott szervezettel szemben 1 000 000 Ft, azaz egymillió forint bírságot szab ki. A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi a Döntõbizottság az ajánlatkérõt és a megbízott szervezetet, hogy a bírságot a határozat kézhezvételétõl számított 15 napon belül fizessék be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján az alábbi tényállást állapította meg:<br>
<br>
Ajánlatkérõ a K. É. 51. számában, 1999. december 22-én tett közzé ajánlati felhívást nyílt eljárás megindítására. A közbeszerzési eljárás lefolytatására teljes körû megbízást az Euromedic Trading Kft. kapott. A beszerzés tárgya 1 db vesekõzúzó berendezés volt. Az ajánlati felhívás szerint részajánlattétel nem volt megengedett, többváltozatú ajánlattételt ajánlatkérõ megengedte, azonban elõírta, hogy a változatok különbözõsége az ajánlott készülék minõségére vonatkozhat.<br>
Az ajánlati felhívás 11. a) pontjában írta elõ ajánlatkérõ az ajánlattevõk pénzügyi, gazdasági és mûszaki alkalmasságára kért adatokat és tényeket:<br>
– Írásbeli nyilatkozat és hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) és (6) bekezdései szerint<br>
– a számlavezetõ pénzintézet nyilatkozata az ajánlattevõ fizetõképességének megítéléséhez az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan eleget tesz-e<br>
– 3 hónapnál nem régebbi cégkivonat<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés értelmében az elõzõ 3 év legjelentõsebb szállításainak, szolgáltatásainak ismertetése, a termék leírása.<br>
Az ajánlati felhívás meghatározta, hogy mely szempontok esetén minõsíti ajánlatkérõ az ajánlattevõk ajánlatát alkalmatlannak, ezek a következõk voltak: szakirányú referencia hiánya és az utolsó 3 évben e közbeszerzés tárgyához hasonló teljesítés hiánya esetén.<br>
Az ajánlati felhívás 13. pontjában határozta meg ajánlatkérõ az ajánlatok elbírálásának szempontjait.<br>
Ajánlatkérõ az összességében legelõnyösebb ajánlatot kívánta kiválasztani a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésben foglaltak alapján.<br>
	súlyszám <br>
berendezés mûködtetési költsége	9<br>
ajánlott készülék mûszaki paraméterei	8<br>
ajánlati ár	6<br>
teljesítéshez kapcsolódó engedmények	4<br>
az adható pontszám valamennyi részszempont esetében 1–10-ig.<br>
Ajánlatkérõ az egyéb információk között elõírta, hogy az ajánlatnak tartalmaznia kell érvényes forgalomba hozatali ORKI-engedélyt.<br>
Ajánlatkérõ dokumentációt is biztosított az ajánlattevõk részére, amelynek részei voltak: a részletes ajánlati feltételek, az ártáblázat, mellékletek és a szerzõdés tervezete.<br>
A részletes ajánlati feltételek 1.9. pontjában ajánlatkérõ elõírta, hogy az ajánlat pénzneme forint, a 10. pontban pedig, hogy az ajánlat nyelve magyar. Ugyanakkor a 20. pontban "az ajánlatok értékelése, összehasonlítása" címszó alatt ajánlatkérõ elõírta, hogy az értékelés és összehasonlítás megkönnyítése céljából az ajánlatkérõ a nem forintban megjelölt árat az ajánlattételi határidõ lejártának napját közvetlenül megelõzõ banki napon irányadó MNB devizaárfolyamán forintra számítja át.<br>
Ajánlatkérõ a beszerzés tárgya vonatkozásában részletes mûszaki specifikációt is meghatározott. Ezek között elõírta, hogy a lökéshullám rendszerén belül az energiaáramlási denzitás: 0,96 mJ/mm2-ig. Az ajánlattételi határidõig, 2000. február 2-ig öt ajánlattevõ nyújtotta be ajánlatát: HUN-MED Kft., Képtechnika Kft., Siemens Rt., Marubeni Europe PLC Düsseldorf Branch Office, és kérelmezõ.<br>
A bontási jegyzõkönyvben ajánlatkérõ rögzítette, hogy a HUN-MED Kft. Dornier Compact Alfa típusú készüléket ajánlott meg, az ajánlati árat két változatban közölte, egyrészt 43 076 000 Ft-ban, illetõleg 307 500 DEM-ben jelölte meg.<br>
A kérelmezõ Modulith SLK típusú készülékre tett ajánlatot 46 575 000 Ft értékben, illetõleg megajánlotta a Modulith SLK készüléket röntgencélzóval és mobil célíves röntgennel, ennek árajánlata 63 281 250 Ft volt.<br>
Ajánlatkérõ 2000. február 24-én hirdetett nyilvánosan eredményt. Az eredményhirdetésen a HUN-MED Kft. ajánlatát hirdette ki nyertesnek, 307 500 DEM-ben.<br>
Ajánlatkérõ elkészítette az értékelését is az ajánlatokról. Ajánlatkérõ az írásos észrevételében megjegyezte, hogy a nyertes Kft. ajánlott készüléke mindenben eleget tett a kiírás feltételeinek. A kérelmezõnél az ajánlott készülék az energiaáramlási denzitás kivételével mindenben eleget tett a kiírás feltételeinek.<br>
A kérelmezõ által megajánlott készülék energiaáramlási denzitása 0,7 mJ/mm2 volt, mely nem felelt meg a kiírás feltételeinek.<br>
Ajánlatkérõ a szerzõdést a nyertessel 2000. március 6-án megkötötte.<br>
Kérelmezõ 2000. március 1-jén nyújtott be jogorvoslati kérelmet a Döntõbizottsághoz, melyben kérte ajánlatkérõ döntésének megsemmisítését, illetõleg ideiglenes intézkedés alkalmazását. Indoklásában elõadta, hogy az általa megajánlott Storz készülék magasabb színvonalat képvisel, mint a nyertes cég által megajánlott Dornier készülékek. Elõadta, hogy az energiaáramlás sûrûségének mérési módszereiben eltérés mutatkozik. Jelenleg kétféle mérési módszer használatos. Az egyik a PVDF tûhidrofonnal történõ mérés, mely az elterjedtebb és kevésbé költséges, míg a másik mérési mód az optikai üvegszálas hidrofon.<br>
A nyertes Kft. által szállítandó Dornier termék a PVDF tûhidrofonos mérési módszernél 0,6 mJ/mm2 energiát ad, míg a Storz termék 0,7 mJ/mm2 energiát. Az általuk beadott ajánlatban a PVDF tûhidrofonos módszerrel mért adatokat adták meg.<br>
Álláspontjuk szerint a "lökéshullámrendszer" alcím alatt a szakmai szokással ellentétben került meghatározásra az energiaáramlási sûrûségi érték, az ott szereplõ 0,96-os érték a nyertes Kft. által ajánlott készülék értékével vág egybe, így az esélyegyenlõség megsértésével került kiírásra az energiaáramlási sûrûség értéke.<br>
Ajánlatkérõ a jogorvoslati kérelmet, mint elkésett elutasítását kérte. Álláspontja szerint kérelmezõ a dokumentáció mûszaki elõírását sérelmezi, azaz, hogy az ajánlatkérõ a dokumentációban az energiaáramlási denzitást 0,96 mJ/mm2-ig adta meg.<br>
Kérelmezõ a dokumentációt 2000. január 17-én vette át. A jogorvoslati kérelem benyújtására rendelkezésre álló határidõ a tudomásszerzéstõl számított 15 nap, tehát a 2000. március 1-jén beadott jogorvoslati kérelem elkésett.<br>
Ajánlatkérõ elõadta továbbá, hogy a benyújtó ajánlattevõk közül egyedül a kérelmezõ ajánlata nem teljesítette ezt a mûszaki elõírást. A 0,96 mJ/mm2 elõírás egy minimális szint volt, ennél jobb teljesítményt az ajánlattevõk megadhattak.<br>
A nyertes ajánlattevõ érdemi észrevételében közölte, hogy az energiaáramlási denzitás mértékének megadásakor következtetnie kellett volna ajánlattevõnek, hogy milyen mérési módszer alkalmazása mellett kell ezt a denzitási értéket szavatolni. Az általuk megajánlott készüléktípus kifejezetten urológiai beavatkozási célokra került kifejlesztésre, tehát nem megalapozott kérelmezõ azon állítása, mely szerint a Storz készülékek magasabb színvonalat képviselnek.<br>
Döntõbizottságnak elsõdlegesen abban a kérdésben kellett állást foglalnia, hogy a jogorvoslati kérelem elkésettnek minõsül-e. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
Tény, hogy kérelmezõ jogorvoslati kérelmében vitatja az ajánlatkérõ részérõl az energiaáramlási denzitás meghatározásának módját, azonban jogorvoslati kérelme alapvetõen ajánlatkérõ döntése ellen irányul, azaz, hogy nem a kérelmezõ ajánlatát minõsítette ajánlatkérõ az összességében legjobbnak.<br>
Az ajánlatkérõ a döntést 2000. február 24-én hozta meg, ennek alapján a 2000. március 1-jén elõterjesztett jogorvoslati kérelem a 15 napos határidõn belül volt, tehát elkésettnek nem tekinthetõ.<br>
A Döntõbizottságnak másodsorban azt kellett vizsgálnia, hogy ajánlatkérõ az összességében legelõnyösebb ajánlatot hirdette-e ki nyertesnek. A Döntõbizottságnak ahhoz, hogy megállapítsa, hogy az ajánlatok közül melyik volt az összességében a legjobb, vizsgálnia kellett azt is, hogy a benyújtott ajánlatok érvényesnek tekinthetõk-e, illetõleg az alkalmasság követelményének az ajánlatok eleget tettek-e.<br>
Ajánlatkérõ az elbírálás folyamán minden ajánlatot érvényesnek minõsített és alkalmasnak is talált.<br>
Ajánlatkérõ az ajánlati felhívása 16. pontjában elõírta, hogy az ajánlatnak tartalmaznia kell érvényes forgalomba hozatali ORKI-engedélyt.<br>
A Döntõbizottság az ajánlatok átvizsgálása során megállapította, hogy egyetlen egy ajánlat sem felelt meg a fenti követelménynek. A nyertes ajánlattevõ csatolt ajánlatához egy megrendelést, egyedi üzembe helyezési engedély kiadásához a Dornier Compact Alfa típusú vesekõzúzó készülékre, 2000. január 26-án. Ehhez mellékelt az ajánlatban egy ORKI-állásfoglalást is, mely szerint az OKKI-engedély megkövetelése a tenderkiírás idõpontjában nem célszerû, mivel ezzel meggátolják az új technológiák beáramlását az országba. Álláspontja szerint azonban azt meg kell követelnie az ajánlattevõktõl, hogy írásban nyilatkozzanak arról, hogy a forgalmazásig, illetõleg az üzembe helyezésig megszerzik az ORKI-engedélyt. Ez az ORKI-állásfoglalás 1999. november 29-én kelt.<br>
Az ajánlatkérõ nevében eljáró Euromedic Trading Kft. tárgyaláson tett nyilatkozatában közölte, hogy errõl az ORKI-állásfoglalásról az ajánlati felhívás kiadásakor már tudomásuk volt, így nem megfelelõen került megfogalmazásra az, hogy az ORKI-engedély becsatolását már az ajánlattétel idõpontjában az ajánlattevõknek csatolniuk kell, ezért ettõl a követelménytõl az érvényesség vizsgálata során eltekintettek.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. §-</a>ában biztosított azon lehetõséggel, hogy ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket, nem élt. Ebbõl pedig az következik, hogy ajánlatkérõnek meg kellett volna követelni, hogy az ajánlattevõk az ajánlatuk beadásakor az ajánlatukhoz az érvényes ORKI-engedélyt csatolják.<br>
Ajánlatkérõ ettõl a követelménytõl nem térhetett el, ugyanis a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második mondata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. A Kbt. 43. § (1) bekezdés alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján pedig érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A jelen közbeszerzési eljárásban megállapítható volt, hogy az ajánlatkérõ által követelményként elõírt és megkövetelt ORKI-engedélyt egyetlen ajánlattevõ sem csatolta az ajánlatához. Ennek alapján valamennyi ajánlattevõ ajánlata érvénytelen volt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés és a Kbt. 60. § (1) bekezdés b) pontja szerint ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek, eredménytelen az eljárás, ha kizárólag érvénytelen ajánlatok érkezetek.<br>
Ajánlatkérõ fenti jogszabályhelyet megsértette azáltal, hogy az ajánlatok érvénytelenségét nem észlelte, és az eljárást eredménytelennek nem nyilvánította.<br>
Tekintettel arra, hogy az ajánlatok érvénytelenségét önmagában megalapozta az ORKI-engedély hiánya, így a Döntõbizottság szükségtelennek tartotta annak további részletes vizsgálatát, hogy az ajánlatok vonatkozásában további érvénytelenségi okok is fennállnak-e.<br>
A Döntõbizottság azonban megjegyzi, hogy annak ellenére, hogy az eljárás nyelve magyar volt, a kérelmezõ által becsatolt referenciajegyzék angol nyelven íródott.<br>
Tény az is, hogy a megajánlott készülékre megjelölt energiaáramlási denzitás értéke nem felelt meg a dokumentációban elõírtaknak. Amennyiben kérelmezõ számára nem volt egyértelmû, hogy a denzitás értéke milyen módszerrel került a dokumentációban meghatározásra, úgy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján ajánlatkérõtõl tájékoztatást kérhetett volna, de ezzel a lehetõséggel nem élt. Így utólagosan ezért a dokumentációban elõírtakat jogszerûen nem kifogásolhatja.<br>
Az ajánlati felhívás szerint az ajánlatok többváltozatú megadása csak az ajánlott készülék minõségére vonatkozhatott, ezzel szemben a nyertes ajánlattevõ azonos mûszaki tartalomra az árat két változatban adta meg, Ft-ban, illetve – egy úgynevezett ügynöki megbízási szerzõdéskötés esetére – devizában.<br>
A fentiekbõl következõen a kérelmezõ és a nyertes ajánlata az ORKI-engedély hiányán túlmenõen is érvénytelen volt.<br>
A Döntõbizottság az eljárása során ideiglenes intézkedést nem alkalmazott, mert a kérelem beérkezésekor, illetve a szerzõdéskötés idõpontjáig annak jogszabályi feltételei nem voltak megállapíthatók.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a 88. § (1) bekezdés f) pontja alapján bírságot szabott ki ajánlatkérõvel és az ajánlatkérõ megbízásából eljáró szervezettel szemben, valamint a 88. § (1) bekezdés h) pontja alapján kötelezte ajánlatkérõt az igazgatási szolgáltatási díj megfizetésére. A bírság mértékének kiszabásánál figyelemmel volt a Döntõbizottság az elkövetett jogsértés súlyára, valamint a beszerzés értékére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 11.<br>
<br>
Dr. Engler Magdolna s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>