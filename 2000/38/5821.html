<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5821)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.270/9/2000<br>
<br>
Tárgy: az ALTERRA Építõipari Kft. kérelmezõ jogorvoslati kérelme a MOBIL PARK Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ALTERRA Építõipari Kft. (1103 Budapest, Sibrik Miklós út 30., a továbbiakban: kérelmezõ) jogorvoslati kérelmét, amelyet a MOBIL PARK Kht. (2700 Cegléd, Gubodi út 17., továbbiakban ajánlatkérõ) nevében és megbízásából eljárt a Makett Tervezõ Beruházó és Szolgáltató Kft. (2700 Cegléd, Kossuth tér 4., a továbbiakban megbízott) "Cegléd ipari park infrastrukturális fejlesztésének megvalósítása a mûszaki dokumentáció alapján" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárásra vonatkozó részvételi felhívása 2000. március 16-án a K. É. 11. számában jelent meg.<br>
A részvételi felhívásban a beszerzés tárgyát és mennyiségét a következõképpen határozta meg: "Cegléd Ipari park infrastrukturális fejlesztésének megvalósítása az alábbiak szerint:<br>
– szennyvízcsatornázás 2463 m,<br>
– szennyvíz átemelõ építése 1 db,<br>
– ivóvízhálózat építése 1761 m,<br>
– gázvezeték építése 1426 m,<br>
– útépítés csapadékvíz-elvezetéssel 2319 m,<br>
– útcsomópont kialakítása 2 db,<br>
– energiaellátás és közvilágítás, energiaellátáson belül 1850 m kábel + 4 db trafó, közvilágítás 2180 m."<br>
Ajánlatkérõ mûszaki tervdokumentációt is biztosított a két szakaszból álló közbeszerzési eljárás ajánlati szakaszában. A közbeszerzési eljárás elôminôsítési szakaszának lezárását követôen ajánlatkérô az alábbi alkalmasnak minõsített jelentkezõket kérte fel ajánlattételre:<br>
Kérelmezõt, Betonút Építõ Rt.-t, Strabag Hungaria Építõ Rt.-t, Conturbau Rt.-t, EGUT Rt.-t, Sade Magyarország Kft.-t, Polydom Rt.-t, DEBMUT Rt.-t, mint közös ajánlattevõket.<br>
Ajánlatkérõ az alkalmasnak minõsített részvételi jelentkezõket a 2000. április 25-én kelt ajánlati felhívásával, illetve ennek mellékleteként részvételi felhívással hívta fel ajánlattételre.<br>
Az ajánlati felhívásban meghatározta az ajánlattétel idõpontját, az eredményhirdetés idõpontját és a szerzõdéskötés idõpontját is. A részletes felhívás tartalmazta azokat a mûszaki leírásokat, amelyek a beszerzés tárgyával és mennyiségével álltak összefüggésben, továbbá a mellékletét képezték a különbözõ engedélyezési tervek. Ajánlatkérõ meghatározta, hogy a részletes ajánlatnak milyen dokumentumokat kell tartalmaznia, valamint a részvételi felhívás 6. pontjában határozta meg az összességében legelõnyösebb ajánlat elbírálásának szempontjait, melyek a következõk voltak:<br>
	Súlyszám<br>
– szerzõdéses feltételek	40<br>
– ajánlati ár, mûszaki tartalom	30<br>
– jótállás, garancia	15<br>
Az 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#35">Kbt.) 35. §</a> (1) bekezdés a) pontja szerinti szempont 10 súlyszám, a vállalási határidõ 5 súlyszámmal.<br>
A részszempontokra adható ponthatár 1–100 pontig terjedt.<br>
Ajánlatkérõ lehetõséget biztosított arra az ajánlattevõknek, a kivitelezés helyszínének és környékének a megtekintésére. Ajánlatkérõ a közbeszerzési eljárásban teljes körû ajánlattételt várt el az ajánlattevõktõl. Többváltozatú ajánlattételt a részletes pályázati kiírásban meghatározott módon lehetett tenni.<br>
Az ajánlattételi idõszakban az ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján lehetõségük volt a mûszaki dokumentációval kapcsolatosan kérdéseket intézniük, ezekre a kérdésekre az ajánlatkérõ írásban megadta a választ.<br>
Az ajánlatok bontására 2000. június 5-én került sor. Kérelmezõn kívül ajánlatot nyújtott be a Conturbau Rt., a Betonútépítõ Rt., a Polydom Rt. és a Strabag Hungária Rt. Az ajánlatok értékelésérõl készített szakértõi véleményt az ajánlatkérõ megbízottja állította össze.<br>
Az ajánlatkérõ 2000. június 21-én a közbeszerzési eljárás nyerteseként a Conturbau Rt. elsõ változatú ajánlatát hirdette ki nyertesnek, a második helyezett a kérelmezõ elsõ számú ajánlata lett. Ajánlatkérõ megküldte az eljárás eredményérôl szóló tájékoztatóját a K. É.-nek, illetve az összegzést az eljárásról dokumentumot a közbeszerzési eljárásban érintett ajánlattevõknek. Az ajánlattevõ vállalási ára 344 891 589 Ft + áfa volt. Kérelmezõ 2000. június 28-án benyújtott jogorvoslati kérelmében a jogsértés megállapítása mellett kérte a Döntõbizottságtól, hogy semmisítse meg ajánlatkérõnek a közbeszerzési eljárást lezáró döntését, kötelezze az ajánlatkérõt az eljárási díj és költségek megfizetésére. Ideiglenes intézkedésként indítványozta a még meg nem kötött szerzõdés megkötésének megtiltását.<br>
A jogsértés idõpontját 2000. június 21-ben jelölte meg. Elõadta, hogy a vállalkozási szerzõdés tervezetében maradéktalanul vállalta az ajánlatkérõ által támasztott minimális feltételeket, és többletvállalásokat is tett, így például a késedelmes teljesítés esetére elõírt 0,12 %/nap kötbér helyett 0,2%/nap kötbért vállalt. A számlázási ütemterve is kedvezõbb volt, mivel a végszámla összege 15%, szemben az ajánlatkérõ által megadott 10%-nál. A minõségbiztosítási rendszerébõl adódóan a harmadosztályú munkarészek esetén az árengedmény helyett vállalta, hogy az adott munkarészt elbontja és újra megépíti. Nem tekinthetõ objektívnek az elsõ és a második helyezett ajánlat közötti feltûnõen nagy különbség, álláspontja szerint ez abból adódhat, hogy az ajánlatkérõ szubjektíven értékelte az ajánlatokat. A jótállás, garancia részszempontnál is kedvezõbb vállalást tett az Alterra Kft., mint a nyertes ajánlattevõ.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja szerinti részszempontnál vállalta, hogy a kivitelezés során helyi alvállalkozókat, valamint határozott tartamú munkaszerzõdéssel helyi munkavállalókat foglalkoztat. Elõadta, hogy a ceglédi székhelyû Geosaurusz Kft.-vel már vállalkozási elõszerzõdést kötöttek.<br>
Ajánlatkérõ érdemi ellenkérelmében a jogorvoslati kérelem elutasítását kérte, álláspontja szerint a részszempontokra figyelemmel az összességében legelõnyösebb ajánlatot hirdette ki nyertesnek. Értékelésébõl ez nyomon követhetõ. Súlyozott matematikai arányosítást alkalmazott az ajánlati ár és a szerzõdéses feltételek vonatkozásában is. Az Alterra Kft. nem tett kedvezõbb vállalást a szerzõdéses feltételek körében, mint a nyertes ajánlattevõ. Ugyancsak a jótállás és a garancia részszempontnál sem volt kedvezõbb a vállalása a nyertes ajánlattevõnél. Kbt 35. § (1) bekezdés a) pontja szerinti részszempontnál a kérelmezõnél voltak kedvezõbb vállalások is, így pl. a Polydom Rt. több helyi vállalkozót is megnevezett az ajánlatában, akiket a munka elvégzése során be kíván a teljesítésbe vonni. Vállalási határidõnél, a pontozásánál a vállalkozói díjnál alkalmazott módszer szerint járt el. Korábbi befejezési határidõ kedvezõbb volt az ajánlatkérõ számára. És a befejezési határidõ tekintetében több ajánlattevõ kedvezõbb vállalást tett, mint a kérelmezõ.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem alaptalan. Ajánlati felhívás szerint az elsõ részszempont a szerzõdéses feltételek volt, súlyszáma 40 volt. Ajánlatkérõ a dokumentáció 6. oldalán a megrendelõ által igényelt ajánlat és szerzõdési feltételek fejezetszám alatt a 4. és 5. pontban határozta meg a szerzõdéses feltételeket, amelyeket a vállalkozói szerzõdéstervezetbe be kellett építeni, és amely elõírásokra vonatkozóan az ajánlatok tartalmát vizsgálta.<br>
A kérelmezõ ajánlatában a szerzõdéses feltételek körében a késedelmi kötbér 0,2%/napos vállalása pozitív eltérést jelentett, kedvezõbb volt az ajánlatkérõ számára, ezért plusz 2 számot, plusz 2 pontot kapott, negatív eltérést jelentett az idõjárás miatti határidõ-módosításra tett igénye, és nem volt értékelhetõ az, hogy a dokumentáció 4–5. pontja szerint harmadosztályú teljesítés esetében nem jelölt meg értékcsökkenést, hanem ebben az esetben javítást helyezett kilátásba. A pozitív és a negatív eltérés különbözete, tehát a mínusz 4 és a plusz kettõ összes pontszám mínusz kettõ. Nyertes ajánlattevõnél pozitív eltérést jelentett, a másodosztályú teljesítés esetében a kért 10% helyett 12%-ot jelölt meg értékcsökkenésként.<br>
A késedelmi kötbér összegét 1 500 000 Ft/napban jelölte meg, a meghiúsulási kötbér mértékét 30%-ban, a fizetést az igényelt 20 nap helyett 30 napban, és a 10% feletti helyi alvállalkozó alkalmazásához minden esetben megrendelõi hozzájárulást szerez be. Negatív eltérésként értékelte a szerzõdés és az ajánlat között a szavatosság vonatkozásában az eltérést, a pénzügyi feltételeknél két tétel az ajánlatkérõ számára nem elfogadható. 40 súlyszámon megszorozva a kérelmezõ értékelési pontszáma 60 pont, a nyertesé 100 pont, súlyszámmal megszorozva 4000, a kérelmezõé súlyszámmal megszorozva 2680 pont. A Döntõbizottság megállapította, hogy kérelmezõ számlázási ütemterve az alábbiak szerint alakult: 4 db részszámla és 1 db végszámla benyújtása, idõpontok 2000. augusztus 5., szeptember 5., október 5., november 5., november 30.<br>
A nyertes ajánlata havonta mûszaki tartalom meghatározása, 4 számla benyújtására tett ajánlatot, augusztus 1., szeptember 1., október 1., november 1. napján.<br>
A kérelmezõ 20 napos fizetési teljesítési határidõt, a nyertes 30 napos fizetési teljesítési határidõt ajánlott meg az ajánlatában. A szerzõdéses összeg 6%, a jótállási biztosíték 3 évre a kérelmezõnél, a nyertesnél a szerzõdéses összeg 10%, a jótállási biztosíték 3 évre minden számlából 10%-ot visszatart. A kötbér a kérelmezõnél 77 450 000 Ft, tehát napi 0,2% maximum 20%-ig 77 450 Ft, nyertesnél napi 1 500 000 Ft maximum 20%, meghiúsulási kötbér az 30% + a felmerülõ kár összegét is megtéríti. Nem elsõ osztályú teljesítés esetén kérelmezõ csökkentett árat nem jelölt meg az ajánlatában, másodosztályú teljesítésnél 10%-ot, harmadosztályú teljesítésnél elbontást, újraépítést jelölt meg, a nyertes másodosztályú teljesítésnél 12%-os csökkenést, harmadosztályú teljesítésnél 15%-os csökkenést jelölt meg az ajánlatában.<br>
A Döntõbizottság a nyertes ajánlatát az alábbi, részszemponton belüli tartalmi elemekre figyelemmel találta kedvezõbbnek. A számlázási ütemtervet, a fizetési határidõt, a kötbér összegét és az ahhoz kapcsolódó meg-hiúsulási kötbér-%-ot, valamint a felmerülõ kár összegének megtérítését, a jótállási biztosítékra vonatkozó 10%-os mértéket, továbbá az ehhez kapcsolódó minden részszámlából 10%-os visszatartást. Kedvezõbb még a nyertes ajánlata a nem elsõ osztályú teljesítés esetére tett vállalása vonatkozásában is. A Döntõbizottság tehát megállapította és pontozott, a szerzõdéses feltételeknél a kérelmezõnek az ajánlatkérõvel szembeni 67 ponttal szemben 75 pontot adott. Ez 3000 pontot jelent. A nyertesnek megadta a maximális 100 pontot, ez súlyszámmal szorozva 4000 pontot jelentett.<br>
A második részszempont az ajánlati ár volt. Ezt kérelmezõ nem vitatta. A Döntõbizottság az ajánlati árra vonatkozó kiszámításakor figyelembe vette azt, hogy a kérelmezõ 309 800 000 Ft-os vállalási árat tett, a nyertes 344 891 589 Ft-os vállalási árat, a matematikai arányosítást figyelembe véve a Döntõbizottság 88,3 pontot adott a kérelmezõ ajánlata részére, ez 2649 pontot jelentett, a nyertes ajánlattevõ vállalására 47,8 pontot, ez a 30 súlyszámmal megszorozva 1436 pontot jelentett. A nyertes jótállás keretében a beépített anyagokra 5 év szavatosságot vállalt az alkalmassági kormányrendelet szerint, 5 és 10 év alkalmassági szavatossági idõt vállalt a rendeletben foglalt teherhordó szerkezetek és egyéb szerkezetek beépítése tekintetében. Ajánlatkérõ pontszáma 67 pont, a kérelmezõnek – szorozva a 15-ös súlyszámmal – 1005 pontot jelentett, 100 pont a nyertesnek, szorozva 15-ös súlyszámmal, az 1500 pontot jelentett. A döntõbizottság ezt a pontozásos arányt elfogadta, így nem látott indokot, hogy azon módosítson.<br>
A következõ részszempont a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja szerinti, azaz a helyi foglalkoztatáspolitika és a helyi munkaerõ alkalmazása:<br>
Kérelmezõ ajánlatában nyilatkozott, hogy a teljesítés során majd foglalkoztatni fog helyi munkaerõt, de konkrét vállalkozót nem nevezett meg. A nyertes, a Polydom Rt. több helyi vállalkozót megnevez, így pl. a villamos munkákra a Démász Ceglédi Üzemmérnökségét, az útépítés, csapadékvíz-elvezetés és forgalomtechnikára a Geosaurus Kft.-t, a földmunkák végzésére az önkormányzat által ajánlott helyi munkaerõt.<br>
Ajánlatkérõ pontozása: kérelmezõ: 26 pont szorozva a 10 súlyszámmal, az 260 pont, a nyertesé: 51 pontot szorozva a 10-es súlyszámmal, az 510 pont. A Döntõbizottság az ajánlatkérõ pontozását e részszempontnál megalapozottnak tartja, ezért azt elfogadta.<br>
Az utolsó részszempont a vállalási határidõ volt.<br>
A kérelmezõ 2000. november 30-i vállalási határidõt ajánlott meg, a nyertes 2000. október 20-i vállalási határidõt, az ajánlatkérõ pontozása: 1 pontot kapott a kérelmezõ, szorozva az 5-ös súlyszámmal az 5 pontot jelentett, a nyertes 86 pontot kapott, szorozva az 5-ös súlyszámmal az 430 pontot jelentett.<br>
A Döntõbizottság a nyertes vállalási határidejére tekintettel az ajánlatkérõ pontozását nem fogadta el, 83 pontot adott, így ezt megszorozva az 5-ös súlyszámmal az 415 pontot jelentett, a kérelmezõnél elfogadta az ajánlatkérõ pontozását.<br>
Nyertes ajánlatában a vállalási árra vonatkozóan a pontszám Döntõbizottság általi megállapítására azért került sor, mert figyelembe vette a Döntõbizottság a többi ajánlattevõ kedvezõ vállalási határidejét is, és ehhez viszonyított matematikai arányosítás során alakult ki a 83 pont.<br>
Ajánlatkérõ tehát a részszempontok összesített pontszámaiból adódóan 6590 pontot adott kérelmezõ ajánlatára, a nyertesére 7880 pontot, a Döntõbizottság pontozása az alábbiak szerint alakult: a kérelmezõ összpontszáma 5919 pont lett, a nyertesé 7861 pont. Ebbõl tehát megállapítható, hogy a mindenképpen az összességében legelõnyösebb ajánlatot a Kontur Bau Kft., tehát a nyertes ajánlattevõ tette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörénél fogva a fentiekre figyelemmel a Kbt. 88. § (1) bekezdés a) pontja szerint az alaptalan kérelmet elutasította.<br>
A jogorvoslati eljárásban felmerült költségek viselésérõl a rendelkezõ rész szerint határozott, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában foglalt feltétel nem állott fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 1.<br>
<br>
Dr. Eke Pekács Tibor s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>