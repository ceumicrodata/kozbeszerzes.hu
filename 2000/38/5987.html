<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (5987)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.310/11/2000<br>
<br>
Tárgy: ifj. dr. Horváth Tibor ügyvéd jogorvoslati kérelme a Baranya Megyei Állami Közútkezelõ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Ifj. dr. Horváth Tibor ügyvéd (4024 Debrecen, Petõfi tér 19. I/1.) által képviselt Várfalvi Kft. (4024 Debrecen, Varga u. 47/B, a továbbiakban: kérelmezõ) kérelmezõnek a Baranya Megyei Állami Közútkezelõ Kft. (7623 Pécs, Köztársaság tér 5., továbbiakban: ajánlatkérõ) "3000 tonna ömlesztett útszóró só tapadásgátlóval bekeverve, telephelyi bontásban" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. június 7-i számában tette közzé nyílt eljárásra szóló ajánlati felhívását 3000 tonna ömlesztett útszóró só beszerzésére tapadásgátlóval bekeverve, telephelyi bontásban. A felhívás 11. a) pontjában meghatározta az ajánlattevõk pénzügyi, gazdasági, mûszaki alkalmasságára kért adatokat és tényeket.<br>
Elõírta – többek között – az elõzõ 3 év legjelentõsebb szolgáltatásainak ismertetését (követelmény legalább az ellenszolgáltatási összeg, a teljesítési idô, a szerzôdést kötô másik fél, információval szolgáló személy megnevezése).<br>
A 11. b) pont tartalmazta az alkalmatlanná minõsítés szempontjait. Ennek 3. bekezdése szerint alkalmatlan az ajánlattevõ, ha egyáltalán nem végzett a közbeszerzés tárgyával azonos tevékenységet.<br>
Ajánlatkérõ az összességében legelõnyösebb ajánlatot kívánta nyertessé nyilvánítani az alábbi részszempontok 1–10-ig történõ pontozások mellett (zárójelben a súlyszámokkal):<br>
– ajánlati ár	(10)<br>
– kedvezõbb fizetési feltételek megajánlása	(4)<br>
A felhívás 16. pontja, az egyéb információk között leszögezte, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti igazolás vagy nyilatkozat utólagos csatolására, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén hiánypótlási lehetõséget nem biztosít.<br>
Ajánlatkérõ dokumentációt is kibocsátott, amely tartalmazta az általános követelményeket és információkat, az értékelési szempontok tartalmát, a szerzõdési feltételeket.<br>
Az ajánlatok bontási határidejére, 2000. július 3-ra a következõ cégek nyújtottak be ajánlatot: a kérelmezõ, a Soltút Kft., a Suller Kft. és a Magyar Plastiroute Kft.<br>
Ajánlatkérõ 2000. július 10-én kelt levelében értesítette az ajánlattevõket arról, hogy a kérelmezõt hamis adatszolgáltatás miatt a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése alapján kizárta az eljárásból. A kérelmezõ ugyanis a "Cégbemutatkozás" levelének IV. referencialista pontjában azt közli, hogy: "Három évre visszamenõleg az országban valamennyi közútkezelõ kht. részére szállítottunk útszóró sót, mely megrendelések egyöntetûen meghaladták az 1000 tonna mennyiséget."<br>
A fentiekre vonatkozóan referencialeveleket nem mellékelt, így az ajánlattevõ harmadik féltõl ellenõrzés céljából megerõsítõ információt kért.<br>
Tizenhét közútkezelõ kht.-t kértünk fel referencialevél megküldésére.<br>
Az elbírálás idõpontjáig 9 db válasz érkezett, ebbõl összesen kettõ kht. nyilatkozott úgy, hogy beszállítói kapcsolatban állt a Várfalvi Kft.-vel.<br>
Hat kht. egyértelmûen közölte, hogy a Várfalvi Kft. útszóró sót részükre az utóbbi három évben, egy kft. pedig, hogy az utóbbi kettõ évben nem szállított.<br>
Ajánlatkérõ a 2000. július 11-i eredményhirdetésen a SOLTÚT Kft.-t hirdette ki nyertesnek, az összegzés megismételte, hogy a kérelmezõt hamis adatszolgáltatásra tekintettel ki kellett zárni az eljárásból.<br>
Kérelmezõ 2000. július 14-i jogorvoslati kérelmében kérte az eljárást lezáró döntés megsemmisítését, ideiglenes intézkedésként pedig a szerzõdéskötés megtiltását.<br>
Álláspontja szerint õ tette az összességében legkedvezõbb ajánlatot, kizárása pedig jogsértõ volt. Ajánlatában csak "általánosságban került megjelölésre", hogy valamennyi közútkezelõ részére szállított az elmúlt években útszóró sót. 1996. évtõl kezdõdõen folyamatosan minden évben közvetlenül a kht.-k részére avagy közvetetten más társaság(ok) közremûködésével szállított útszóró sót. Amennyiben referenciái pontosítására lett volna szükség, az ajánlatkérõ felhívása alapján részletes adatokat szolgáltatott volna.<br>
Ajánlatkérõ kérte a megalapozatlan jogorvoslati kérelem elutasítását, a kérelmezõ eltiltását a közbeszerzési eljárásokban való részvételtõl, továbbá költségekben való marasztalását. A kérelmezõt jogszerûen zárta ki az egyértelmû tartalmú "tényadatot" közölt referenciával kapcsolatban. Az ajánlati felhívás pedig hiánypótlásra nem biztosított lehetõséget.<br>
Az egyéb érdekeltek érdemi észrevételt nem tettek. A jogorvoslati kérelem megalapozatlan.<br>
A 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdés c) pontja szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
Kérelmezõ "Cégbemutatkozás" c. irata IV. Referencialista pontjában a következõket nyilatkozta: "Három évre visszamenõleg az országban valamennyi közútkezelõ kht. részére szállítottunk útszóró sót, mely megrendelések egyöntetûen meghaladták az 1000 tonna mennyiséget". A kérelmezõ jognyilatkozata – amelyért teljes felelõsséggel tartozik – egyértelmû, nem értelmezhetõ többféleképpen. Semmilyen szûkítõ feltételt nem tartalmaz értelmezésével kapcsolatban sem arra vonatkozóan, hogy megjelölése "általános" – azaz a benne foglaltakat nem kell szó szerint értelmezni –, sem arra vonatkozóan, hogy szállításai nem csak közvetlenek (kérelmezõ–kht. közötti szerzõdéses jogviszony), de közvetettek is voltak – pl. alvállalkozói vagy egyéb jogviszony keretében – a kht.-k felé. Kérelmezõ a tárgyaláson elismerte, hogy nem minden közútkezelõ kht.-val állt (közvetlen) jogviszonyban. Az általa a Döntõbizottsághoz csatolt, az elmúlt 4 év szállításait igazoló szerzõdések, egyéb nyilatkozatok bemutatása során pedig elõadta, hogy azoknál az eseteknél, amikor – nem a közútkezelõ kht.-k, hanem – fõvállalkozók részére szállított útszóró sót, arról nem tud nyilatkozni, hogy a fõvállalkozók a közútkezelõ kht.-kal álltak-e jogviszonyban, "minden esetre a só végsõ soron valamilyen formában a közútkezelõ kht.-khoz jutott el".<br>
Ajánlatkérõ a kérelmezõi referenciák ellenõrzésére megkereste valamennyi közútkezelõ kht.-t. A 2000. július 10-i határidõre beérkezett válaszok közül a Tolna, Komárom-Esztergom, Somogy, Nógrád, Békés, valamint Pest Megyei Közútkezelõ Kht.-k jelezték, hogy az elmúlt 3 évben kérelmezõ részükre semmilyen munkát nem végzett. A Döntõbizottság a becsatolt iratok és a kérelmezõ nyilatkozata alapján megállapította, hogy kérelmezõ valóban nem szállított útszóró sót az elõbb felsorolt kht.-k részére.<br>
Megállapítható tehát, hogy kérelmezõ valóban hamis adatot szolgáltatott, így ajánlatkérô jogszerûen zárta ki eljárásából e tényre hivatkozva.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdés a) pontja alapján a megalapozatlan jogorvoslati kérelmet elutasította.<br>
A Döntõbizottság az ajánlatkérõ ellenkérelmére nem tiltotta el a kérelmezõt a közbeszerzési eljárásokban való részvételtõl.<br>
Ajánlatkérõ ugyanis már megállapította a hamis adatszolgáltatást, így a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja alapján kérelmezõ a törvény erejénél fogva nem lehet ajánlattevõ a rendelkezésben megfogalmazottak szerint.<br>
A jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, a költségek viselésérõl a 88. § (1) bekezdés h) pontja rendelkezik.<br>
A Döntõbizottság a kérelmezõnek a tárgyalást követõen beérkezett bizonyítási indítványát érdemben nem vizsgálta. A <a href="http://net.jogtar.hu/jr/gen/getdoc.cgi?docid=99500040.tv#83">Kbt. 83. § </a>(1) bekezdése szerint ugyanis a felek a tárgyalás befejezéséig terjeszthetik elõ bizonyítékukat. E szabályon túlmenõen is, kérelmezõ a tárgyaláson a nyertes ajánlattevõ személyével kapcsolatos jogorvoslati kérelmét visszavonta, így azt újból nem terjeszthette elõ.<br>
<br>
Budapest, 2000. augusztus 21.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elôtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>