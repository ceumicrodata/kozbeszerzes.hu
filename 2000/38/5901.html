<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5901)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.268/23/2000<br>
<br>
Tárgy: a Közbeszerzések Tanácsa tagjának hivatalból kezdeményezett jogorvoslati eljárása a Budapesti Közgazdaság-tudományi és Államigazgatási Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Budapesti Közgazdaság-tudományi és Államigazgatási Egyetem (1093 Budapest, Fõvám tér 8., képviseli ifj. dr. Petrik Ferenc ügyvéd, 1012 Budapest, Mikó u. 14., a továbbiakban ajánlatkérõ) "a Fõvám tér 13., 14., 15. sz. alatti épület teljes átalakítása, részleges bontási és építési munkáinak elvégzése" tárgyú közbeszerzési eljárása ellen a Közbeszerzések Tanácsa tagja által hivatalból kezdeményezett jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdésére tekintettel a Kbt. 44. § (5) bekezdését, ezért ajánlatkérõnek a részvételi felhívás 10. b) pontjának 3. bekezdését megsemmisíti.<br>
A Döntõbizottság felhívja ajánlatkérõt, hogy a részvételi felhívását módosítsa a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(5) bekezdés szerinti új határidõ kitûzésével.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ a K. É. 2000. május 17-én megjelent 20. számában tett közzé részvételi felhívást elõminõsítési eljárás megindítására. Ajánlatkérõ az eljárás lebonyolításával a Fõber Rt.-t bízta meg.<br>
A beszerzés tárgyát és mennyiségét a részvételi felhívás 3. a) pontja az alábbiak szerint határozta meg.<br>
A Fõvám tér 13., 14., 15. sz. alatti épület teljes átalakítása, részleges bontási és építési munkáinak elvégzése. A rekonstrukcióval érintett épület fõbb adatai az építési engedély és az ajánlati felhívási dokumentáció szerint: 4817 m2 nettó szintterületû, pince, földszint, I. emelet, II. emelet, magas tetõs épület, tetõtér-beépítéssel, teljes épületgépészeti és elektromos átalakítási munkákkal.<br>
A részvételi felhívás szerint a teljesítés határideje 2001. május 31. A munkakezdés várható idõpontja 2000. augusztus.<br>
A részvételi felhívás 9. pontja tartalmazta a résztvevõktõl a pénzügyi, gazdasági és mûszaki alkalmasság igazolására kért adatokat és tényeket, amelyeket a közbeszerzés értékének 10%-át meghaladó mértékben igénybe venni kívánt alvállalkozó esetén is igazolni kellett.<br>
A részvételi felhívás 10. a) pontja határozta meg a részvételre jelentkezõk alkalmassága elbírálásának szempontjait a következõk szerint:<br>
– eddigi ellenõrizhetõ mûködési referenciák teljesítésének színvonala, minõsége, különös tekintettel az ajánlat tárgyát képzõ munkákhoz hasonló munkák referenciájára,<br>
– pénzügyi helyzet,<br>
– cégreferencia,<br>
– a kivitelezésben meghatározó szerepet betöltõ személyek szakmai referenciái,<br>
– mûszaki, technikai felszereltség,<br>
– alvállalkozók minõsítése,<br>
– ISO 9002 minõségbiztosítási rendszer igazolása.<br>
A részvételi felhívás 10. b) pontja a részvételre jelentkezõnek a szerzõdés teljesítésére alkalmatlanná minõsítésének szempontjait írta elõ. A részvételre jelentkezõ alkalmatlanná minõsül, ha:<br>
– fizetési kötelezettségét többször elmulasztotta, tartós fizetésképtelenség esetén,<br>
– mérlegadatai két egymást követõ évben negatívak,<br>
– nem rendelkezik 3 évre visszamenõ, legalább 3 db, egyenként bruttó 300 M Ft-ot meghaladó befejezett vagy folyamatban lévõ oktatási, építészeti referenciával,<br>
– az építési kivitelezés vonatkozásában irányító szakemberei nem rendelkeznek szakirányú felsõfokú végzettséggel, és a jelen közbeszerzéshez hasonló nagyságrendû beruházással kapcsolatos személyes referenciával.<br>
A részvételi jelentkezés határideje 2000. június 2. Az eredményhirdetés idõpontja 2000. június 16., melyet ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdés alapján elhalasztott.<br>
A részvételi jelentkezés határidejéig 10 cég nyújtott be jelentkezést: Baucont Építõipari Rt., Magyar Építõ Rt., Architekton Rt., ZÁÉV Rt., ARÉV Holding Rt., Maszer Rt. a Progress-B 90 Rt.-vel közös részvételre jelentkezõ, Hérosz Rt., Középület-építõ Rt., Kipszer Rt. és az Arcadom Rt.<br>
A Közbeszerzések Tanácsának tagja 2000. június 27-én hivatalból kezdeményezett jogorvoslati eljárást ajánlatkérõ közbeszerzési eljárása ellen. Az eljárást kezdeményezõ irat szerint ajánlatkérõ a részvételi felhívás 10. b) pontjában alkalmatlanná minõsítési szempontként kezeli az oktatási, építészeti referencia hiányát. Oktatási célú épület kivitelezését 3 évre visszamenõen legalább 3, egyenként bruttó 300 M Ft-ot meghaladóan kell igazolni. A kezdeményezõ irat szerint egy oktatási célt szolgáló épület szakmai sajátosságai nem olyan szintûek, amelyek indokolnák az ajánlattevõk közötti ilyen különbségtételt. Ajánlatkérõ a fenti alkalmatlanná minõsítési szemponttal az elérni kívánt célhoz képest aránytalan mértékben korlátozza a versenyt, ezzel egyrészt sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott alapelvet, az esélyegyenlõség biztosítását, másrészt a 44. § (5) bekezdésében megfogalmazott azon kötelezettségét, miszerint a részvételi felhívásban meghatározott alkalmatlanná minõsítés feltételeit legfeljebb a szerzõdés teljesítéséhez ténylegesen szükséges feltételek mértékéig írhatja elõ.<br>
A kezdeményezõ irat indítványozza, hogy a Döntõbizottság vizsgálja meg a tárgyi részvételi felhívás jogszerûségét, állapítsa meg a jogsértést, és tekintettel arra, hogy a közbeszerzési eljárás még nem fejezõdött be, hívja fel a jogsértés okozóját a Kbt. szabályainak megfelelõ eljárásra. Indítványozta továbbá ideiglenes intézkedés alkalmazását.<br>
A Döntõbizottság D.268/12/2000. sz. határozatával ideiglenes intézkedésként a közbeszerzési eljárás felfüggesztésérõl intézkedett. Ajánlatkérõ érdemi észrevételében elõadta, hogy a beruházást lebonyolító cég már 2000. június 1-jén jelezte ajánlatkérõnek, hogy az oktatási referencia meghatározását problematikusnak tartja. Ajánlatkérõ észrevétele szerint a megvalósítandó épület valóban nem rendelkezik olyan speciális funkciókkal, melyek megvalósítására csak hasonló épületeket kivitelezõ cégek képesek, különös tekintettel arra, hogy az alkalmasságot mind a részvételre jelentkezõnek, mind pedig a 10%-ot meghaladó alvállalkozónak igazolnia kell. Álláspontja szerint jogsértés megállapítása az eljárás törvényességének helyreállítása érdekében elégséges reparációt biztosítana. Ajánlatkérõ a tárgyaláson érdemi észrevételét kiegészítette azzal, hogy a Döntôbizottság vizsgálja meg, hogy az elôminôsítési eljárás indításához készített ún. elõminõsítési füzetet jóváhagyó bizottság megfelel-e <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdésében elõírtaknak, ugyanis ezt a bizottságot kizárólag a felsõoktatási intézmények, oktatási intézmények beruházását koordináló kormánybiztos hozta létre.<br>
Az Arcadom Rt. érdemi észrevételében a kezdeményezõ iratban foglaltakkal egyetértett. Elõadja, hogy jelentõs épületépítési referenciákkal rendelkezik (pld. a Westend City Center épületegyüttes bevásárlóközponttal, mozival, irodaházzal és Hilton Szállodával együtt), mely véleményük szerint összetettebb feladat volt, mint egy oktatási épület megvalósítása. Felújítási munkát is végeztek már, pl. a CA-IB Értékpapír Rt. központi irodaépületén, az Ybl-palota helyreállításán. Az eddig végzett munkáik alapján alkalmasak a jelen közbeszerzés tárgyát képezõ munka elvégzésére is.<br>
A Baucont Rt. érdemi észrevételében a jogorvoslati eljárást kezdeményezõ kérelemnek elkésettség címén történõ elutasítását kérte. A részvételi felhívás 2000. május 17-én jelent meg a K. É.-ben, így a felhívás tartalma bárki által ezen a napon megismerhetõ volt. A jogorvoslati kérelmet ettõl az idõponttól kezdõdõ 15 napon belül lehetett volna joghatályosan elõterjeszteni.<br>
A Döntõbizottság a jelen közbeszerzési eljárásban keletkezett iratok, a kezdeményezõ irat, valamint az ajánlatkérõ és egyéb érdekelt észrevétele alapján megállapította, hogy az ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése taxatíve felsorolással írja elõ, hogy az ajánlattevõ, illetve az alvállalkozó pénzügyi, gazdasági, mûszaki alkalmasságának igazolása milyen módon történhet.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése azt a szabályt tartalmazza, hogy az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése kimondja, hogy a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történô részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minôsíti az ajánlatkérô a részvételre jelentkezõt alkalmatlannak a szerzõdés teljesítésére.<br>
A fenti jogszabályhelyeket összevetve, ajánlatkérõ részvételi felhívásának 10. b) pontjában elõírt, a részvételre jelentkezõknek a szerzõdés teljesítésére alkalmatlanná minõsítési szempontjaira a Döntõbizottság megállapította, hogy az ajánlatkérõ indokolatlanul kötötte ki a 3. francia bekezdésben írt szempontot, ezért azt megsemmisítette.<br>
Az alkalmatlansági okok meghatározásánál is figyelembe kell venni a Kbt. esélyegyenlõségi alapelvi rendelkezését, azaz az alkalmatlanság kritériumait nem lehet úgy megállapítani, hogy ez az ajánlattevõk esélyegyenlõségének indokolatlan sérelmével járjon, tehát csak olyan körülmények meglétét, vagy hiányát lehet alkalmatlansági oknak minõsíteni, amelyek ténylegesen szükségesek a szerzõdés teljesítéséhez, és csak olyan mértékben, amely a beszerzés becsült értékével arányban áll.<br>
A meglévõ ingatlan oktatási célra történõ átalakítása nem speciális jellegû, az általános szakipari munkák elvégzésén túlmenõen különleges elvárásokat nem támaszt a kivitelezõ cégekkel szemben. A szerzõdés teljesítésére való alkalmasság jelen esetben nem függ attól, hogy a referenciaként hivatkozott épület funkciója a beszerzés tárgyával azonos legyen, a mûszaki alkalmasság megfelelõen indokolható a referenciaépület egyéb jellemzõi (szerkezeti sajátosság, nagyságrend stb.) alapján is.<br>
Az oktatási tárgyú referencia elõírása jelen esetben nem szükségszerû, ugyanakkor indokolatlanul szûkíti a potenciális ajánlattevõi kört, nem biztosítja az esélyegyenlõséget a jelentkezõk számára.<br>
A Döntõbizottság tehát megállapította, hogy jelen esetben az oktatási referencia követelménye indokolatlan, így ezen ajánlatkérõi elõírás megsemmisítésérõl határozott.<br>
Az ajánlatkérõnek arra a felvetésére, hogy az ún. elõminõsítési füzetet jóváhagyó bizottság megfelel-e a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdésében foglaltaknak, a Döntõbizottság megállapította, hogy a hivatkozott jogszabály alapján ajánlatkérõnek csak az ajánlatok elbírálása során kell legalább háromtagú bizottságot létrehozni, nem pedig a dokumentáció elkészítésére, ill. jóváhagyására. Ajánlatkérõ kompetenciája a közbeszerzési eljárás során az, hogy milyen külsõ segítséget von be az eljárás bármelyik fázisába, az eljárás során hozott döntése azonban ajánlatkérõ felelõssége.<br>
A jogorvoslati kérelem elkésettségére vonatkozó felvetésre a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja alapján az nem minõsül elkésettnek, mert a 79. § (8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A kezdeményezõ iratban a tudomásszerzés idõpontja megjelölésre került, és attól kezdõdõ 15 napon belül a jogorvoslati kérelem benyújtása megtörtént. Az is megállapítható, hogy a jogsértõ esemény bekövetkezésétõl számított 90 napon belül került a jogorvoslati kérelem benyújtásra.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a 88. § (1) bekezdés c) pontja alapján a jogellenes tartalmú ajánlatkérõi döntést megsemmisítette és a b) pont alapján a jogsértés okozóját felhívta a törvény szabályainak megfelelõ eljárásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 8.<br>
<br>
Dr. Engler Magdolna s. k.	Dr. Bakonyi Dolli s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>