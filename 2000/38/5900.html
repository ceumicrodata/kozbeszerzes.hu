<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5900)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.228/7/2000<br>
<br>
Tárgy: Uni-Fortius Kft. jogorvoslati kérelme az Oktatási Minisztérium Jóléti és Szociális Intézmények közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Uni-Fortius Hungary Kft. (2030 Érd, Estike u. 2., képviseli dr. Fecskovics Erzsébet ügyvéd, 1138 Budapest, Esztergomi út 36., a továbbiakban: kérelmezõ) jogorvoslati kérelmének, melyet az Oktatási Minisztérium Jóléti és Szociális Intézmények (1055 Budapest, Szalay u. 10–14., képviseli dr. Pethes Margit jogtanácsos, a továbbiakban: ajánlatkérõ) "takarítás a dokumentációban részletezettek szerint" tárgyú közbeszerzési eljárása ellen nyújtott be, helyt ad, a Döntõbizottság megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (3) bekezdésére tekintettel a Kbt. 60. § (1) bekezdés b), c) és d) pontjában foglaltakat, ezért ajánlatkérõ eljárást lezáró döntését megsemmisíti.<br>
Kötelezi a Döntõbizottság ajánlatkérõt, hogy kérelmezõnek 30 000 Ft (azaz harmincezer forint) igazgatási szolgáltatatási díjat fizessen meg a határozat kézhezvételétõl számított 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a jelen jogorvoslati eljárás alapjául szolgáló, részvételi felhívással induló tárgyalásos közbeszerzési eljárás hirdetményét a K. É. 2000. január 10-i számában jelentette meg. Tárgyalásos eljárás lefolytatására a korábbi nyílt eljárás eredménytelensége miatt került sor. Ajánlatkérõ a lefolytatott közbeszerzési eljárás alapján 2000. március 21-én eredményt hirdetett. A döntés ellen az Uni-Fortius Hungary Kft. jogorvoslati kérelmet nyújtott be.<br>
A Döntõbizottság 2000. április 28-i, D.93/16/2000. sz. határozatában ajánlatkérõ eljárást lezáró döntését megsemmisítette, arra tekintettel, hogy a 7 részvételre jelentkezõbõl 4 – köztük a nyertesnek kihirdetett ajánlattevõ – nem csatolta a szerzõdés teljesítéséhez szükséges, alkalmasságot igazoló dokumentumokat, tehát részvételi jelentkezésük érvénytelen volt.<br>
A Döntõbizottság határozata alapján, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére, ajánlatkérõ új bírálóbizottságot hozott létre, amely a 2000. május 29-i ülésén az eljárást a Kbt. 60. § (1) bekezdés b), c) és d) pontja alapján eredménytelennek nyilvánította. Az ülésrõl felvett jegyzõkönyv szerint az érvénytelenség oka egyrészrõl, hogy – a Döntõbizottság határozatának megfelelõen – 4 ajánlattevõ érvénytelen jelentkezést nyújtott be, másrészrõl a többi 3 ajánlattevõ – a Takszer Kft., a Gaszt Szolg Kft. és kérelmezõ – az ár és az összes körülmények figyelembevételével nem tett az ajánlatkérõ részére megfelelõ ajánlatot. Az eljárás eredményét ajánlatkérõ 2000. június 1-jén hirdette ki.<br>
Kérelmezõ 2000. június 13-án jogorvoslati kérelmet nyújtott be a Döntõbizottsághoz. Kérelmében sérelmezi, hogy ajánlatkérõ a megismételt eredményhirdetésen is eredménytelennek nyilvánította az eljárást. A június 7-én megküldött összegzésbõl számára az tûnik valószínûnek, hogy ajánlatkérõ az ajánlatokat érdemben el sem bírálta. Sérelmezi az összegzésnek az "összes körülmény figyelembevételével" megfogalmazását, véleménye szerint ez a szöveg indokolásként értelmezhetetlen. Álláspontja szerint ajánlatuk érvényes, az ajánlati felhívásban és dokumentációban rögzített elõírásoknak megfelel. Ajánlatkérõ nem határozta meg elõre a rendelkezésére álló fedezetet, ami alapján arra lehetne következtetni, hogy az ajánlatukban megajánlott ár miatt került volna elutasításra ajánlatuk. Sérelmezi továbbá, hogy ajánlatkérõ jogszerûtlen magatartásával megsérti a Kbt.-t, mivel 2000. januárja óta közbeszerzési eljárás lefolytatása nélkül vesz igénybe takarítási szolgáltatást. Kéri a jogsértés megállapítását, ajánlatkérõ eljárást lezáró döntésének megsemmisítését, bírság kiszabását a törvény szabályait megsértõ szervezettel és személlyel szemben, ajánlatkérõ kötelezését az eljárási díj költségviselésére.<br>
Ajánlatkérõ érdemi észrevételében a jogorvoslati kérelmet mint megalapozatlant kérte elutasítani. Indokolásként elõadta, hogy mivel a "versenyben maradt" ajánlattevõk árai nem voltak megfelelõk számára, jogosan nyilvánította az eljárást eredménytelennek. Kérelmezõ azon állítása, hogy nem értékelte az ajánlatokat, nem valós tényen alapul, mivel az ajánlatok értékelése megtörtént, és az értékelés alapján minõsítették nem megfelelõnek az ajánlatokat.<br>
Elõadja továbbá, hogy kérelmezõ ajánlati kötöttsége 2000. május 19-én lejárt, és kérelmezô nem értesítette ajánlatkérôt arról, hogy ajánlatát továbbra is fenntartja. A TAKSZER Kft. vállalási árán túlmenõen a szerzõdés tervezetében foglaltak sem elõnyösek számára, a GASTSZOLG Kft. ára szintén nem megfelelõ, továbbá a szerzõdéstervezetében foglaltak nem feleltek meg az ajánlati dokumentációban elõírtaknak, így a teljesítés ellenértéke átutalásának idõpontja és a felmondás vonatkozásában. Ajánlatkérõ nyilatkozott, hogy a tárgyi beszerzésre új nyílt eljárást indít, melyrõl az ajánlattevõket is tájékoztatta.<br>
A Döntõbizottság a benyújtott jogorvoslati kérelem, a közbeszerzési eljárásban keletkezett iratok és ajánlatkérõ tárgyaláson tett nyilatkozata alapján az alábbiakat állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint, ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idôpontjától számított harminc (építési beruházás esetén hatvan) napon belül új döntést hozni.<br>
A fenti rendelkezés alapján ajánlatkérõ azonban csak jogosult és nem köteles ismételten döntést hozni.<br>
Jelen eljárásban ajánlatkérõ az ajánlatok ismételt elbírálásáról döntött, és az ismételt döntése eredményeként nyilvánította az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b), c) és d) pontja alapján eredménytelennek.<br>
Ajánlatkérõnek azonban, amennyiben az ajánlatokat ismételten elbírálni kívánta, meg kellett volna elõzetesen gyõzõdnie arról, hogy az ajánlattevõk az ajánlatukat továbbra is fenn kívánják-e tartani.<br>
A tárgyalásos eljárásban az ajánlati felhívás szerint a szerzõdéskötés idõpontjaként 2000. március 31-e volt megjelölve.<br>
A tárgyalásos eljárásban a nyílt eljárásban érvényes ajánlati kötöttség elve a szerzõdéses feltételek tekintetében nem állnak fenn, azaz az ajánlattevõk az ajánlat tartalmáról szabadon tárgyalhatnak, de a tárgyalásos eljárásban is érvényes a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdés szerinti elõírás, amely szerint az ajánlattevõ az ajánlati felhívásban meghatározott eredményhirdetési idõpontot követõen legalább harminc – építési beruházás esetén hatvan – napig kötve van ajánlatához, kivéve, ha az ajánlatkérõ úgy nyilatkozott, hogy egyik ajánlattevõvel sem kíván szerzõdést kötni.<br>
Ennek alapján az ajánlattevõk ajánlataikat – ajánlatkérõ ellenkezõ elõírása hiányában – 2000. április 30-ig voltak kötelesek fenntartani, ezt követõen azonban nem. Ajánlatkérõ azonban a megküldött ajánlati felhívás 12. pontjában az ajánlati kötöttség véghatáridejét 2000. május 19-ében jelölte meg. Ajánlattevõk tehát ezen idõpontig voltak kötelesek ajánlataikat fenntartani.<br>
Ajánlatkérõ ezért, amikor arról döntött, hogy az ajánlatokat ismételten elbírálni kívánja, ajánlattevõket nyilatkoztatnia kellett volna arról, hogy ajánlatukat fenntartják-e. A nyilatkozat bekérése ajánlatkérõ feladata, nem pedig az ajánlattevõtõl kell elvárni ezen nyilatkozat megtételét.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(3) bekezdés szerint ugyanis a (2) bekezdés szerinti esetben az ajánlatkérõ felkérheti az ajánlattevõket ajánlataiknak az eredményhirdetés elhalasztott idõpontjáig történõ fenntartására. Az ajánlattevõ ajánlati kötöttsége – eltérõ nyilatkozat hiányában – az eredményhirdetés elhalasztott idõpontját követõ harminc – építési beruházás esetén hatvan – napig tart. Ajánlatkérõ fentieknek nem tett eleget, ajánlattevõket ajánlataik fenntartása vonatkozásában nem nyilatkoztatta meg, ezzel megsértette a Kbt. 55. § (3) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szerint eredménytelen az eljárás, ha<br>
a) nem érkezett ajánlat;<br>
b) kizárólag érvénytelen ajánlatok érkeztek;<br>
c) az összes ajánlattevõt ki kellett zárni az eljárásból;<br>
d) egyik ajánlattevõ sem tett az ajánlati felhívásban foglaltaknak – az ajánlatkérô részére – megfelelô ajánlatot;<br>
e) az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdése] eredménytelenné nyilvánítja;<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
Ajánlatkérõ az ajánlattevõk ajánlatainak fenntartására vonatkozó nyilatkozata hiányában nem volt jogosult az ajánlatok ismételt elbírálására, így ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b), c) és d) pontjára alapított eljárást lezáró döntése jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és ajánlatkérõ eljárást lezáró döntését megsemmisítette.<br>
A Döntõbizottság a bírság kiszabását mellõzte, figyelemmel, hogy a Döntõbizottság korábbi határozatában az ugyanezen tárgyban hozott eljárást lezáró döntést megsemmisítette, az ismételt elbírálás ajánlatkérõnek nem kötelezettsége, csak joga, valamint arra a körülményre is, hogy a Döntõbizottság jelen határozatával az elkövetett jogsértés reparálható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 12.<br>
<br>
Dr. Engler Magdolna s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>