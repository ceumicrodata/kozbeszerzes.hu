<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5902)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.222/9/2000<br>
<br>
Tárgy: a Fõvárosi Gázmûvek Rt. jogorvoslati kérelme az Oiltech Kft. ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Fõvárosi Gázmûvek Rt. (1081 Budapest, Köztársaság tér 20., a továbbiakban: kérelmezõ) jogorvoslati kérelmét, melyet az Oiltech Kft. (8878 Lovászi, Pf. 8., a továbbiakban: kérelmezett) ellen nyújtott be a Fõvárosi Gázmûvek Rt. mint ajánlatkérõnek az "Újpesti Erõmû gázellátása" tárgyú közbeszerzési eljárásában tanúsított magatartása miatt, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján az alábbi tényállást állapította meg:<br>
Kérelmezõ a K. É. 2000. január 19-én megjelent 3. számában tett közzé részvételi felhívást elõminõsítéses eljárás megindítására az Újpesti Erõmû gázellátása tárgyában.<br>
A lefolytatott elõminõsítési eljárás eredményhirdetésére 2000. február 23-án került sor. Az elõminõsítési eljárás eredményeként ajánlattételre hívta fel kérelmezõ a Pulzus Rt.-t, a Ramico Kft.-t, a Siófoki Kõolajvezeték-építõ Rt.-t és kérelmezettet. Az ajánlatok bontása 2000. május 2-án történt meg, amikor a kérelmezõ megállapította, hogy 5 ajánlattevõ nyújtott be ajánlatot, a Pulzus Rt., a Ramico Kft., Siófoki Kõolajvezeték-építõ Rt.-t, valamint a PRC Konzorcium, melynek tagjai a Pulzus Rt. és a Ramico Kft. voltak mint közös ajánlattevõk, valamint kérelmezett. A lefolytatott közbeszerzési eljárás eredményhirdetésekor kérelmezõ 2000. május 18-án a PRC Konzorciumát hirdette ki nyertesnek.<br>
A kérelmezõ döntése ellen a kérelmezett a törvényes határidõn belül jogorvoslati kérelmet nyújtott be a Döntõbizottsághoz. A Döntõbizottság a jogorvoslati eljárást D.205/2000. sz. alatt megindította 2000. május 29-én, melyrõl a feleket értesítette, valamint a Ramico Kft.-t és a Pulzus Rt.-t is mint egyéb érdekelteket.<br>
A Pulzus Rt. és a Ramico Kft. a D.205/2000. sz. ügyben benyújtott észrevételükben elõadták, hogy már az elõminõsítési eljárásban jelezték, hogy önállóan és konzorciumi felállásban is indulni szándékoznak a közbeszerzési eljárásban. A szándéknyilatkozatukat, valamint a konzorciumi szerzõdéstervezetet csatolták az elõminõsítési pályázatukhoz. Mindkét konzorciumi tag az elõminõsítési pályázat beadásakor nyilatkozott, hogy a közös ajánlattételi szándékukat titkosan kezeljék, az elõminõsítési eljárás eredményhirdetéséig ezen adatok nyilvánosságra hozatalához nem járulnak hozzá.<br>
Ajánlattevõk a konzorciumként történõ indulásról már 2000. május 2-án, az ajánlatok bontásakor tudomást szereztek, így a kérelmezett is. Érdemi észrevételükben megjegyezték, hogy 2000. május 18-án, amikor az eredményhirdetésre sor került, és kérelmezõ a konzorciumot nyertesként kihirdette, majd az errõl készült jegyzõkönyv elkészítése céljából kérelmezõ bizottsága kivonult, a kérelmezett egyezségi ajánlatot tett a konzorcium részére, hogy amennyiben lelépési pénzt fizetnek cégének, nem fogja megtámadni a közbeszerzési eljárást. Mivel ezt az egyezségi ajánlatot a konzorciumi tagok visszautasították, támadta meg a közbeszerzési eljárást a kérelmezett a Döntõbizottságnál.<br>
Ennek alapján kérelmezõ 2000. június 8-án jogorvoslati eljárást kezdeményezett, melyben a jogsértõ esemény bekövetkezésének idõpontjaként az eredményhirdetés napját, 2000. május 18-át, kérelmezõ a jogsértõ eseményrõl történõ tudomásszerzés idõpontjaként pedig 2000. június 5-ét jelölte meg, amikor a konzorciumi tagok a Döntõbizottsághoz megküldött érdemi észrevételüket közvetlenül kérelmezõnek is megküldték. A jogsértõ egyezségi ajánlattal kapcsolatosan kérelmezõ elõadta, hogy amennyiben a kérelmezett pénzbeni megváltást kért azért, hogy nem terjeszt elõ jogorvoslati kérelmet a Döntõbizottságnál, az önmagában is törvénysértõ, mivel ezzel kétségbe vonta saját benyújtott ajánlatának megalapozottságát is. Ezen túlmenõen a kérelmezettnek tudatában kellett lenni azzal, hogy a közbeszerzési eljárást lezáró szerzõdést az ajánlati felhívás és dokumentáció, valamint a benyújtott ajánlat alapján lehet csak megkötni. Ebbõl nyilvánvalóan következik, hogy mivel a Pulzus Rt. és a Ramico Kft. önálló és közös ajánlatában a kérelmezett sem mint nevesített alvállalkozó, sem mint egyéb közremûködõ nem szerepelt, így munkát is csak jogsértõ módon kaphatna a tárgyi beruházásból. A fenti jogsértõ egyezségi ajánlatból azonban egyértelmûen megállapítható, hogy munkát nem is kívánt végezni, hanem csak lelépési pénzt akart kérni.<br>
Kérték a Döntõbizottságtól annak megállapítását, hogy kérelmezett megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében foglaltakat, és ezért a Kbt. 88. § (1) bekezdés e) pontja alapján tiltsa el közbeszerzési eljárásokban való részvételtõl.<br>
Kérelmezett érdemi észrevételében kérte a jogorvoslati kérelem elutasítását. A kérelemben idézett, illetve hasonló tartalmú kijelentés részérõl nem hangzott el. Elõadta, hogy a cége 1994 óta folyamatosan jelen levõ, jó hírnevû, megbízható társaság, aki a lelépési pénzbõl gazdasági tevékenységét fenntartani nem tudja. A társaság munkavállalóinak létszáma jelenleg 198 fõ, akik részére az ügyvezetésnek munkát kell biztosítani, ezért a kérelemben szereplõ idézet életszerûtlen is. Álláspontjuk szerint az érintett közbeszerzési eljárás az általuk benyújtott kérelembõl kitûnõ okok miatt jogszerûtlenül zajlott le, a kérelmezõ által benyújtott jogorvoslati kérelem ezt csak alátámasztja azzal, hogy jelen eljárásban is az általuk jogszerûtlenül nyertes ajánlattevõként kihirdetett konzorcium helyett és védelmében nyilatkoznak meg.<br>
A Kõolajvezeték-építõ Rt. – mint a közbeszerzési eljárásban ajánlattevõként résztvevõ fél – észrevételében elõadta, hogy a jogsértõ egyezségi ajánlat tartalmáról, illetõleg megtételérõl tudomásuk nincs.<br>
A Ramico Kft. ügyvezetõje és mûszaki igazgatója nyilatkozatot csatolt a döntõbizottsági iratokhoz, amelyben álláspontjuk szerint a kérelmezett részükre az alábbi egyezségi ajánlatot tette: "Jó lenne, ha megegyeznénk, mert bajba fogtok kerülni. El fognak tiltani benneteket közbeszerzéstõl, ha fellebbezünk. Vagy adtok egy részt a munkából, vagy fizessetek valamennyit." A Pulzus Rt. nyilatkozata szerint a kérelmezett az alábbiakat mondta: "Jó lenne, ha megegyeznénk, mert bajba fogtok keveredni, és még a közbeszerzéstõl is eltiltanak benneteket. – Mire gondolsz? – Fizessetek valamit."<br>
A Döntõbizottságnak elsõdlegesen abban a kérdésben kellett állást foglalnia, hogy a jogorvoslati kérelmet benyújtó jelen közbeszerzési eljárásban ügyfélképességgel rendelkezik-e.<br>
Az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a>-a (2) bekezdése alapján a bizottság eljárása kérelemre vagy hivatalból indul.<br>
A (3) bekezdés szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Jelen közbeszerzési eljárásban kérelmezô ajánlatkérôi minôségben járt el. Az ajánlatkérõ által sérelmezett magatartás a közbeszerzési eljárásban részt vevõ ajánlattevõvel szemben valósult meg. Az ajánlatkérõ az általa sérelmezett magatartás, ill. a jogsértõ magatartás tanúsításakor jelen nem volt, arról közvetlen információval nem is rendelkezett. Ajánlatkérõ jogát, jogos érdekét az elhangzottak nem sértették és nem veszélyeztették. A kérelmezett által elhangzottak a kérelmezõ döntését nem befolyásolták és nem is befolyásolhatták, hiszen kérelmezett magatartása a kérelmezõ által is elismerten az eredményhirdetést követõen történt meg.<br>
A fentiek alapján a Döntõbizottság megállapította, hogy kérelmezõ jelen jogorvoslati kérelem tárgyát képezõ ügyben ügyfélképességgel nem rendelkezik, így a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdés alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 18.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>