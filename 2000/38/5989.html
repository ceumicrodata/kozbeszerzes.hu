<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (5989)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.336/6/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Fõvárosi Közterületi Parkolási Társulás közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Fõvárosi Közterületi Parkolási Társulás (1052 Budapest, Városház u. 9–11., a továbbiakban ajánlatkérõ) "Schlumberger DG4S3 típusú parkolójegy-kiadó automatákhoz minimum 20 000 darab, de legfeljebb 50 000 db chipkártya szállítása, és a 2001. december 31-ig terjedõ idõszakra, a kártyahasználati-igénytõl függõ mennyiségben" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs.<br>
<br>
INDOKOLÁS<br>
<br>
A Fõvárosi Önkormányzat Fõpolgármesteri Hivatala 1996. április 12-én szerzõdést kötött a Schlumberger Industries Ganz Meter Kft.-vel parkolójegy-kiadó automaták szállítására, installálására, karbantartására és javítására. A szerzõdés szerint a beszerzés tárgyát képezte kódolt, elõre nyomtatott intelligens kártyák szállítása is.<br>
A Fõvárosi Önkormányzat Programvégrehajtó Egysége, a Budapest Önkormányzati Parkolási Kft. és az ajánlatkérõ 1999. december 6-án háromoldalú szerzõdésben rögzítették a parkolási rendszer üzemeltetésével kapcsolatos jogokat és kötelezettségeket.<br>
Ezt követõen ajánlatkérõ 2000. július 11-én a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján hirdetmény közzététele nélküli tárgyalásos közbeszerzési eljárást kezdeményezett a rendelkezõ részben meghatározott beszerzésre, amelyre a Ganz Mérõgyár Kft.-t hívta meg ajánlattevõként.<br>
A Bizottság Elnöke 2000. július 24-én a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján eljárást kezdeményezett, tekintettel arra, hogy a rendelkezésre álló iratokból nem volt megállapítható a Kbt. által elõírt feltételek megléte.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés esetén, ha a szerzõdést a mûszaki technikai sajátosságok, mûvészeti szempontok vagy kizárólagos jogok védelme miatt kizárólag egy személy képes teljesíteni.<br>
A Döntõbizottság eljárása során beszerezte a tényállás felderítéséhez szükséges iratokat, és megállapította, hogy az ún. PAY-ONE chipkártyákkal kapcsolatos szabadalmi jogok tulajdonosa a Schlumberger Industries Ganz Meter Kft., amelynek kizárólagos magyarországi szállítója a Ganz Mérõgyár Kft.<br>
A kártyák speciálisan kötõdnek a már üzemelõ jegykiadó automaták programjához, konstrukciójához. A kártyák "megszemélyesítésének" módja (típusa, a felhasználó város kódja, a kártya sorszáma), biztonsági rendszere mind az ajánlatkérõ (a parkolási rendszer üzemeltetõje), mind a Fõvárosi Önkormányzat Fõpolgármesteri Hivatala (mint megrendelõ) elõtt ismeretlenek. A mûszaki specifikáció hiányában pedig a kártyák más szállítótól nem rendelhetõk meg.<br>
A Döntõbizottság mindezekre figyelemmel megállapította, hogy a hirdetmény közzététele nélkül tárgyalásos eljárás <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában meghatározott egyik vagylagos feltétel fennáll, azaz kizárólagos jogok védelme miatt a szerzõdést valóban csak egy személy képes teljesíteni.<br>
Az államigazgatási eljárásról szóló 1957. évi IV. törvény 14. § (2) bekezdése elõírja, hogy "A közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek".<br>
Fentiekre figyelemmel a Döntõbizottság a rendelkezõ részben írtak szerint határozott.<br>
<br>
Budapest, 2000. augusztus 1.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>