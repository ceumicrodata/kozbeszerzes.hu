<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (5905)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.293/12/2000<br>
<br>
Tárgy: az ArtMed Kft. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Deim Edit ügyvéd (1088 Budapest, Baross u. 4.) által képviselt ArtMed Kft. (1034 Budapest, Zápor u. 34., a továbbiakban: kérelmezô) jogorvoslati kérelmére indult jogorvoslati eljárást, amelyet az Országos Egészségbiztosítási Pénztár (1139 Budapest, Váci u. 73/A, képviseli: dr. Solt Anna ügyvéd, 1075 Budapest, Madách tér 3., a továbbiakban: ajánlatkérõ) "az E-alapból finanszírozott költségvetési intézmények 2000. évi VII–XII. havi szívbillentyû aortabillentyûs conduit- és szívbillentyûring-igényeinek teljesítése" tárgyú közbeszerzési eljárása ellen nyújtott be, megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2000. július 5-én jogorvoslati kérelmet nyújtott be a Döntõbizottsághoz ajánlatkérõnek a rendelkezõ részben részletezett közbeszerzési eljárást lezáró döntése ellen.<br>
Sérelmezte, hogy az ajánlati dokumentáció 11. oldalán II/5. (kétlemezes mûbillentyû, aorta pozícióban, varrókeret pirolit carbon bevonat nélkül), és a II/7. (kétlemezes mûbillentyû, mitrális pozícióban, varrókeret pirolit carbon bevonat nélkül) alatt jelzett részajánlatok esetében nem az összességében legelõnyösebb ajánlatot tevõt hirdette ki nyertesnek, megsértve ezzel a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését.<br>
Kifogásolta továbbá, hogy az eredményhirdetést megelõzõen ajánlatkérõ nem készítette el a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletének megfelelõ összegzést az eljárás eredményérõl, az eredményhirdetéskor nem ismertette az abban foglalt adatokat, tényeket, megsértve ezzel a Kbt. 61. § (1) bekezdését.<br>
Kérte ideiglenes intézkedésként a szerzõdéskötés megtiltását, illetve az általa sérelmezett ajánlatkérõi döntés megsemmisítését.<br>
A Döntõbizottság 2000. július 6-án kelt D.293/3/2000. számú határozatával az ajánlati dokumentáció 11. oldalán II/15. és II/17. szám alatt megjelölt termékek vonatkozásában a szerzõdés megkötését megtiltotta.<br>
Kérelmezõ 2000. július 26-án kelt beadványában jogorvoslati kérelmét visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a rendelkezõ részben foglaltak szerint határozott és a jogorvoslati eljárást a kérelmezõ kérelmére megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 28.<br>
<br>
Dr. Kozmáné dr. Gocs Éva s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>