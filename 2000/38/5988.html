<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5988)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.321/10/2000<br>
<br>
Tárgy: Mélyépítõ Budapest Kft. jogorvoslati kérelme az ÁNTSZ Gyõr-Moson-Sopron Megyei Intézete építõipari munkák lebonyolítása tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Steiner Pál ügyvéd (1027 Budapest, Margit krt. 3. fszt. 23.) által képviselt Mélyépítõ Budapest Kft. (1144 Budapest, Füredi u. 74–76., a továbbiakban: kérelmezõ) kérelmezõnek az ÁNTSZ Gyõr-Moson-Sopron Megyei Intézete (9024 Gyõr, Jósika u. 16., a továbbiakban: ajánlatkérõ) építõipari beruházás, 834 m2 tetõtér-beépítés, statikai, építõmesteri és szakipari munkák, klímaberendezés szerelése, gáz- és központifûtés-szerelés, víz- és csatornaszerelés, villanyszerelés" tárgyú közbeszerzési eljárása ellen benyújtott jogorvoslati eljárásban megállapítja, hogy ajánlatkérô megsértette a közbeszerzésekrôl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését, valamint az 52. § (2) bekezdés d) pontjára tekintettel az 59. § (1) bekezdését, ezért 4 000 000 Ft, azaz négymillió forint pénzbírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 2000. május 24-i számában tette közzé nyílt eljárás megindítására szóló ajánlati felhívását a rendelkezõ részben részletezett beszerzésre, az ÁNTSZ Gyõr-Moson-Sopron Megyei Intézete fõépületének tetõtér-beépítésére.<br>
A felhívás 11. a) pontja szerint az ajánlattevõk pénzügyi, gazdasági, mûszaki alkalmassága igazolására kért adatok és tények:<br>
– Pénzintézettõl származó, a gazdálkodó szervezetekre vonatkozó nyilatkozat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés szerint.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdések szerinti hatósági igazolások és nyilatkozatok, közbeszerzés értékének 10%-át meghaladó mértékben igénybe venni kívánt alvállalkozók tekintetében is.<br>
– A cégjegyzési okmányok hiteles másolata (60 napnál nem régebbi cégkivonat és aláírási címpéldány).<br>
– Az ajánlattevõ társaság alapító okirata.<br>
– Az elõzõ 3 év jelentõsebb kivitelezési munkái ismertetése (referenciamunkák), azokról igazolás csatolása.<br>
– Az ajánlattevõ szakembereinek egyéni szakmai referenciái.<br>
– A közbeszerzés értékének 10%-át meghaladó mértékben igénybe venni kívánt alvállalkozóknak a megnevezése, szakembereinek egyéni szakmai referenciái.<br>
Az ajánlattevõnek a szerzõdés teljesítésére alkalmatlanná minõsítésének szempontjai a 11. b) pontja szerint:<br>
– Az ajánlattevõnek a szerzõdés teljesítéséhez szükséges negatív pénzügyi és gazdasági alkalmassága.<br>
– Nincs megfelelõ szakembere (vagy megfelelõ számú).<br>
– A referenciái nem a közbeszerzés tárgyára vonatkoznak.<br>
Ajánlatkérõ az összességében legelõnyösebb ajánlatot kívánta nyertessé nyilvánítani az alábbi részszempontok 1–10-ig történõ pontozása mellett (zárójelben a súlyszámokkal):<br>
– vállalási ár	(50)<br>
– határidõn belüli teljesítés vállalása	(10)<br>
– az ajánlat kidolgozottsága	(10)<br>
– helyi munkaerõ-foglalkoztatás biztosítása	(10)<br>
– jótállási idõ vállalása	(5)<br>
– számlázási és fizetési feltételek	(5)<br>
– biztosítási garanciák	(5)<br>
Ajánlatkérõ dokumentációt is kibocsátott, amely az ajánlattételi elõírásokat és a közbeszerzés tárgyára vonatkozó részletes mûszaki feltételeket tartalmazta. A dokumentáció 2.16.1. pontja szabályozta az ajánlatok pontosításának a lehetõségét. E szerint:<br>
"Az ajánlatok vizsgálatának, kiértékelésének, összehasonlításának elõsegítése érdekében az ajánlatban szereplõ nem egyértelmû megfogalmazások tartalmának tisztázása céljából ajánlatkérõ felkérheti az ajánlattevõt ajánlatának pontosítására, illetve a szükséges felvilágosítás megadására. A pontosítás-, felvilágosításkérés, valamint az arra adandó válaszok nem módosíthatják az ajánlati ár vagy az ajánlat lényegi tartalmának megváltoztatását, illetve azokat nem lehet kérni, felajánlani vagy megengedni."<br>
A dokumentáció III. fejezete "Mûszaki tartalom, specifikáció" alatt a 3.5. pontban elõírta, hogy az ajánlatnak – az építési fejezetek szerinti bontásban – részletes kiviteli és pénzügyi ütemtervet kell tartalmaznia.<br>
Az ajánlatok bontási határidejére – 2000. július 4-re – a következõ cégek nyújtottak be ajánlatokat: az Orkán Kft., a Mitring Kft., a Mischek Kft. az ÁM Általános Magasépítõ Kft., a Strabag Rt. és a kérelmezõ.<br>
Ajánlatkérõ 2000. július 6-án 2000. július 10-én 14.00 órai válaszadási határidõvel – a dokumentáció 2.16. pontjára hivatkozva – hiánypótlásra szólította fel a Strabag Rt.-t, a Mischek Kft.-t, az ÁM Általános Magasépítõ Kft.-t és a kérelmezõt.<br>
Kérelmezõtõl nyilatkozatot kért – amennyiben errõl az ajánlat hallgat – arra, hogy a közmûfejlesztés tárgya-e az ajánlatnak, valamint hogy a csatlakozás kiépítésének milyen további költségvonzata van. Ajánlatkérõ jelezte, hogy várhatóan az opciós tételt is elbírálja. Ajánlatkérõ a Strabag Rt.-tõl az elõbb említett nyilatkozatokon túl arról is információt kért, hogy a minõségbiztosítási rendszer auditálása megtörtént-e.<br>
Az ÁM Általános Mélyépítõ Kft.-tõl és a Mischek Kft.-tõl ajánlatkérõ ugyanazon hiányok pótlását kérte, mint a kérelmezõtõl, a Mischek Kft.-tõl továbbá azt is, hogy nyilatkozzon, ajánlata kedvezõ elbírálása esetén a dokumentációban elõírt vagyon- és felelõsségbiztosítási szerzõdést megköti-e.<br>
Kérelmezõ 2000. július 10-én úgy válaszolt, hogy opciós ajánlati ára tartalmazza a közmûfejlesztési díjat és a kiépítés egyéb költségvonzatait is. A Strabag Rt. 2000. július 10-én nyilatkozott minõségbiztosítási rendszerérõl, arról, hogy az opciós munkák összege a rendszer teljes gépész- és elektromos kiépítési költségét tartalmazza, a közmûfejlesztési hozzájárulás összegét azonban ajánlata nem tartalmazza.<br>
Az ÁM Általános Magasépítõ Kft. 2000. július 7-én és 10-én, a Mischek Kft. 2000. július 6-án küldte meg hiánypótlását.<br>
Ajánlatkérõ 2000. július 11-én a dokumentáció 2.16. pontjára hivatkozva ismételten – 2000. július 12-én 8.00 órai határidõvel – hiánypótlásra szólította fel az ajánlattevõket.<br>
Kérelmezõtõl nyilatkozatot kért arról, hogy az alternatív ajánlat áttervezést igényel-e a megajánlott szöglemezes fa tetõszerkezetre tekintettel, valamint, hogy az alternatív ajánlat cserépfedésre vonatkozó részét a városi fõépítésszel egyeztette-e.<br>
A Strabag Rt.-tõl kérte az alternatív ajánlat pénzügyi ütemtervének csatolását. A hiánypótlási felhívás továbbá rögzítette, hogy az rt. a "Gyõr, Veres Péter Szakmunkásképzõ Iskola tetõtér-beépítésére vonatkozó pénzügyi-mûszaki ütemtervet csatolt hasonló, de nem ugyanazon összeggel, mint az ajánlata".<br>
Az ÁM Általános Mélyépítõ Kft.-tõl kérte az alternatív pénzügyi ütemterv csatolását, valamint azt, hogy nyilatkozzon arról, hogy a városi fõépítésszel egyeztetett-e a cserépfedésrõl.<br>
A Mischek Építõipari Kft.-tõl szintén kérte az alternatív ajánlat pénzügyi ütemtervének csatolását.<br>
Kérelmezõ 2000. július 11-i válaszában jelezte, hogy alternatív ajánlata áttervezést nem igényel, hogy a szögletes tartók megtervezése szükséges, de ez ajánlatában szerepel, valamint, hogy a városi fõépítésszel egyeztetett.<br>
A Strabag Rt. hiánypótlása során 2000. július 11-én megküldte alap- és alternatív ajánlata pénzügyi ütemtervét az opciókkal és anélkül. Jelezte, hogy az ajánlatához csatolt "az alapajánlatra vonatkozó pénzügyi-mûszaki ütemtervben szereplõ projekt neve adminisztrációs hiba miatt téves, de tartalmában és összegszerûségében megfelel a tárgyi projekt alapajánlatának (opciókkal együtt)". Az alapajánlat opciókkal növelt nettó végösszege 83 668 220 Ft, "ezen összeget tartalmazza a becsatolt pénzügyi-mûszaki ütemterv is, tehát azonos az ajánlat nettó összegével". Az ÁM Általános Magasépítõ Kft. 2000. július 12-én pótolta a hiányokat, a Mischek Kft. 2000. július 11-én.<br>
Ajánlatkérõ a 2000. július 14-i eredményhirdetésen a Strabag Rt.-t hirdette ki nyertesnek, a második legkedvezõbb ajánlattevõként a kérelmezõt jelölte meg.<br>
A szerzõdést a nyertessel 83 668 220 Ft + áfa áron 2000. július 24-én megkötötte.<br>
Kérelmezõ 2000. július 19-én benyújtott jogorvoslati kérelmében kérte az eljárást lezáró döntés megsemmisítését, ajánlatkérõnek a felmerült költségekben való marasztalását, ideiglenes intézkedésként pedig a szerzõdéskötés megtiltását. Álláspontja szerint ajánlatkérõ eljárása során megsértette a Kbt. hiánypótlásra vonatkozó szabályait, miután a nyertestõl nem hiány pótlását kérte, hanem az ajánlat lényegi tartalmának megváltoztatását. Jogsértõ az is, hogy a hiánypótlásra kétszer került sor.<br>
Ajánlatkérõ írásbeli nyilatkozatában kérte a megalapozatlan jogorvoslati kérelem elutasítását. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését alkalmazva az ajánlattal kapcsolatos formai hiányosság pótlását fogadta el. "Elnevezésében hiánypótlás történt a törvényi szóhasználatnak megfelelõen".<br>
A tárgyaláson elõadta, hogy a Strabag Rt. másodszori hiánypótlási felhívása tulajdonképpen nem egyértelmû kijelentés tisztázása volt.<br>
Az egyéb érdekeltek közül a Strabag Rt. kérte a jogorvoslati kérelem elutasítását. Az ajánlatban csupán adminisztrációs hiba – elírás – történt, a pénzügyi ütemterv és a mûszaki tartalom megfelel az ajánlatkérõi követelményeknek.<br>
A jogorvoslati kérelem megalapozott.<br>
A Döntõbizottság tényként rögzíti, hogy a nyertes Strabag Rt. ajánlata 109. oldalán található pénzügyi-mûszaki ütemterv a gyõri Veres Péter Szakmunkásképzô iskola tetôtér-beépítésére vonatkozik és nem a tárgybani beszerzésre.<br>
<br>
1. Tekintettel arra, hogy a dokumentáció III. 3.5. pontja kötelezõ tartalmi elemként határozta meg az ütemterv elkészítését, a Döntõbizottságnak elõször abban a kérdésben kellett állást foglalnia, hogy az ajánlat e hiánya pótolható volt-e hiánypótlás során.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az ajánlatkérô egy ízben, az összes ajánlattevô számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén. [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése.]<br>
Megállapítható tehát, hogy az ajánlat azon hiányossága, hogy nem tartalmazott kiviteli és pénzügyi ütemtervet, (hiánypótlással) nem volt pótolható. E hiány ugyanis nem tekinthetõ az ajánlattal kapcsolatos formai hiányosságnak, az az ajánlat (egyik) tartalmi eleme (az ajánlati ár, teljesítési határidõ stb. mellett). Ezen ütemterv nélkül ugyanis az ajánlat tartalma nem állapítható meg, azaz az, hogy a munka milyen szakaszokban, a munkafolyamatok milyen bontásával készül el, és hogy az ellenszolgáltatás milyen részletekben, mikor esedékes.<br>
Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, amikor a kiviteli és pénzügyi ütemterv tekintetében hiánypótlást kért a Strabag Rt.-tõl, és a hiánypótlást elfogadta.<br>
Ajánlatkérõ azonban azzal is megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, hogy nem az elõírtak szerint egy ízben, hanem kétszer kért hiánypótlást.<br>
A Döntõbizottság nem fogadta el azt az ajánlatkérõi védekezést, hogy a másodszori hiánypótlás nem egyértelmû kijelentés tartalma tisztázásaként is felfogható. Ajánlatkérõ ugyanis másodszori felhívása során pl. a korábban nem csatolt pénzügyi ütemterv pótlását kérte az ÁM Általános Magasépítõ Kft.-tõl, a Mischek Kft.-tõl is.<br>
<br>
2. Tekintettel arra tehát, hogy a Strabag Rt. ajánlatának fenti hiánya nem volt pótolható, ajánlatkérõnek az ajánlatot érvénytelenné kellett volna nyilvánítania.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint ugyanis az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az 52. § (2) bekezdés d) pontja pedig kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az eljárás további szakaszában pedig nem vehet részt az, aki érvénytelen ajánlatot tett. [<a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése.]<br>
Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést. [<a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése.]<br>
Megállapítható tehát, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 59. § (1) bekezdését is. A Strabag Rt. ajánlatát ugyanis érvénytelenné kellett volna nyilvánítani, miután az nem felelt meg a dokumentáció III. 3.5. pontjában írtaknak. Ajánlatkérõ azonban nemcsak megengedte, hogy a Strabag Rt. az eljárás további szakaszában részt vegyen, de nyertessé is nyilvánította.<br>
A Döntõbizottság eljárása során megvizsgálta a kérelmezõ – mint a második legelõnyösebb ajánlatot tevõ – ajánlatát, és megállapította, hogy az érvényes. Az ajánlatkérônek a kérelmezô másodszori hiánypótlásra való felhívása, és az arra adott válasz tartalma szerint valóban nem egyértelmû kijelentés tisztázásának minõsül.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d), f) pontja szerinti jogkövetkezményeket alkalmazta.<br>
A bírság kiszabásakor figyelemmel volt a beszerzés értékére és a jogsértés súlyára.<br>
A jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, a költségek viselésérõl a Kbt. 88. § (1) bekezdés h) pontja rendelkezik.<br>
A Döntõbizottság ideiglenes intézkedést nem alkalmazott, miután annak jogalapja az iratok hiányában nem volt megállapítható.<br>
<br>
Budapest, 2000. augusztus 22.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elôtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>