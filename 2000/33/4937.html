<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4937)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.188/9/2000<br>
Tárgy: Neo-Motors-Hungária Kft. jogorvoslati kérelme a Táncsics Mihály Mezõgazdasági Szakképzõ Intézet Gyakorlóiskola közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Neo-Motors-Hungaria Kft. (1151 Budapest, Bogáncs u. 1–3., a továbbiakban: kérelmezõ) kérelmezõnek a Táncsics Mihály Mezõgazdasági Szakképzõ Intézet Gyakorlóiskola (2600 Vác, Telep u. 2–4., a továbbiakban: ajánlatkérõ) "1 db, legalább 36, de legfeljebb 40 férõhelyes, nemzetközi vizsgával rendelkezõ, hosszabb külföldi utak megtételére is alkalmas autóbusz" tárgyú közbeszerzési eljárása ellen benyújtott jogorvoslati kérelmet érdemi vizsgálat nélkül elutasítja. A felek a felmerült költséget maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. március 29-i számában tette közzé nyílt eljárás megindítására szóló ajánlati felhívását. Az ajánlattételi határidõre 2 ajánlat érkezett: a Neo-Motors Budapest Kft.-tõl és a Kravtex Kft.-tõl.<br>
A bontási jegyzõkönyv szerint a pályázók részérõl a bontáson a Kravtex Kft. kereskedelmi igazgatója, valamint a Neo-Motors Hungária Kft. mûszaki és kereskedelmi igazgatója jelent meg. A bírálat során megállapítást nyert, "hogy a megadott határidõre két pályázat érkezett a Kravtex Kft. (9022 Gyõr, Liszt Ferenc u. 7.), illetve a Neo-Motors Hungária Kft. (1151 Budapest, Bogáncs u. 1–3.) pályázata."<br>
Ajánlatkérõ a bontáson felszólította a Neo-Motors Hungária Kft.-t, hogy 10 napon belül csatolja a szállítandó autóbusz prospektusát.<br>
Az eredményhirdetésre 2000. május 16-án került sor, amelyen a Kravtex Kft. "A" változatú ajánlatát választották az összességében legelõnyösebbnek.<br>
A Neo-Motors Hungária Kft. 2000. május 19-én nyújtott be jogorvoslati kérelmet, amelyben kérte az eljárást lezáró döntés megsemmisítését, bírság kiszabását, valamint ajánlatkérõ kötelezését a felmerült költségék viselésére. Ideiglenes intézkedésként kérte a szerzõdéskötés megtiltását. Álláspontja szerint õ tette az összességében legelõnyösebb ajánlatot, az ajánlatkérõ önkényesen pontozott.<br>
A jogorvoslati kérelem szerint a bontásra "2 ajánlattevõ nyújtott be ajánlatot:<br>
– Kravtex Kft.<br>
– Neo-Motors Kft. (jogorvoslati kérelmezõ)"<br>
Szintén a jogorvoslati kérelem rögzíti azt, hogy "Cégünk, a Neo-Motors Kft. (1151 Budapest, Bogáncs u. 1–3.) nevében és képviseletében..." került benyújtásra a jogorvoslati kérelem.<br>
A jogorvoslati kérelmen a Neo-Motors Hungária Kft. bélyegzõjének lenyomata található az ügyvezetõ igazgató aláírása mellett. Az igazgatási szolgáltatási díjbefizetését igazoló csekk másolatán feladóként szintén a Neo-Motors Hungária Kft. (1141 Budapest, Egressy út 186.) szerepel.<br>
A kérelmezõ jogorvoslati kérelméhez csatolt egy ajánlatot is, amelyen aláírások, illetve pecsét lenyomata nem található.<br>
Ennek fedlapja szerint az ajánlattevõ a Neo-Motors Budapest Kft. (székhelye 1132 Budapest, Alig u. 3.), míg az 5. oldalon található adatok szerint az ajánlattevõ a Neo-Motors Hungária Kft. (1141 Budapest, Egressy út 186.). Ezen adatokat követõen az információk bemutatják a Neo-Motors Hungária Kft. autóbusz programját, illetve egyéb tevékenységét is.<br>
A Döntõbizottság 2000. május 19-én kelt ideiglenes intézkedésével a szerzõdés megkötését megtiltotta.<br>
Ajánlatkérõ kérte a megalapozatlan jogorvoslati kérelem elutasítását. Álláspontja szerint az ajánlattevõ a Neo-Motors Budapest Kft. és nem a Neo-Motors Hungária Kft. volt. Elõadta, hogy pontozása megfelelt a Kbt. elõírásainak, döntése helyes volt.<br>
A Kravtex Kft. egyéb érdekelt kérte a jogorvoslati kérelem elutasítását, miután Neo-Motors Kft. érvénytelen ajánlatot nyújtott be.<br>
A Neo-Motors Budapest Kft. 2000. június 13-i beadványában jelezte, hogy a jogorvoslati kérelmen "tévedésbõl" a cégcsoporthoz tartozó Neo-Motors Hungária Kft. bélyegzõje és befizetési igazolása áll, az ajánlatot azonban a Neo-Motors Budapest Kft. nevében adták be, és természetesen a jogorvoslati kérelmet is a Neo-Motors Budapest Kft. nevében kívánták beterjeszteni. Kérte, hogy kérelmezõként a tárgyalás során a Neo-Motors Budapest Kft.-t vegye figyelembe a Döntõbizottság. Felhívta a figyelmet arra, hogy mindkét cég azonos tulajdonosokból áll, akik azonos tulajdoni hányaddal rendelkeznek, ügyvezetõi mindkét cégnek, a cégek telephelye azonos (1151 Budapest, Bogáncs u. 1–3.)<br>
A jogorvoslati kérelmet a Döntõbizottság érdemi vizsgálat nélkül elutasítja. A Döntõbizottság a tényállást a becsatolt iratok és a tárgyaláson elhangzottak alapján állapította meg.<br>
A Döntõbizottság a tárgyaláson összevetette az ajánlatkérõ által a döntõbizottsági eljárásban becsatolt, a Neo-Motors Budapest Kft. ajánlatának másolati példányát az ajánlatkérõnél fellelhetõ eredeti példánnyal, és megállapította, hogy azok megegyeznek.<br>
A Döntõbizottság a Neo-Motors Budapest Kft. ajánlatának másolati példányát összehasonlította a kérelmezõ által csatolt ajánlati példánnyal, és megállapította, hogy azok eltérõek.<br>
A kérelmezõi példányról nemcsak az aláírások és pecsétlenyomatok hiányoznak, de abból több lap is hiányzik (pl. 21, 23, 24–28.). A becsatolt lapok sorrendje is eltérõ.<br>
Az ajánlattevõ által benyújtott ajánlatnak nem része a Döntõbizottsághoz a kérelmezõ által csatolt ajánlat 5. oldala, mely szerint az ajánlattevõ a Neo-Motors Hungária Kft.<br>
A Döntõbizottság eljárása során beszerezte a céginformációs adatokat is. Ezekbõl, valamint az ajánlathoz csatolt, 2000. április 4-i keletû cégkivonatból megállapítható, hogy:<br>
<br>
1. a Neo-Motors Hungária Kereskedelmi Ipari és Szolgáltató Korlátolt Felelõsségû Társaság rövidített elnevezése Neo-Motors Hungária Kft. nyilvántartási száma 01-09-561153, székhelye 1141 Budapest, Egressy út 186.<br>
<br>
2. a Neo-Motors Budapest Kereskedelmi és Szolgáltató Korlátolt Felelõsségû Társaság rövidített elnevezése Neo-Motors Budapest Kft., székhelye 1132 Budapest, Alig u. 3., nyilvántartási száma 01-09-680664.<br>
A Döntõbizottságnak eljárása során abban a kérdésben kellett az érdemi vizsgálat elõtt állást foglalnia, hogy mely (jogi) személy nyújtotta be a jogorvoslati kérelmet, és e személy jogosult-e jogorvoslati eljárás megindítására.<br>
<br>
1. A közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A jogorvoslati kérelembõl megállapítható, hogy azt a Neo-Motors Hungária Kft. – mint ajánlattevõ – nyújtotta be:<br>
A Neo-Motors Hungária Kft. pecsétjével látták el a kérelmet, e cég fizette be az igazgatási szolgáltatási díjat, a jogorvoslati kérelmet – a becsatolt társasági szerzõdésbõl és aláírási címpéldányból megállapíthatóan – az együttes aláírásra jogosult 2 ügyvezetõje írta alá. A Neo-Motors Hungária Kft. azonban a tárgybani közbeszerzési eljárásban nem volt ajánlattevõ, így e minõségben nem nyújthat be jogorvoslati kérelmet a Kbt. fent idézett 79. § (3) bekezdése alapján.<br>
<br>
2. Ezt követõen a Döntõbizottság azt vizsgálta meg, hogy a (Neo-Motors Budapest Kft. által jelzett "tévedés"-re és arra is figyelemmel, hogy a jogorvoslati kérelmet a Neo-Motors Budapest Kft. "kívánta benyújtani") a Neo-Motors Budapest Kft. a Neo-Motors Hungária Kft. helyébe léphet-e, lehet-e e jogorvoslati eljárásban kérelmezõ.<br>
A jogképességgel kapcsolatos alapvetõ szabályokat a Polgári Törvénykönyvrõl szóló 1959. évi IV. törvény (a továbbiakban: Ptk.) tartalmazza.<br>
Ennek 28. § (2) bekezdése alapján az erre irányadó jogszabályok szerint jogi személy az állami, önkormányzati, gazdasági, társadalmi és más egyéb szervezetek.<br>
Az 52. § (2) bekezdése szerint jogi személyként mûködõ gazdasági társaság – többek között – a korlátolt felelõsségû társaság is.<br>
A jogi személy jogképes. Ha jogszabály eltérõen nem rendelkezik, jogképessége kiterjed mindazokra a jogokra és kötelezettségekre, amelyek jellegénél fogva nem csupán az emberhez fûzõdnek [Ptk. 28. § (3) bekezdése].<br>
A Ptk. 8. § (1) bekezdésének értelmezése alapján megállapítható, a jogképesség azt jelenti, hogy az adott (természetes vagy jogi) személynek magának jogai és kötelezettségei lehetnek.<br>
Sem a Kbt., sem a Ptk. nem tartalmaz olyan szabályt, amely szerint valamely (természetes vagy jogi) személynek a Kbt. 79. § (3) bekezdése szerinti (a jogát vagy jogos érdekét sértõ vagy veszélyeztetõ tevékenység, vagy mulasztás megszüntetésére irányuló) kérelme – azaz jognyilatkozata – más személy részérõl "átvehetõ", "fenntartható" lenne.<br>
A Neo-Motors Budapest Kft. saját nevében, önállóan nyújthat be jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti jogvesztõ határidõn belül.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján megállapította, hogy a kérelem nem felel meg a 79. § (3) bekezdése szerinti feltételeknek, ezért azt elutasította.<br>
A jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésére tekintettel a Kbt. 89. § (1) bekezdése biztosítja.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik.<br>
<br>
Budapest, 2000. június 20.<br>
<br>
Dr. Magasi Ildikó s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>