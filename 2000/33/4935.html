<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4935)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.189/13/2000<br>
<br>
Tárgy: Wiedeman Építõipari és Vállalkozási Rt., Siemens Rt. és a Vegyépszer Rt. jogorvoslati kérelme az Országos Orvosi Rehabilitációs Intézet közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Wiedeman Építõipari és Vállalkozási Rt. társjelentkezõi csoportja (7100 Szekszárd, Ybl M. u. 3., a továbbiakban: I. r. kérelmezõ, képviseli: dr. Lovász Éva ügyvéd, 6721 Szeged, Szilágyi u. 2.) I. r. kérelmezõnek, valamint a Siemens Rt. társjelentkezõi csoportja (1143 Budapest, Gizella u. 51–57., a továbbiakban: III. r. kérelmezõ, képviseli dr. Patay Géza ügyvéd, 1026 Budapest, Pasaréti út 72.) III. r. kérelmezõnek az Országos Orvosi Rehabilitációs Intézet (1122 Budapest, Szanatórium u. 22., a továbbiakban: ajánlatkérõ, lebonyolító: Mûber Invecon Kft., 1535 Budapest 114., Pf. 802) "az Országos Orvosi Rehabilitációs Intézet rekonstrukciója során megvalósuló, új 340 ágyas kórház épületegyüttes beruházásának kiviteli tervezési és kivitelezési munkái – orvostechnológiával együtt – meglévõ, mûködõ kórház területén" tárgyú közbeszerzési eljárása ellen benyújtott jogorvoslati eljárásban megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése alapján alkalmazandó 42. § (2) bekezdés a) pontjára tekintettel a 44. § (6) bekezdését, ezért az ajánlatkérõnek III. r. kérelmezõ szerzõdés teljesítésére való alkalmatlanságát megállapító döntését megsemmisíti.<br>
Felhívja a Döntõbizottság az ajánlatkérõt a törvény szabályainak megfelelõ eljárásra, azaz arra, hogy amennyiben a közbeszerzési eljárást folytatja, úgy a III. r. kérelmezõt hívja fel ajánlattételre és az ajánlattételi határidõt egyidejûleg hosszabbítsa meg.<br>
A Döntõbizottság I. r. kérelmezõ jogorvoslati kérelmét elutasítja, III. r. kérelmezõ jogorvoslati kérelmét egyebekben elutasítja. Az I. r. kérelmezõ a felmerült költségeket maga viseli.<br>
A Döntõbizottság kötelezi ajánlatkérõt, hogy a III. r. kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
A Döntõbizottság a Vegyépszer Rt. társjelentkezõi csoportja (1151 Budapest, Mogyoród u. 42., a továbbiakban: II. r. kérelmezõ) II. r. kérelmezõnek az ajánlatkérõ fenti tárgyú közbeszerzési eljárása ellen indított jogorvoslati eljárását megszünteti.<br>
A II. r. kérelmezõ a felmerült költséget maga viseli.<br>
A határozat ellen – a II. r. kérelmezõ jogorvoslati kérelmére indult eljárást érintõ részében – fellebbezésnek helye nincs.<br>
<br>
INDOKOLÁS<br>
<br>
Ajánlatkérõ a K. É. 2000. február 9-i számában tette közzé elõminõsítési eljárás megindítására szóló részvételi felhívását. Az eljárás lebonyolításával a Mûber-Invecon Kft.-t bízta meg.<br>
A részvételi felhívás 3. a) pontja szerint a beszerzés tárgya és mennyisége: az Országos Orvosi Rehabilitációs Intézet rekonstrukciója során megvalósuló, új 340 ágyas kórház épületegyüttes beruházásának kiviteli tervezési és kivitelezési munkái – orvostechnológiával együtt – meglévõ, mûködõ kórház területén. Fõbb paraméterek:<br>
– A telek területe: 	146 419 m2<br>
– Megmaradó épületek területe: 	5652 m2<br>
– Új épület nettó szintterülete: 	31 648 m2<br>
– Új épület beépített területe: 	8941 m2<br>
– A telek beépítettsége: 14 593 m2, azaz 9,97%<br>
A épület: – 2 + fszt. + 3 emelet + felépítmény (tetõétterem, gépészet)<br>
B épület: – 2 + fszt. + 3 emelet + alsó szerelõszint<br>
C épület: – 2 + fszt. + 2 emelet<br>
D épület: – 1 + fszt. + 2 emelet<br>
E épület: – 1 + fszt. + 1 emelet<br>
F épület: fszt. + 1 emelet<br>
A 9. pont elõírta a résztvevõk pénzügyi, gazdasági és mûszaki alkalmassága igazolására kért adatokat és tényeket:<br>
a) Pénzügyi, gazdasági alkalmasság:<br>
– Az ajánlattevõ pénzügyi intézményétõl származó, 30 napnál nem régebbi nyilatkozat az alábbi tartalommal:<br>
– mióta vezeti az ajánlattevõ számláját,<br>
– ajánlattevõ hitel- és fizetõképessége,<br>
– az ajánlattevõ számláján az utóbbi egy évben sorban állás volt-e.<br>
– Ajánlattevõ 30 napnál nem régebbi folyószámla-kivonata.<br>
– Az 1996., 1997. és 1998. évi mérlegek és eredménykimutatások benyújtása (ha auditálás történt; azzal együtt).<br>
– Az alábbi cégokmányok eredeti vagy közjegyzõ által. hitelesített példánya:<br>
– 30 napnál nem régebbi cégkivonat,<br>
– a cégjegyzésre jogosult személy(ek) aláírási címpéldánya,<br>
– el nem bírált változásbejegyzési kérelem cégbírósági érkeztetõbélyegzõvel ellátott példánya,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti hatósági igazolások,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontja, valamint a (4) bekezdés szerinti nyilatkozatok.<br>
b) Mûszaki alkalmasság:<br>
– Ajánlattevõ 1997., 1998. és 1999. években befejezett, legjelentõsebb egészségügyi beruházásainak ismertetése:<br>
– a létesítmény és részmunka esetén az elvégzett munkarész megjelölése,<br>
– üzemeltetõ és képviselõjének megnevezése,<br>
– alapadatok (nettó szintterület, építészeti és orvostechnológiai mûszaki leírás stb.)<br>
– ellenszolgáltatás összege,<br>
– teljesítés ideje,<br>
– átadási jegyzõkönyv, hibajegyzékkel (másolatban),<br>
– 5 fénykép.<br>
– Az ajánlattevõ mûszaki-technikai felszereltségének leírása.<br>
– Ajánlattevõ vezetõinek és a teljesítésbe bevonni kívánt mûszaki szakembereinek a megnevezése, képzettségük; szakmai életrajzuk ismertetésével.<br>
– Minõségbiztosítási rendszer ismertetése és elismert minõségtanúsító intézménytõl származó tanúsítvány becsatolása.<br>
A 10. a) pont meghatározta a részvételre jelentkezõk alkalmassága, a 10. b) az alkalmatlanná minõsítés szempontjait:<br>
a) A részvételre jelentkezõk alkalmassága elbírálásának szempontjai:<br>
– Ajánlattevõ pénzügyi, gazdasági és finanszírozási alkalmasságának biztosítás érdekében az 1996., 1997. és 1998. évek átlaga alapján legalább évi 6 milliárd forint árbevétel igazolása az eredmény-kimutatások szerint. Társajánlattevõk árbevétele együttesen, összesítve kerül elbírálásra.<br>
– Ajánlattevõ(k) számláján az utóbbi egy évben sorban állás nem volt.<br>
– Ajánlattevõ által 1997. 1998. 1999. évben végzett befejezett összesen 6 milliárd forint értékû egészségügyi beruházási referenciamunka igazolása. Ajánlatkérõ a társajánlattevõk által elvégzett referenciamunkák értékét együttesen veszi figyelembe, ugyanazon létesítmény esetén azonban csak egyszeres értékben.<br>
– A saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsítása.<br>
b) A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
– Ajánlattevõ, társajánlattevõk az 1996., 1997., 1998. évek átlaga alapján nem rendelkeznek legalább évi 6 milliárd forint árbevétellel.<br>
– Ajánlattevõ(k) számláján az utóbbi egy évben sorban állás volt.<br>
– Ajánlattevõ, társajánlattevõk nem rendelkeznek az 1997, 1998, 1999 években befejezett, összesen legalább 6 milliárd Ft értékû, egészségügyi beruházási referenciamunka-igazolással.<br>
– Ajánlattevõ, társajánlattevõk nem rendelkeznek tanúsított minõségbiztosítási rendszerrel.<br>
Ajánlatkérõ elõminõsítési dokumentációt is rendelkezésre bocsátott.<br>
A részvételi jelentkezések benyújtásának határidejére – 2000. március 6-ra – a következõ cégek jelentkeztek:<br>
– a Magyar Építõ Rt. közösen az Alba Regia Rt.-vel és a ZÁÉV Rt.-vel (alvállalkozók: Philips Magyarország Kft., Allegro Kft.),<br>
– a Középületépítõ Rt. közösen a KIPSZER FT Rt.-vel (alvállalkozók: Picosystem Kft., Medicoor Kft.),<br>
– I. r. kérelmezõ: a Wiedemann Rt. közösen a KÉSZ Kft.-vel, az Euromedic Kft.-vel a Picosystem Kft.-vel és a VIV Rt.-vel,<br>
– II. r. kérelmezõ: a Vegyépszer Rt. közösen a Kelet Speeck Kft.-vel, a MASZER Rt.-vel és a Polaris Rt.-vel,<br>
III. r. kérelmezõ: a Siemens Rt. közösen a Strabag Hungária Rt.-vel, az Adeptus Rt.-vel, és a Csõszer Rt.-vel (alvállalkozó: Mediplan Kft.)<br>
Ajánlatkérõ 2000. március 13-án valamennyi jelentkezõ részére "általános hiánypótlási felhívást" küldött. Kérte a jelentkezõk és társvállalkozók részérõl a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti hatósági igazolások és nyilatkozatok teljes körû becsatolását, továbbá a referenciákkal és a gazdasági-pénzügyi adatokkal kapcsolatosan az alább részletezett adatok rendelkezésére bocsátását 2000. március 22-i határidõvel:<br>
II. Az elõminõsítési anyagban benyújtott egészségügyi referenciák abban az esetben fogadhatóak el, ha a részvételi felhívásban megjelölt adatokat és az ellenõrizhetõ igazolást tartalmazzák. Ezeket ismételten az alábbiak szerint felsoroljuk:<br>
– átadási jegyzõkönyv, hibajegyzékkel (másolatban)<br>
– ellenszolgáltatás összege (átadási jegyzõkönyv vagy szerzõdés szerint)<br>
– a létesítmény és közös, vagy részmunka esetén az elvégzett munkarész, illetve hányad megjelölése<br>
– üzemeltetõ és képviselõjének megnevezése<br>
– alapadatok (nettó szintterület, építészeti és orvostechnológiai mûszaki leírás stb.)<br>
– teljesítés ideje<br>
– 5 fénykép<br>
IV. A közös jelentkezõk nagy száma és az anyag terjedelme miatt, a pontos értékelés érdekében kérjük, szíveskedjenek benyújtott elõminõsítési anyagukat társjelentkezõkként, minden résztvevõre kiterjedõen, az alábbiakkal kiegészíteni:<br>
– 1996., 1997., 1998. évi eredménykimutatásokból megállapítható árbevételek összesítése,<br>
– 1997., 1998., 1999. évi referenciamunkák értékének összesítése."<br>
A lebonyolító döntés-elõkészítõ értékelést készített a jelentkezésekrõl. A pénzügyi alkalmasságot a becsatolt hatósági igazolások és a mérleg- és eredménykimutatások alapján vizsgálta a törzstõke, nettó éves árbevétel, mérlegfõösszesítõ és kötelezettségek figyelembevételével; a mûszaki alkalmasságot a referenciák, a felszereltség, a szakemberek és a minõségbiztosítás vizsgálatával állapította meg.<br>
A lebonyolító a következõ jelentkezõket javasolta alkalmassá minõsíteni: a Magyar Építõ Rt. társjelentkezõi csoportját; a Középületépítõ Rt. társjelentkezõi csoportját, a II. r. kérelmezõt és a III. r. kérelmezõt.<br>
Ajánlatkérõ szakértõi bizottságot hozott létre, amely 2000. április 28-án a Magyar Építõ Rt. és a Középületépítõ Rt. társjelentkezõi csoportját minõsítette alkalmasnak. Ugyanezen a napon a döntéshozó fõigazgató fõorvos a szakértõi bizottság javaslatával megegyezõ tartalmú döntést hozott.<br>
A nyilvános eredményhirdetésre – a részvételi felhívásban közölt idõponttól eltérõen – 2000. május 5-én került sor.<br>
Az errõl készült jegyzõkönyv szerint a Magyar Építõ Rt. és társjelentkezõi csoportja, valamint a Középületépítõ Rt. társjelentkezõi csoportja alkalmas az ajánlat megtételére. Az elutasított résztvevõk továbbá nem kérték az elhangzott indoklás rögzítését, az I. r. kérelmezõ még a szóbeli indoklást sem. A III. r. kérelmezõ kérésére rögzítették, hogy a jelentkezõk igazolt, befejezett egészségügyi beruházási referenciamunkái nem érték el az elõminõsítési felhívásban elõírt mértéket a III. r. kérelmezõ által benyújtott orvosi mûszer és berendezés szállítási referenciamunkái egy részénél nem igazolta, hogy a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § s</a>zerinti egészségügyi beruházás keretében történtek, ezért azok nem fogadhatók el.<br>
Az alkalmasnak minõsített 2 cég az ajánlati felhívást 2000. május 5-én átvette.<br>
A közbeszerzési eljárás ellen I., II. és III. r. kérelmezõ nyújtott be jogorvoslati kérelmet 2000. május 19-én. Az eljárásokat a Döntõbizottság egyesítette.<br>
I. r. kérelmezõ kérte az alkalmatlanná minõsítõ döntés megsemmisítését az ajánlatkérõ kötelezését a költségek viselésére. Álláspontja szerint alkalmatlanná minõsítése törvénysértõ volt. Kifogásolta továbbá azt is, hogy az ajánlatkérõ nem tett eleget a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdésében elõírtaknak, miután nem küldte meg 5 munkanapon belül a döntés indokolását.<br>
II. r. kérelmezõ jogorvoslati kérelmét 2000. június 8-án visszavonta.<br>
III. r. kérelmezõ szintén az alkalmatlanná minõsítõ döntés megsemmisítését kérte. Az általa benyújtott referenciák megfeleltek a részvételi felhívás követelményeinek amelyek egészségügyi beruházásokra és nem egészségügyi építési beruházásokra vonatkoztak. Jelen közbeszerzési eljárás építési tevékenységet, szolgáltatást és árubeszerzést egyaránt magában foglal, a jogszabályi elõírások csak az építési beruházások során követelik meg átadás-átvételi jegyzõkönyv készítését, így az általa referenciaként becsatolt egészségügyi árubeszerzések tárgyában ilyen jegyzõkönyveket nem lehetett megkövetelni.<br>
Sérelmezte azt is, hogy az ajánlatkérõi döntést tartalmazó jegyzõkönyv indokolása nem elég részletes, tartalmában nem tekinthetõ valódi indokolásnak, miután nem állapítható meg, hogy ajánlatkérõ konkrétan milyen hiányosságokat állapított meg a referenciamunkák igazolása során. Ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését.<br>
Kezdeményezte azt is, hogy a Döntõbizottság hivatalból vizsgálja meg, az elvárt referenciamunkák értéke nem versenykorlátozó-e, nem sérti-e a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében rögzített esélyegyenlõség elvét.<br>
A kérelmezõk kérték ideiglenes intézkedésként az eljárás felfüggesztését is. Ajánlatkérõ kérte az I. és III. r. kérelmezõ megalapozatlan jogorvoslati kérelmének elutasítását.<br>
Az I. r. kérelmezõ által megjelölt Tolna Megyei Önkormányzat Szekszárdi Kórházára vonatkozó referencia nem fogadható el, miután a munka nem befejezett, az átadás átvételi jegyzõkönyvet nem csatolták. Az I. r. kérelmezõ kifejezett kívánságára nem ismertették az alkalmatlanná minõsítés indokait, a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdése pedig nem az elõminõsítési eljárásra vonatkozik<br>
A III. r. kérelmezõ orvosi eszközbeszerzésre vonatkozó referenciája szintén nem fogadható el, miután nem igazolta, hogy az egészségügyi építési beruházáshoz kapcsolódik, valamint átadás-átvételi jegyzõkönyvet, fényképet sem csatolt.<br>
Az egyéb érdekeltek közül a Magyar Építõ Rt. társjelentkezõi csoportja egyetértett a kérelmezõk alkalmatlanná nyilvánításával.<br>
A Döntõbizottság 2000. május 30-án kelt ideiglenes intézkedésével a szerzõdés megkötését megtiltotta.<br>
<br>
1. I. r. kérelmezõ jogorvoslati kérelme megalapozatlan.<br>
a) A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Az ajánlattevõnek (így a részvételi jelentkezõknek is), illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje, és a szerzõdést kötõ másik fél megnevezésével). [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja].<br>
Az ajánlati (így a részvételi) felhívásban meg kell határozni, hogy a 44. § (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt (részvételre jelentkezõt) alkalmatlannak a szerzõdés teljesítésére [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése].<br>
Az ajánlatkérõ az ajánlatok (részvételi jelentkezések) felbontását követõen a 44. § (1), (2) és (4) bekezdés szerinti adatok, tények és körülmények alapján dönt az ajánlattevõnek (részvételre jelentkezõknek) a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti. [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése].<br>
A Döntõbizottságnak fentiek alapján abban a kérdésben kellett állást foglalnia, hogy a Wiedemann Rt.-nek a Tolna Megyei Önkormányzat Kórháza beruházás 4 349 130 723 Ft értékû fõvállalkozás keretében megvalósított egészségügyi építési beruházása elfogadható-e referenciaként. (I. r. kérelmezõ ugyanis a tárgyaláson úgy nyilatkozott hogy az ajánlatkérõ minõsítését – alkalmassága megítélésével kapcsolatban – az egyéb referenciaként megjelölt munkákkal kapcsolatban nem vitatja, valamint, hogy a vitatott referenciamunka értékének figyelmen kívül hagyásával egyéb referenciamunkáinak összértékével nem éri el a megkövetelt 6 milliárd Ft-ot.)<br>
I. r. kérelmezõ nem vitatta, hogy a Tolna Megyei Önkormányzat Kórháza még nem befejezett beruházás, az átadás-átvétel még folyamatban van, arról jegyzõkönyv nem született.<br>
Ajánlatkérõ a Kbt. fent idézett 44. § (2) bekezdés a) pontja alapján a részvételi felhívás 9. b) pontjában egyértelmûen meghatározta, hogy csak befejezett egészségügyi beruházást fogad el referenciaként, (amelynek ismertetése során (többek között) az átadás-átvételi jegyzõkönyv is csatolásra kerül.)<br>
E feltételeknek az I. r. kérelmezõ fent említett egészségügyi építési referenciája nem felelt meg, miután a beruházás még nem fejezõdött be, részteljesítést pedig nem tudott igazolni e tárgyban, mivel fõvállalkozói szerzõdése a teljes megvalósítással teljesül.<br>
I. r. kérelmezõ így nem tudta igazolni a részvételi felhívás 10. a) pontjában megkövetelt, legalább 6 milliárd Ft összértékû referencia munkát, ezért ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(4) bekezdésére figyelemmel meghatározott, a részvételi felhívás 10. b) pontjában elõírt alkalmatlansági szempont alapján jogosan minõsítette õt – a Kbt. 63. § (3) bekezdésére tekintettel – a szerzõdés teljesítésére alkalmatlannak.<br>
B./ A bontási jegyzõkönyvvel, a kizárás, érvénytelenné nyilvánítás, alkalmatlanság megállapítása indokolási kötelezettségérõl a kis és középvállalkozásokról szóló 1999. évi XCI. törvény 19. § (2) bekezdésével bevezetett Kbt. módosítás nem rendelkezik, így jogsértés megállapítására nem került sor.<br>
<br>
2. A III. r. kérelmezõ jogorvoslati kérelme részben megalapozott.<br>
A./ Ajánlatkérõ a III: r. kérelmezõ és társjelentkezõi 6 191 060 714 Ft összértékû referenciamunkái közül a Siemens Rt. 3 407 373 000 Ft-os "MED ágazat" c. orvosi mûszer beszerzését nem fogadta el, tekintettel arra, hogy. az nem befejezett egészségügyi építési beruházáshoz kapcsolódik, III. r. kérelmezõ nem csatolt átadás átvételi jegyzõkönyvet és fényképeket.<br>
Ajánlatkérõ azonban a részvételi felhívás 10. a) pontjában egészségügyi beruházási referencia munka, és nem egészségügyi építési beruházási referenciák igazolását követelte meg alkalmassági kritériumként, ugyanígy a 10. b) pontban az alkalmatlanná minõsítés szempontjaként az egészségügyi beruházási referenciamunka igazolásának hiányát írta elõ.<br>
Ennek alapján tehát – a Kbt. fent idézett 44. § (2) bekezdés a) pontja szerint – el kellett volna fogadnia az egészségügyi beruházás fogalomkörébe esõ összes referenciát.<br>
A beruházás fogalma a társasági adóról és az osztalékadóról szóló 1996. évi LXXXI. törvény (a továbbiakban: Tatv.), valamint a számvitelrõl szóló 1999. évi XVIII. törvény (a továbbiakban: Sztv.) rendelkezései összevetése alapján határozható meg:<br>
A Tatv. 4. § 8. pontja szerint a beruházás értéke az üzembe helyezett tárgyi eszköz Sztv. szerinti beszerzési, elõállítási értéke.<br>
Az Sztv. 22. § (5) bekezdése a tárgyi eszközök között sorolja fel azokat az anyagi eszközöket (földterületet, telket, telkesítést, erdõt, ültetvényt, épületet, egyéb építményt, mûszaki berendezést, gépet, jármûvet, üzemi és üzleti felszerelést, egyéb berendezést), amelyek tartósan szolgálják a vállalkozási tevékenységet.<br>
Beruházási költség pedig az eszköz megszerzése, létesítése, üzembe helyezése érdekében az üzembe helyezésig, a raktárba történõ szállításig felmerült, az eszközhöz egyedileg hozzákapcsolható költség [Sztv. 35. § (1) bekezdése].<br>
A fentiek egybevetése alapján tehát megállapítható, hogy beruházásnak minõsül nemcsak az építés, de (pl.) gépek, berendezések, felszerelések megszerzése, létesítése is.<br>
[Ajánlatkérõ egyébként részvételi felhívásában (3. a. pont) a beszerzés tárgyát maga is komplex feladatként határozta meg: az épületegyüttes beruházásának kiviteli tervezési; kivitelezési munkájaként az orvos-technológiai / beszerzések/ megvalósításával együtt.]<br>
Mindezek alapján a Döntõbizottság álláspontja szerint ajánlatkérõnek el kellett fogadnia III. r. kérelmezõ orvos-technológiai beruházási referenciamunka igazolását is.<br>
E referencia igazolása során ajánlatkérõ – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése alapján – nem követelhette meg átadás-átvételi jegyzõkönyv csatolását, miután eszközbeszerzéseknél ilyen jegyzõkönyv készítését jogszabály nem írja elõ; és a bevett üzleti gyakorlat alapján sem készítenek a felek ilyet.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése ugyanis elõírja, hogy az ajánlatkérõnek a 44. § (1)-(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Ajánlatkérõ e követelménnyel maga is tisztában volt, hiszen 2000. március 13-ai általános hiánypótlási felhívásában az ellenszolgáltatás összegét átadási jegyzõkönyvvel, vagy szerzõdés szerint kellett igazolni. III. r. kérelmezõ kötelezettségének eleget tett, az orvos-technológiai eszközök beszerzésérõl szóló szerzõdéseket csatolta.<br>
Ajánlatkérõ a Kbt. idézett 44. § (5) bekezdése alapján, a fent részletezett indokolás szerint nem várhatta el jogszerûen 43 eszköz szállításával kapcsolatban darabonként 5-5 fénykép csatolását. Arra, hogy ezzel ajánlatkérõ maga is tisztában volt, utal 2000. március 13-i pontosító felhívása is.<br>
A Döntõbizottság tehát a Kbt. fent idézett 42. § (2) bekezdés a) pontja alapján megállapította, hogy III. r. kérelmezõ eleget tett referenciaigazolási kötelezettségének. Ajánlatkérõ így megsértette a Kbt. 42. § (2) bekezdés a) pontjára tekintettel a Kbt. 44. § (6) bekezdését, amikor III. r. kérelmezõt alkalmatlanná nyilvánította a szerzõdés teljesítésére.<br>
B./ A Döntõbizottság álláspontja szerint III. r. kérelmezõ jogorvoslati kérelmének az ajánlatkérõi döntés indoklását kifogásoló része megalapozatlan a határozat 1/B. pontjában kifejtettek szerint.<br>
C./ A Döntõbizottság a III. r. kérelmezõ indítványát a felhívásban foglalt elõírások hivatalbóli vizsgálatát illetõen elutasította. A részvételi felhívással kapcsolatosan a jogorvoslatra nyitva álló határidõ eltelt. Az eljárás résztvevõi a felhívást nem támadták meg megfelelõ határidõben, azt elfogadva tették meg részvételi jelentkezésüket. Ajánlatkérõ is kötött a jelentkezések értékelése során felhívásához, ezért annak utólagos korrekciójára a közbeszerzési eljárás jelen fázisában már nincs lehetõség. Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a I. r. kérelmezõ jogorvoslati kérelmét elutasította, III. r. kérelmezõ jogorvoslati kérelme megalapozott része alapján a 88. § (1) bekezdés b), c), d) pontja szerinti jogkövetkezményeket alkalmazta, megalapozatlan részét szintén elutasította.<br>
I. és III. r. kérelmezõ jogorvoslati kérelmével kapcsolatban a jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
Tekintettel arra, hogy II. r. kérelmezõ jogorvoslati kérelmét visszavonta, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján alkalmazandó, az államigazgatási eljárás általános szabályairól szóló 1957. évi IV. törvény 14. § (1) bekezdése alapján a Döntõbizottság az ezen jogorvoslati kérelem alapján indult eljárást megszüntette, errõl a feleket és az egyéb érdekelteket értesítette.<br>
A költségviselésrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik.<br>
<br>
Budapest; 2000. június 22.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>