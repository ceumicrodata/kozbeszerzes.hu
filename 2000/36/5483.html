<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5483)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.234/9/2000<br>
<br>
Tárgy: a Közbeszerzések Tanácsa tagjának hivatalból kezdeményezett jogorvoslati eljárása a Tamási Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Tamási Város Önkormányzata (7090 Tamási, Szabadság u. 46–48., a továbbiakban: ajánlatkérõ) "Vályi Péter Szakmunkásképzõ Intézet és Szakközépiskola bõvítési és felújítási építõipari munkái" tárgyú közbeszerzési eljárása ellen a Közbeszerzések Tanácsa tagja által hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdésére tekintettel a 44. § (5) bekezdését, ezért ajánlatkérõ részvételi felhívása 10. b) pontjának 4., 5. és 6. bekezdéseit megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 2000. május 31-én megjelent 22. számában tett közzé részvételi felhívást elõminõsítési eljárás lefolytatására.<br>
A részvételi felhívás 3. a) pontja határozta meg ajánlatkérõ a beszerzés tárgyát és mennyiségét az alábbiak szerint:<br>
Vályi Péter Szakmunkásképzõ Intézet és Szakközépiskola bõvítési és felújítási építõipari munkái. (A épület: 1899 m2 felújítás, 633 m2 bõvítés, B épület: 1065 m2 felújítás, 355 m2 bõvítés, aula 930 m2 új építés, kollégium 433 m2 felújítás, 533 m2 bõvítés, konyha étteremmel: 591 m2 új építés, tornaterem: 1408 m2 új építés: bútorzat szállítása, szükséges bontások elvégzése, tereprendezés, közmûcsatlakozás kiépítése.<br>
A bõvítési beruházási célra a helyi önkormányzatok 1999. évi új címzett támogatásról rendelkezõ 1999. évi. LIX. törvény az ajánlatkérõ részére 1 264 734 000 Ft támogatást állapított meg, melynek éves ütemezését is meghatározta.<br>
A 4. pont szerint a teljesítés határideje 2003. december 31., azzal a megjegyzéssel, hogy elõteljesítés lehetséges.<br>
Ajánlatkérõ a részvételi felhívás 9. pontjában határozta meg a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket az alábbiak szerint:<br>
– pénzintézettõl származó, 30 napnál nem régebbi eredeti vagy közjegyzõ által hitelesített nyilatkozat a részvételre jelentkezõ fizetõképességérõl, számlavezetésének kezdetérõl, 1999. évi forgalmáról,<br>
– 1997., 1998. és 1999. évi, közjegyzõ által hitelesített mérleg és eredmény kimutatás,<br>
– 1999. évi, közjegyzõ által hitelesített bevallás (9929 számú nyomtatvány),<br>
– elõzõ 3 évi (1997., 1998. és 1999. év) teljes forgalmáról és ugyanezen idõszakban a közbeszerzés tárgyának forgalmáról szóló nyilatkozat,<br>
– elõzõ öt év (1995., 1996., 1997., 1998. és 1999.) legjelentõsebb hasonló jellegû építési beruházásainak ismertetése (legalább az ellenszolgáltatás összege, a teljesítés ideje és a szerzõdést kötõ másik fél megnevezése, másik fél ügyintézõjének neve és telefonszámának megadása, az ezekhez tartozó eredeti vagy közjegyzõ által hitelesített referenciaigazolások mellékelése),<br>
– azoknak a szakembereknek és vezetõknek a megnevezése, képzettségük ismertetése, akiket a teljesítésbe be kíván vonni,<br>
– minõségbiztosítási rendszerének – bármely nemzeti rendszerben akkreditált – tanúsító általi tanúsítása,<br>
– a részvételre jelentkezõ és 10%-ot meghaladó alvállalkozójának nyilatkozatai és igazolásai a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2), (3), (4)–(6) bekezdéseiben elõírtak szerint,<br>
– 30 napnál nem régebbi, eredeti vagy közjegyzõ által hitelesített cégkivonat, folyamatban lévõ változás esetén a változásbejegyzés iránti kérelem cégbírósági érkeztetõbélyegzõvel ellátott eredeti vagy közjegyzõ által hitelesített másolata,<br>
– 30 napnál nem régebben közjegyzõ által hitelesített aláírási címpéldány másolata attól a személytõl, aki a részvételi jelentkezést aláírta.<br>
A részvételi felhívás 10. pontja írta elõ a jelentkezõk alkalmassá, illetve alkalmatlanná minõsítésének szempontjait az alábbiak szerint:<br>
<br>
10. a) pont: alkalmasság elbírálásának szempontjai:<br>
– meglévõ minõségbiztosítási rendszer,<br>
– 1999. évi átlagos statisztikai állományi létszám,<br>
– jegyzett tõke nagysága,<br>
– elmúlt 3 évi nettó árbevétel,<br>
– elmúlt 3 évi üzemi tevékenység eredménye,<br>
– bruttó 1 Mrd Ft-ot meghaladó magasépítési referenciák.<br>
<br>
10. b) pont: a szerzõdés teljesítésére alkalmatlanná minõsítésének szempontja (közös ajánlattevõk esetén külön-külön meg kell felelni az alkalmassági szempontoknak):<br>
<br>
1. ha nem rendelkezik ISO minõségbiztosítási rendszerrel,<br>
<br>
2. ha 1999. évi átlagos statisztikai állomány létszáma nem haladja meg a 100 fõt,<br>
<br>
3. ha a jegyzett tõkéje nem éri el a 100 M Ft-ot,<br>
<br>
4. ha az 1997., 1998. és 1999. évi nettó árbevétele évenként nem haladja meg a 2 Mrd Ft-ot, de 3 évben együttesen legalább a 10 Mrd Ft-ot,<br>
<br>
5. ha 1997–98. és 99. évi üzemi tevékenységének eredménye nem haladja meg évenként a 100 M Ft-ot, de a 3 évben együttesen legalább a 600 M Ft-ot,<br>
<br>
6. ha nem rendelkezik legalább 4 eredeti vagy közjegyzõvel hitelesített, egyenként bruttó 1 Mrd Ft-ot meghaladó magasépítési referenciaigazolással.<br>
A részvételi felhívás alapján a dokumentációt megvásárolta a Magyar Építõ Rt., Kész Kft., ARÉV Holding Rt., ZÁÉV Rt., Strabag Hungária Építõ Rt. és a Középület-építõ Rt.<br>
A részvételi felhívás szerint a részvételi jelentkezés határideje 2000. június 26.<br>
A Közbeszerzések Tanácsának tagja 2000. június 14-én kezdeményezett jogorvoslati eljárást, melyben kérte a részvételi felhívás jogszerûségének vizsgálatát, jogsértés megállapítása esetén a részvételi felhívás megsemmisítését.<br>
A kezdeményezõ irat indokolása szerint a részvételi felhívás 10. b) pontjában az alkalmatlanná minõsítés szempontjai között a beruházás 1,2 Mrd Ft értékéhez képest ajánlatkérõ olyan aránytalan követelményeket támaszt, melyeknek érvényesítése az ajánlattevõk körét szükségtelenül szûkíti az ország kb. tíz legnagyobb építõipari vállalatára, ezzel korlátozza a versenyt, és sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség biztosításának alapelvét.<br>
Tolna megyében nincs olyan cég, mely szerzõdés teljesítésére a kiírt feltételek alapján alkalmas lenne. A közös ajánlattétel sem segít az alkalmassá váláshoz, hiszen mindegyik vállalkozónak teljesítenie kell az elõírt feltételeket.<br>
Ajánlatkérõ képviseletében a Számít Szövetkezet érdemi észrevételében a jogorvoslati kérelmet mint megalapozatlant kérte elutasítani.<br>
Indoklásként elõadta, hogy ajánlatkérõ részére a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése kötelezõ jelleggel elõírja, hogy a felhívásban határozza meg, hogy a pénzügyi, gazdasági, mûszaki alkalmasság igazolására bekért adatokkal összefüggésben mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt alkalmatlannak.<br>
Az általa elõírt alkalmassági szempontok megfelelnek a Kbt. elõírásainak, nem sértik a Kbt. 24. § (2) bekezdését. Ajánlatkérõnek nem az ország összes építõipari cégének kell az esélyegyenlõséget biztosítani, hanem az alkalmassági szempontoknak megfelelõ ajánlatkérõk részére. Az alkalmatlansági szempont meghatározásával automatikusan kizárásra kerül a cégek egy része. Az elõminõsítési eljárásnak éppen az a célja, hogy csak az alkalmas cégek vegyenek részt az ajánlattételi szakaszban.<br>
Az esélyegyenlõséget csak az alkalmas cégeknek kell biztosítani a megfelelõ mûszaki leírás kiadásával, az ajánlati biztosíték és a megfelelõ bírálati szempontok meghatározásával. A tárgybani beruházás összege 1264 Mrd Ft. Ajánlatkérõ ehhez a beruházási értékhez igazította elõírásait.<br>
<br>
1. A minõségbiztosítási rendszer elõírása ma már alapkövetelmény, a cégek többsége rendelkezik is vele.<br>
<br>
2. A beruházáson egyszerre több esetben 300-600 embernek kell dolgoznia, és feltételezve, hogy a kivitelezõ alvállalkozót is igénybe vesz, legalább 100 fõvel rendelkeznie kell a beruházás biztonságos megvalósítása érdekében.<br>
<br>
3. Másfél-két évre becsülve a beruházás megvalósulását és a gyakorlat szerinti havi-kéthavi számlázást, valamint ezek legalább 30 napos kifizetési idejét figyelembe véve, a kivitelezõnek folyamatosan 100-200 millió forintot kell az építkezés során meghiteleznie, ez pedig elképzelhetetlen legalább 100 millió forintos jegyzett tõke nélkül.<br>
<br>
4. Az éves kétmilliárd forint árbevétel elõírása minimális követelmény, hisz ennek a felét fogja kitenni csak ez az egy munka, és az nem túlzott elvárás, hogy az ajánlattevõ az összes többi munkáját összeadva legalább ekkora árbevételt tudjon felmutatni.<br>
<br>
5. Az üzemi tevékenység mutatja a mérleg legfontosabb sorát, a cég gazdálkodását. Az a cég, amelyik 2 milliárd forint árbevételt feltételezve 5% nyereséget nem tud felmutatni, nem megnyugtató módon gazdálkodik.<br>
<br>
6. Ajánlattevõ nem köteles olyan ajánlattevõnek kiadni a munkát, amelyiknek ez lenne az elsõ vagy második ilyen nagyságrendû munkája. A 4 db referenciaigazolás elõírása, melyek egyenkénti nagysága a beruházási érték 80%-át sem éri el, teljesen érthetõ.<br>
A közös ajánlattevõk esetén pedig a feltételek meglétét külön-külön kell vizsgálni.<br>
A Döntõbizottság a D.234/5/2000. sz. határozatában ideiglenes intézkedést alkalmazott, az ajánlatkérõ közbeszerzési eljárását felfüggesztette.<br>
A Döntõbizottság a jogorvoslati eljárást kezdeményezõ irat, ajánlatkérõ érdemi észrevétele, valamint a közbeszerzési eljárásban keletkezett iratok alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésének rendelkezése szerint az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Az alkalmatlansági okok meghatározásánál is figyelembe kell venni a Kbt. esélyegyenlõség alapelvi rendelkezését, azaz az alkalmatlanság kritériumait nem lehet úgy megállapítani, hogy ez az ajánlattevõk esélyegyenlõségének indokolatlan sérelmével járjon, tehát csak olyan körülmények meglétét vagy hiányát lehet alkalmatlansági oknak minõsíteni, amelyek ténylegesen szükségesek a szerzõdés teljesítéséhez, és csak olyan mértékben, amely a beszerzés becsült értékével arányban áll.<br>
A Döntõbizottságnak azt kellett vizsgálnia, hogy az ajánlatkérõ által elõírt alkalmatlansági okok ténylegesen szükségesek-e a szerzõdés teljesítéséhez, arányban állnak-e a beszerzés becsült értékével.<br>
Jelen közbeszerzési eljárásban a beruházás értéke 1264 milliárd forint, ami saját forrás nélkül kizárólag a címzett támogatásból valósul meg.<br>
A támogatás ütemezése a Magyar Közlöny 1999. évi 54. számában közzétettek szerint az alábbi:<br>
– 1999. évi	35 M Ft<br>
– 2000. évi	135 M Ft<br>
– 2001. évi	244,9 M Ft<br>
– 2002. évi	487,9 M Ft<br>
– 2003. évi	361,8 M Ft<br>
Ajánlatkérõ a teljesítés határidejét is ennek figyelembevételével határozta meg.<br>
A fentiek alapján a beruházás folyamata során évi szinten még félmilliárd forintnak megfelelõ összegû teljesítésre sem kerül sor.<br>
Ezzel szemben ajánlatkérõ a beruházás teljes összegét figyelembe véve, nem pedig az évi tényleges teljesítéshez viszonyítottan állapította meg az alkalmatlanság kritériumait.<br>
A Döntõbizottság álláspontja szerint a 10. b)1., 2. és 3. pontban megjelölt alkalmatlansági okok elfogadhatók.<br>
<br>
10. b)4. Ajánlatkérõ alkalmatlannak kívánja minõsíteni azt a jelentkezõt, akinek az 1997–98–99. évi nettó árbevétele évenként nem haladja meg a 2 milliárd forintot, de a 3 évben együttesen legalább a 10 milliárd forintot.<br>
A beszerzés becsült értéke összesen 1,2 milliárd forint, melynek teljesítése 4 év alatt valósul meg. Ezzel szemben ajánlatkérõ éves szinten kíván 2 milliárdos nettó árbevételt és 3 év alatt összesen 10 milliárd forintos árbevételt megkövetelni. Ekkora árbevétel elõírása indokolatlan, hiszen a tényleges teljesítésnek a többszörösét követeli meg az ajánlatkérõ.<br>
A fentiek alapján megállapítható, hogy ajánlatkérõ által támasztott követelmények indokolatlanul magasak, a szerzõdés teljesítéséhez ténylegesen nem szükségesek.<br>
<br>
10. b)5. Ajánlatkérõ túlzott követelményt támasztott azon elõírásával is, mellyel alkalmatlanná kívánja minõsítem azt a részvételre jelentkezõt, akinek 1997–98–99. évi eredménye nem haladja meg évenként a 100 M Ft-ot, de a 3 évben együttesen legalább a 600 M Ft-ot.<br>
Az a cég, amelyiknek az üzleti eredménye pozitív, az annak mértékétõl függetlenül nyereséges gazdálkodást bizonyít, és a nyereség mértéke nem befolyásolja az alkalmasságot.<br>
<br>
10. b)6. Ajánlatkérõ elõírta 4 db, egyenként 1 Mrd Ft-ot meghaladó magasépítési referencia igazolását is.<br>
A Döntõbizottság álláspontja szerint nem az 1 Mrd Ft-ot meghaladó mértékû referencia elõírása túlzott mértékû jelen esetben, hanem hogy ebbõl 4 db igazolását teszi kötelezõvé az ajánlatkérõ.<br>
Az ajánlattevõ alkalmasságát egy ilyen referencia felmutatásával is megfelelõen igazolja, hiszen ha egy ilyen munkát képes volt elvégezni, akkor nyilvánvaló, hogy a jelen beruházást is képes megvalósítani.<br>
A fentiek alapján a Döntõbizottság jelen közbeszerzési eljárásban a beszerzés tárgyára és mértékére tekintettel megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére tekintettel a Kbt. 44. § (5) bekezdését megsértette azáltal, hogy a szerzõdés teljesítésére alkalmatlanná nyilvánítás szempontjának meghatározásával a szerzõdés teljesítésével arányban nem álló követelményeket határozott meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján a részvételi felhívás jogellenes elõírásait megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 4.<br>
<br>
	Dr. Engler Magdolna s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>