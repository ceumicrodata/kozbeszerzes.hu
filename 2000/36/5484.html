<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5484)
</b></h2><FONT size=3><i><u></i></u><br>
1024 Budapest, Margit krt.<br>
Telefon: 356-1337<br>
Fax: 355-5082<br>
Ikt. sz.: D.221/8/2000<br>
Tárgy: Bepatek Kft. jogorvoslati kérelme a Pest Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Bepatek International Külkereskedelmi Kft. (1120 Budapest, Mártonhegyi út 38/A), képviseli dr. Kurtyán Edit ügyvéd (1024 Budapest, Margit krt. 27. I. 1., a továbbiakban: kérelmezõ) jogorvoslati kérelmének, melyet a Pest Megyei Önkormányzat (1052 Budapest, Városház u. 7., a továbbiakban: ajánlatkérõ) "3 db mosodai gép szállítása, beüzemelése 1200 kg/mûszak teljesítményre" tárgyú közbeszerzési eljárása ellen nyújtott be, helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés d) pontját, ezért ajánlatkérõnek a közbeszerzési eljárást lezáró döntését megsemmisíti.<br>
Kötelezi a Döntõbizottság tovább ajánlatkérõt, hogy kérelmezõnek 30 000 Ft (azaz harmincezer forint) igazgatási szolgáltatatási díjat fizessen meg a határozat kézhezvételétõl számított 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ a Törökbálinti Tüdõgyógyintézet rekonstrukciójára a helyi önkormányzatok 1999. évi új címzett támogatásáról, a helyi önkormányzatok címzett és céltámogatásáról szóló 1999. évi LIX. törvény alapján címzett támogatásban részesült. A beruházás összes költsége 680 000 E Ft, amelybõl a saját forrás 109 000 E Ft, a címzett támogatás összege 571 E Ft. A címzett támogatást 1999–2001. években a törvényben meghatározott pénzügyi ütemterv szerint kell felhasználni. Ajánlatkérõ a 127/1999. KGYH határozatában elfogadta a beruházási célokmányt és programot, 1999. és 2001. évek közötti bontásban a saját forrást és az igényelt támogatás összegét. A közgyûlési határozat 7. pontja tartalmazta a beruházás költségelõirányzatát és annak mûszaki összetételét évekre prognosztizálva. A 3/2. pontjában írta elõ a mosodaberuházást, melynek prognosztizált költségére 40 M Ft-ot állított be. Az ehhez tartozó szöveges rész tartalma szerint ez magában foglalja a mosoda üzemi gépészeti technológiai felújítását [a szükséges építészeti légtechnikai átalakításokkal; berendezések cseréjével (gõzös berendezések helyett gázüzemû), szerelési költség.]<br>
Ajánlatkérõ az építési munkákra – 3 évre vetítve – 526 430 E Ft-ot irányzott elõ. Erre vonatkozóan külön közbeszerzési eljárást folytatott le ajánlatkérõ, melynek eredményeként a nyertessel a szerzõdést 437 228 789 Ft-ra kötötte meg.<br>
A fenti elõzmények után ajánlatkérõ a K. É. 2000. április 5-én megjelent 14. számában tett közzé ajánlati felhívást nyílt eljárás megindítására.<br>
A beszerzés tárgyát és mennyiségét 3 db mosodai gép szállítása, beüzemelése 1200 kg/mûszak teljesítményre a megvásárolható dokumentáció feltételi alapján jelölte meg.<br>
A teljesítés helye a Törökbálinti Tüdõgyógyintézet.<br>
A teljesítési határidõ 2000. augusztus 31. Az ajánlati felhívás szerint részajánlat vagy többváltozatú ajánlatadás nem volt megengedett.<br>
Az ajánlati felhívás 8. pontjában ajánlatkérõ ajánlati biztosíték letételét írta elõ, melynek mértékét 500 000 Ft-ban határozta meg. Az ajánlati biztosíték nyújtásának feltételei: a felhívás szerint bankszámlára történõ befizetéssel történhet, a befizetés bizonylatát az ajánlathoz mellékelni kellett. A felhívás szerint ajánlatkérõ bankgaranciát is elfogad, azonban a bankgarancia nyújtását dokumentálni kellett az ajánlatban.<br>
Az ajánlatkérõ a 11. pontban írta elõ az ajánlattevõktõl a pénzügyi, gazdasági és mûszaki alkalmasság igazolására kért adatokat és tényeket, valamint az alkalmasság, illetõleg az alkalmatlanná minõsítésnek a szempontjait.<br>
Az ajánlati felhívás 13. pontja alapján ajánlatkérõ az összességében legelõnyösebb ajánlatot kívánta kiválasztani. Ehhez megadta az összességében legelõnyösebb ajánlat megítéléséhez szolgáló részszempontokat, az azok súlyát meghatározó szorzószámokat, valamint a részszempontok szerinti tartalmi elemeinek értékelése során adható pontszám alsó és felsõ határát a következõk szerint:<br>
Elbírálás szempontjai:	súlyszám:<br>
<br>
1. ajánlati ár és fizetési feltételek	45<br>
<br>
2. az ajánlott berendezés üzemeltetési költségeinek kedvezõ paraméterei, garanciális, ill. szervizszolgáltatások	30<br>
A pontszám 1–10-ig.<br>
Ajánlatkérõ dokumentációt is biztosított, amelynek részei voltak az adatszolgáltatás, tájékoztató az ajánlattevõk felé, az ajánlatok felbontása és kiértékelése, az ajánlatok formai követelményei, szakmai-mûszaki leírás.<br>
Az ajánlati dokumentáció II/1. pontjában ajánlatkérõ nyilatkozott, hogy a rekonstrukciós munkák megvalósítására a pénzügyi fedezet rendelkezésére áll.<br>
A mûszaki követelmények között ajánlatkérõ elõírta, hogy a szállítandó mosodai gépeknek biztosítani kell a jelenlegi mosótéri területen a napi egymûszakos üzemben a 1100-1200 kg kórházi textília mosását, szárítását, vasalását.<br>
Az ajánlattételi határidõig, 2000. május 16-ig ajánlatot nyújtott be a Polizo Kft., ajánlati ára 44 528 750 Ft, az Elektrolux-Wascator AB, ajánlati ára 41 562 500 Ft és kérelmezõ, ajánlati ára 45 960 000 Ft.<br>
Az ajánlatkérõ szakmai bizottsága 2000. május 29-én megállapította, hogy a Polizo Kft. és az Elektrolux Wascator AB az ajánlati felhívásban elõírt ajánlati biztosítékot nem fizették be, erre vonatkozó bankigazolást nem csatoltak, ezért ajánlatukat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján érvénytelennek kell tekinteni.<br>
A kérelmezõ ajánlatáról megállapították, hogy az ajánlata érvényes, és a megadott elbírálási szempontok szerint az ajánlat értékelését is elvégezték. A szakmai bizottság az I. és II. elbírálási szempontra is 8-8 pontot adott. Megállapították azt is, hogy az ajánlatnak az üzemeltetési költségei különösen elõnyösek. Ennek alapján javasolták az ajánlat elfogadását.<br>
Az ajánlatkérõ gazdasági bizottsága a javaslatot megvitatta, melynek alapján megállapította, hogy a tervezés szerint a mosodára 40 M Ft került beállításra, ezzel szemben a kapott ajánlati ár 46 M Ft. A gazdasági bizottság 61/2000. (V. 30.) szám alatti állásfoglalásában megállapította, hogy javasolja a közgyûlés elnökének, hogy a kiírt közbeszerzési eljárást nyilvánítsa eredménytelennek, és új pályázat kerüljön kiírásra. A közgyûlés elnöke a gazdasági bizottság javaslatát elfogadta.<br>
Az eredményhirdetésre 2000. június 5-én került sor, melyen kihirdetésre került, hogy a beruházási célokmány mosodai rekonstrukcióra bruttó 40 M Ft-ot irányzott elõ, és a kérelmezõ ajánlata ezt lényegesen meghaladja, ezért az eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelen. Ajánlatkérõ az eljárásról az összegzést is elkészítette, amelyben a Polizo Kft. és az Elektrolux Wascator AB ajánlatait a Kbt. 52. § (2) bekezdés c) pontja alapján az ajánlati biztosíték hiányában érvénytelennek minõsítette, a Bepatek Kft. ajánlatát pedig túl drágának találta a döntéshozó.<br>
Ajánlatkérõ döntése ellen a kérelmezõ a törvényes határidõn belül, 2000. június 8-án nyújtott be jogorvoslati kérelmet. A jogsértõ esemény tudomásra jutásának idõpontjaként 2000. június 5-ét, az eredményhirdetés napját jelölte meg. Jogsértõ esemény álláspontja szerint az, hogy az ajánlatkérõ a közbeszerzési eljárását úgy nyilvánította a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerint eredménytelennek, hogy volt érvényes ajánlata és – általa is elismerten – az ajánlat megfelelt a kiírásnak a mûszaki követelményrendszer tekintetében is.<br>
Kérelmezõ álláspontja szerint a jogsértõ eseménynek két lehetséges oka lehet, egyrészt, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésének elõírását nem tartotta be, azaz pénzügyi fedezet hiányában írta ki a közbeszerzési eljárását. Ajánlati áruk a többi ajánlati árhoz képest sem volt magasnak tekinthetõ, a piacon az adott idõpontra vonatkozó legmagasabb értékû ellenszolgáltatásnak sem lehet tekinteni. Álláspontja alátámasztásául kérelmezõ ismertetett 1999-ben ugyanezen tárgyban lefolytatott közbeszerzési eljárásokat, melyekben az ajánlati árak 36 és 97 M Ft közöttiek voltak. Ajánlatkérõnek tehát ezen ismeretek birtokában kellett terveznie a mosodai gépekre fordítandó költség-elõirányzatát.<br>
Kérelmezõ szerint a másik lehetséges ok, hogy ajánlatkérõ nem bírálta el érdemben az érvényes ajánlatot. Álláspontja szerint ugyanis a fedezettel ajánlatkérõnek rendelkeznie kellett, hiszen címzett beruházás része volt a mosodai rekonstrukció is és a címzett beruházás kellõ fedezetet biztosított a jelen közbeszerzés tárgyára is. A címzett beruházáson belüli egyes témakörökre az engedélyokiratban beállított összegek átjárhatók, a korábbi megtakarítások felhasználhatók a más beszerzés összegének kiegészítésére is. A fõszabály a címzett támogatásnál az, hogy a mûszaki tartalmat meg kell valósítani, és a meghatározott határidõre csak az állami támogatás összegét és a hozzárendelt saját részt nem lépheti túl ajánlatkérõ. Elõadta kérelmezõ azt is, hogy a Törökbálinti Kórház építési beruházása tárgyában lefolytatott közbeszerzési eljárás eredményhirdetésébõl kitûnik, hogy az ott nyertes ajánlattevõvel 427 000 E Ft-ra kötött szerzõdést. Ajánlatkérõ az építésre 526 430 E Ft-ot irányzott elõ, így itt 99 M Ft-os megtakarítása jelentkezett ajánlatkérõnek.<br>
A fentiek alapján a kérelmezõ kérte, hogy amennyiben ajánlatkérõ fedezet hiányában írta ki a közbeszerzési eljárást, abban az esetben a Döntõbizottság állapítsa meg a jogsértést és szabjon ki ajánlatkérõvel szemben bírságot. Amennyiben pedig a Döntõbizottság azt állapítaná meg, hogy ajánlatkérõ rendelkezett fedezettel, a Döntõbizottság állapítsa meg, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésében meghatározott eredménytelenségi ok törvényi feltételei nem állnak fenn, úgy semmisítse meg az eljárást lezáró döntést, bírság kiszabásának mellõzése mellett.<br>
Ajánlatkérõ érdemi észrevételében kérte a jogorvoslati kérelemnek mint megalapozatlannak az elutasítását. Ajánlatkérõnek a Közgyûlése a 127/1999. sz. KGYH-a alapján megindított közbeszerzési eljárását lezáró döntését a közbeszerzési eljárás egyes kérdéseirõl szóló 2/1996. (III. 14.) sz. Pm. rendelet 7. § (1) bekezdése alapján a gazdasági bizottság többségi véleményének figyelembevételével kellett meghozni. A Gazdasági Bizottság a Kbt. és a helyi rendelet alapján felállított elõkészítõ szakmai bizottság véleményének figyelembevételével, valamint az ágazatilag illetékes közgyûlési állandó bizottság véleményét is kikérve hozza meg az állásfoglalását. A Gazdasági Bizottság döntése kialakításában nem vette figyelembe a beruházás teljes összegét, csak a mosodai beszerzés sorában szereplõ 40 M Ft-os becsült elõirányzatot (ezen összeg a beruházási célokmányban került elfogadásra 1999 júniusában), ezért indítványozhatta a közbeszerzési eljárás eredménytelenné nyilvánítását és új pályázat kiírását. A tárgyaláson tett nyilatkozatában ajánlatkérõ elismerte, hogy a kérelmezõnek azon okfejtése helytálló, mely szerint a pénzügyi forrás ajánlatkérõnek rendelkezésére állt, tehát kellõ fedezettel a beruházásra vonatkozóan rendelkezett. A döntõbizottsági tárgyaláson ajánlatkérõ nyilatkozott, hogy amennyiben a Döntõbizottság az eljárást lezáró döntést megsemmisíti, úgy a Kbt. 88. § (6) bekezdésében foglaltak szerint jár el.<br>
A Döntõbizottság a rendelkezésre álló iratok és a tárgyaláson tett nyilatkozatok alapján megállapította, hogy a jogorvoslati kérelem megalapozott. Az ajánlatkérõ is elismerte, hogy a beruházásra pénzügyi fedezettel rendelkezett. A címzett beruházáson belüli egyes témakörökre az engedélyi okiratban beállított összegek átjárhatók, a korábbi megtakarítások felhasználhatók a más beszerzés összegének kiegészítésére. A fentiekbõl következik, hogy ajánlatkérõ a beruházás megvalósítására pénzügyi fedezettel rendelkezett, tehát a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében foglalt elõírásoknak megfelelõen írta ki a közbeszerzési eljárást.<br>
A Döntõbizottságnak ezt követõen azt kellett vizsgálat tárgyává tennie, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára hivatkozással ajánlatkérõ jogszerû módon nyilvánította-e eredménytelennek a közbeszerzési eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése taxatíve felsorolja, hogy a közbeszerzési eljárás mely esetekben eredménytelen:<br>
Eredménytelen az eljárás, ha<br>
a) nem érkezett ajánlat;<br>
b) kizárólag érvénytelen ajánlatok érkeztek;<br>
c) az összes ajánlattevõt ki kellett zárni az eljárásból;<br>
d) egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot;<br>
e) az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdése] eredménytelenné nyilvánítja;<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján nyilvánította eredménytelennek az eljárást, mely szerint egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot. Jelen esetben ez az eset nem áll fenn. Az ajánlatkérõ által is elismerten a kérelmezõ ajánlata az ajánlati felhívásban és a dokumentációban foglalt feltételeknek megfelelõ volt, tehát kérelmezõ érvényes ajánlatot tett. Ajánlatkérõ szakmai bizottsága is az ajánlatot érvényesnek minõsítette, és a megadott elbírálási szempontok alapján értékelte is. Az értékelés során az ajánlott gépek üzemeltetési költségeinek kedvezõségét külön is hangsúlyozta. Ajánlatkérõ sem az érdemi észrevételében, sem a tárgyaláson tett nyilatkozatában kérelmezõ ajánlatának tartalmára vonatkozó kifogással nem élt, hasonlóan nem észrevételezte a kérelmezõ jogorvoslati kérelmében az ugyanezen tárgyú közbeszerzési eljárásban adott ajánlati árakat.<br>
A Döntõbizottság megállapította, hogy a kérelmezõ ajánlata érvényes volt, ajánlati ára túlzott mértékûnek nem tekinthetõ, tehát a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjában foglalt eredménytelenségi ok nem állt fenn.<br>
A Döntõbizottság megállapította, hogy ajánlatkérõ jogsértõ módon nyilvánította az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelennek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította; a 88. § (1) bekezdés c) pontja alapján az eljárást lezáró döntést megsemmisítette.<br>
Az ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte az igazgatási szolgáltatási díj megfizetésére.<br>
A Döntõbizottság, figyelemmel ajánlatkérõ azon nyilatkozatára, hogy döntés megsemmisítése esetén a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján kíván eljárni, tehát a jogsértés reparálható, a bírság kiszabásától eltekintett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 10.<br>
<br>
	Dr. Engler Magdolna s. k.	Ruthner Oszkár s. k.<br>
	közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>