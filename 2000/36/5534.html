<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5534)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.249/11/2000<br>
<br>
Tárgy: a Kipszer Rt. jogorvoslati kérelme Szabolcs-Szatmár-Bereg Megye Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Kipszer Rt. (1106 Budapest, Jászberényi út 24–36., a továbbiakban: kérelmezõ) jogorvoslati kérelmét, melyet a Szabolcs-Szatmár-Bereg Megyei Önkormányzat (4400 Nyíregyháza, Hõsök tere 5., a továbbiakban: ajánlatkérõ) megbízásából eljáró Nyírber Kft. (4400 Nyíregyháza, Hunyadi u. 78/A) "Móricz Zsigmond Színház rekonstrukciója" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg. Ajánlatkérõ a K. É. 1999. augusztus 25-én megjelent 34. számában tette közzé nyílt elõminõsítéses eljárásra szóló részvételi felhívását. A felhívásban meghatározta az ajánlattevõk pénzügyi, gazdasági, mûszaki alkalmasságára kért adatokat és tényeket, továbbá meghatározta azt, hogy az elbírálás szempontja az összességében legelõnyösebb ajánlat kiválasztása lesz a következõ szempontok fontossági sorrendje szerint:<br>
– szerzõdéses feltételek,<br>
– ajánlati ár,<br>
– jóteljesítési biztosíték mértéke,<br>
– mûszaki szakmai alkalmasság,<br>
– gazdasági alkalmasság.<br>
A részvételi jelentkezési határidõre, 1999. október 14-ére 10 pályázó adta be jelentkezését, ezek közül az ajánlatkérõ a Középület-építõ Rt.-t, a Kipszer Rt.-t, az Architekton Rt.-t, a KÉSZ Kft.-t, KE-VÍZ 21 Rt.-t, Nyírép Kft.-t, a Csõszer Rt.-t, a Kelet-Speck Kft.-t és az FK Raszter Rt.-t 2000. február 21-én ajánlattételre felhívta.<br>
A felhívott ajánlattevõk rendelkezésére bocsátott ajánlati dokumentáció elõírta, hogy részajánlat nem tehetõ. Ajánlatkérõ 1 M Ft ajánlati biztosítékot kér, továbbá a bruttó ajánlati ár 1%-ának megfelelõ jóteljesítési biztosítékra vonatkozóan is nyilatkozatot kér az ajánlattevõktõl. Meghatározta továbbá a dokumentációban azt is, hogy az egyes bírálati szempontokon belül mit fog értékelni. Ezek a következõk voltak:<br>
Az 1. részszempont szerzõdéses feltételek keretében:<br>
– a megvalósítás garanciái, mellékkötelezettségek vállalása (szervizhálózat, kötbér stb.),<br>
– a berendezések üzembiztonságára tett vállalások minél hosszabb távú, minél alacsonyabb meghibásodási arányú üzemeltetésére vállalt kötelezettségek,<br>
– az ajánlattevõ által támasztott fizetési feltételek.<br>
A 2. részszempont ajánlati árnál:<br>
– az ajánlati ár mértéke,<br>
A 3. részszempont a jóteljesítési biztosíték mértéke.<br>
A 4. részszempont a mûszaki szakmai alkalmasság, megbízhatóság keretében:<br>
– a megajánlott anyagok, szerkezetek, gépek, színháztechnikák, berendezések esetében a mûszaki szakmai alkalmasságon a színházi igényeket legjobban kielégítõ termékparamétereket kell érteni. A termék újszerûségét, rendszerbe illeszthetõségét, késõbbi bõvítési lehetõségét, a kezelés egyszerûségét, felhasználói referenciákat is vizsgálja ajánlatkérõ.<br>
Az 5. részszempont a gazdasági alkalmasság volt.<br>
A 2000. április 12-i ajánlattételi határidõre 6 db ajánlat érkezett ajánlatkérõhöz a következõ ajánlattevõktõl:<br>
Kérelmezõ a Kelet Speeck Kft.-vel közösen, a Csõszer Rt., Középület-építõ Rt., KE-VÍZ 21 Rt., KÉSZ Kft. és a Nyírép Kft.<br>
Az ajánlatok elõzetes értékelését a lebonyolító Nyírber Kft. végezte el, majd az ajánlatkérõ pénzügyi bizottsága, illetve ezt követõen a megyei közgyûlés döntött az eljárás eredményérõl és a 72/2000. (VI. 9.) MKGY határozattal nyertesként a KE-VÍZ 21 Rt.-t, míg második helyezettként a kérelmezõt jelölte meg. Ezt követõen 2000. június 13-án a fenti döntés nyilvános kihirdetése is megtörtént.<br>
A kérelmezõ 2000. június 20-án terjesztette elõ jogorvoslati kérelmét, amelyben kérte a Döntõbizottságtól a szerzõdéskötés megtiltását, valamint a közbeszerzési eljárást lezáró döntés megsemmisítését, tekintettel arra, hogy álláspontja szerint az ajánlatkérõ nem az összességében legkedvezõbb ajánlatot tevõ ajánlattevõt hirdette ki nyertesként, mert az összességében legelõnyösebb ajánlatot õ, és nem a nyertes KE-VIZ 21 Rt. tette.<br>
Kérelmének indokolásául elõadta, hogy sérelmezi azt is, hogy az ajánlatkérõ az elõminõsítési eljárás ellenére lehetõséget adott olyan ajánlattevõ részére is az eljárás további szakaszában való részvételre, aki a teljesítésre mûszaki szempontból nem alkalmas. Kérelmezõ véleménye szerint a nyertes számottevõ magasépítési és rekonstrukciós referenciával és az ehhez szükséges szakembergárdával nem rendelkezik, és nyilvánvalóan ezen tapasztalatok hiánya miatt tett kirívóan alacsony ajánlati árat.<br>
Ajánlatkérõ érdemi észrevételében a jogorvoslati kérelem elutasítását kérte. Indoklásul elõadta, hogy az elõminõsítés eredményét támadó részében a jogorvoslati kérelem elkésett. A közbeszerzési eljárást lezáró döntés tekintetében pedig az erre vonatkozó kérelem megalapozatlan, mert az összességében legelõnyösebb ajánlatot a nyertes tette, mivel az elbírálási szempontok fontossági sorrendjében az 1. és 2. szempontból az õ ajánlata volt a kedvezõbb, a 3. szempontból a nyertes és a kérelmezõ ajánlata egyenértékû volt, a 4. és 5. szempontból pedig sem a nyertes, sem a kérelmezõ nem szerepelt a kiemeltek között, így ajánlatuk szintén egyenértékûnek tekinthetõ.<br>
Egyéb érdekeltként a KE-VÍZ 21 Rt. észrevételében a jogorvoslati kérelem elutasítását kérte. Nyilatkozatában elõadta, hogy az ajánlatkérõ az elõminõsítéses eljárás során õt a többi ajánlattevõvel együtt alkalmasnak találta az ajánlattételi szakaszban való részvételre. Az elõminõsítési eljárás célja csupán az, hogy az eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt, sorrendet azonban nem állapíthat meg a résztvevõk között. A kérelmezõ által kifogásolt alkalmassága vonatkozásában elõadta, hogy az arra vonatkozó igazolásokat, nyilatkozatokat, adatokat az ajánlata tartalmazza, így a megfelelõ szakembergárdára és a referenciára vonatkozó adatokat is. Az általuk ajánlott ajánlati ár vonatkozásában elõadta, hogy figyelembe vették azt, hogy az ajánlatkérõnek bruttó 1,2 milliárd Ft áll címzett támogatásból fedezetként rendelkezésére a beruházás megvalósításához, és ennek, valamint a kiírásnak megfelelõen állították össze ajánlatukat. Mindezek alapján a KE-VÍZ 21 Rt. kérte a kérelmezõ jogorvoslati kérelmének alaptalanság miatti elutasítását.<br>
A Döntõbizottság ideiglenes intézkedésként D.249/3/2000. sz. határozatával a szerzõdés megkötését 2000. június 22-én megtiltotta.<br>
A jogorvoslati eljárás során a Döntõbizottságnak két kérdésben kellett állást foglalnia:<br>
<br>
1. Határidõben érkezett-e ajánlatkérõ kérelme az elõminõsítési eljárás eredményére vonatkozóan?<br>
<br>
2. Megalapozott-e a kérelmezõ jogorvoslati kérelme az ajánlatkérõ közbeszerzési eljárást lezáró döntése ellen?<br>
<br>
1.<br>
A tárgybani közbeszerzési eljárás 1999. szeptember 1. elõtt indult, ezért jelen jogorvoslati eljárásban az akkor hatályos 1995. évi LX. törvény (a továbbiakban Kbt.) rendelkezéseit kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A kérelmezõ az elõminõsítési eljárás eredményérõl 2000. február 21-én szerzett tudomást, ettõl számított 15 nap állt volna a rendelkezésére ahhoz, hogy jogorvoslati kérelmét e tekintetben elõterjessze. A kérelmezõ ezt a jogvesztõ határidõt elmulasztotta, ezért jogorvoslati kérelme e részében elkésett.<br>
<br>
2.<br>
Tekintettel arra, hogy a jogorvoslati kérelem az ajánlatkérõ közbeszerzési eljárást lezáró döntését és az ajánlatok értékelését is támadta, a Döntõbizottság megvizsgálta és összehasonlította a kérelmezõ és a nyertes ajánlatát az ajánlati felhívásban meghatározott szempontok fontossági sorrendjére tekintettel, és az alábbiakat állapította meg:<br>
Az 1. részszempont, a szerzõdéses feltételek keretén belül a KE-VIZ 21 Rt. kötbér tekintetében az elsõ 15 napra napi 2 ezreléket; azt követõen pedig napi 10 ezreléket, maximum 15%-ot ajánlott meg, míg a kérelmezõ Kipszer Rt. az elsõ 15 napra napi 1,2 ezreléket, azt követõen 2,2 ezreléket, maximum 15%-ot.<br>
A garanciavállalás, jótállás keretében a KE-VIZ 21 Rt. a gépekre 1,5–6 év, színháztechnikára 3 év, fénytechnikára 4 év, a szerelésre 9 év, a hangtechnikán belül az EAW hangszórókra 6 év, a JBL hangszórókra 4 év, a cres audio végerõsítõre 5 év, a cres audio keverõpultra szintén 5 év, az egyéb termékekre általában 2 év, a teljes ügyelõrendszerre pedig 3 év garanciát vállalt.<br>
Ezzel szemben a kérelmezõ az épületre és a beépített termékekre a törvény által elõírt kötelezõ szavatossági idõre vállalt garanciát, és két évre vállalt hibaelhárítást.<br>
Az alkatrésztartozékok utánpótlási lehetõsége tekintetében a nyertes vállalása 10-15 év, míg a kérelmezõ a színpadvilágításra 10 évet vállalt.<br>
Az ajánlattevõ által támasztott fizetési feltételek keretén belül a nyertes 35-45 banki napot ajánlott, a teljesítés során a végszámlával együtt 3 db számlát kíván benyújtani, továbbá a 2000. évben mindösszesen 300 M Ft-ot kíván leszámlázni.<br>
Ezzel szemben a kérelmezõ 30 banki napos fizetési határidõt ajánlott, a végszámlával együtt 12 db számlát kíván benyújtani, és 2000-ben 600 M Ft összegû számlát kíván érvényesíteni.<br>
Az elõbb felsorolt ajánlati elemekbõl a Döntõbizottság megállapította, hogy az 1. részszempont tekintetében a nyertesként kihirdetett KE-VIZ 21 Rt. ajánlata volt a kedvezõbb.<br>
Az ajánlati ár, mint 2. részszempont vonatkozásában a nyertes 1 099 866 906 Ft-ot ajánlott, míg a kérelmezõ 1 245 977 529 Ft-ot, tehát ebbõl a bírálati szempontból is a nyertes ajánlata volt a kedvezõbb.<br>
A következõ, 3. részszempont keretében a jóteljesítési biztosíték mértékét tekintve mind a nyertes, mind a kérelmezõ 5% jóteljesítési biztosítékot ajánlott ajánlatában, így azok egyenértékûnek tekinthetõk.<br>
A 4. bírálati szempont, a mûszaki szakmai alkalmasság, megbízhatóság körében az ajánlatkérõ a megajánlott anyagok, szerkezetek, gépek és színháztechnikák, illetve egyéb berendezések mûszaki, szakmai alkalmasságát vizsgálta, e tekintetben mind a kérelmezõ, mind a nyertes ajánlata egyaránt megfelelõ színvonalú volt.<br>
Az 5. részszempont, a gazdasági alkalmasság körében a Döntõbizottság megállapította, hogy a kérelmezõ pénzügyi hátterét, illetve tõkeerõsségét tekintve kedvezõbb ajánlatot adott a nyertesnél, tekintettel arra, hogy a nyertes a kivitelezés során 500 M Ft-os finanszírozási hitelkeretet kíván igénybe venni, és a beszerzést részben ebbõl kívánja megvalósítani. Megvizsgálva a kérelmezõ és a nyertes ajánlatának egymáshoz való viszonyulását az egyes részszempontok tekintetében, megállapítható, hogy a nyertes ajánlata az elsõ és a második, így a két legfontosabb szempontból kedvezõbb volt a kérelmezõ ajánlatánál. A 3. és a 4. szempontból ajánlatuk egyenértékûnek tekinthetõ, míg az 5. szempontból a kérelmezõ kedvezõbb ajánlatot tett, így az összességében legelõnyösebb ajánlatot a KE-VIZ 21 Rt. tette.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Mindezek alapján a Döntõbizottság arra a következtetésre jutott, hogy ajánlatkérõ megalapozottan választotta ki nyertesként a KE-VIZ 21 Rt. ajánlatát. Így a kérelmezõ ezen döntés ellen irányuló jogorvoslati kérelme megalapozatlan.<br>
Tekintettel a fentiekre, a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján az alaptalan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 18.<br>
<br>
	Dr. Bakonyi Dolli s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>