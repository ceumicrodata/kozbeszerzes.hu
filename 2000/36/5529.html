<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5529)
</b></h2><FONT size=3><i><u></i></u><br>
1024 Budapest; Margit krt. 85.<br>
Ikt. sz.: D.148/9/2000<br>
<br>
Tárgy: a Csõszer Rt. jogorvoslati kérelme Ipolytarnóc Község Önkormányzatának "közös szennyvízcsatorna-hálózat és szennyvíztisztító telep építése" tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Csõszer Rt. (1103 Budapest, Gergely u. 81.), képviseli Galánthayné dr. Csõváry Judit (1095 Budapest, Mester u. 1. I/8., a továbbiakban: kérelmezõ) kérelmezõ által Ipolytarnóc Község Önkormányzatának (3138 Ipolytarnóc, Felszabadulás u. 5., a továbbiakban: ajánlatkérõ) "közös szennyvízcsatorna-hálózat és szennyvíztisztító telep építése tárgyú közbeszerzési eljárása ellen indított jogorvoslati eljárásban a Döntõbizottság a jogorvoslati kérelemnek helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#45">Kbt.) 45. §</a> (1) és (2), valamint a 61. § (3) bekezdésére tekintettel a Kbt. 61. § (1) bekezdését, és ezért ajánlatkérõt 1 000 000 Ft, azaz egymillió forint pénzbírsággal sújtja.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizessék be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. február 2-án tette közzé a K. É.-ben részvételi felhívását, nyílt elõminõsítéses eljárásban való részvételre, közös szennyvízcsatorna-hálózat és szennyvíztisztító telep építése tárgyában.<br>
A jelentkezési határidõre, 2000. február 28-ra 14 ajánlattevõ adta be jelentkezését, akiket az ajánlatkérõ kivétel nélkül alkalmasnak talált és ajánlattételre fel is hívott.<br>
Ajánlatkérõ az összességében legelõnyösebb ajánlatot kívánta kiválasztani az alábbi részszempontok alapján:<br>
	súlyszám<br>
– ajánlattevõ által nyújtott biztosítékok	5<br>
– jogszabályi kötelezettségen felüli többletszavatosság és jótállási kötelezettség vállalása	4<br>
– a kért teljesítési határidõhöz képest korábbi teljesítés	3<br>
– nyilatkozat a vállalt kötbér mértékérõl	2<br>
– ajánlati ár	1<br>
Adható pontszám: 1–10.<br>
A 2000. április 17-i ajánlattételi határidõre a következõ 9 cég nyújtotta be ajánlatát: Purator Kft., Csõszer Rt., Sade Kft., Alterra Kft., Contur Bau Kft., Penta Kft., Stabil Konzorcium, Kelet Speck Kft. és az Ipoly Konzorcium.<br>
Az ajánlatok értékelése után ajánlatkérõ 2000. április 21-én eredményt hirdetett, ahol nyertesként az Ipoly Konzorcium, második helyezettként pedig a Purator Kft. került megjelölésre.<br>
A szerzõdést a nyertessel 2000. május 9-én megkötötték.<br>
A Csõszer Rt. 2000. május 5-én jogorvoslati kérelmet terjesztett elõ, amelyben sérelmezte, hogy az eredményhirdetéskor a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltakkal szemben nem lett ismertetve az 5. sz. melléklet szerinti írásbeli összegzés, annak elkészítésére a törvényben elõírt idõpontot követõen, április 28-án került sor, és maga az összegzés sem felelt meg a jogszabályi követelményeknek, mert az egyes ajánlatok részszempontok szerinti tartalmi elemeit nem tartalmazta, így az egyes ajánlattevõknek nem állt módjukban megvizsgálni, hogy a pontozási tartományon belül melyik ajánlattevõ miért kapta az adott pontszámot. Mindezek alapján a kérelmezõ a verseny tisztaságának megóvása érdekében terjesztette elõ jogorvoslati kérelmét, és kérte a jogsértés megállapítását, valamint bírság kiszabását.<br>
Ajánlatkérõ érdemi észrevételében a jogorvoslati kérelem elutasítását kérte és indoklásul elõadta, hogy az ajánlatok részszempontok szerinti tartalmi elemei azért nem kerültek ismertetésre, majd pedig feltüntetésre az írásbeli összegzésben, mert azokat az ajánlattevõk kérték titkosan kezelni, más adatokat pedig az ajánlatok bontásáról készült jegyzõkönyv már tartalmazott.<br>
Az összegzés elkészítésének idõpontja vonatkozásában elõadta, hogy az eredményhirdetéskor már össze volt állítva, csak a gépelésre került sor ezután, és adminisztrációs hiba folytán került rá az április 28-i dátum.<br>
A kérelmezõ és a Contur Bau Kft. tárgyaláson tett nyilatkozatában cáfolta, hogy ajánlatában a lényeges tartalmi elemekre vonatkozóan titkos kezelést kötött volna ki.<br>
Az Ipoly Konzorcium képviselõje elõadta, hogy õk csak a többletszavatosság és jótállási kötelezettség részszempont tekintetében tettek ilyen nyilatkozatot, a többi ajánlati elem ismertetésre kerülhetett volna.<br>
A Döntõbizottság álláspontja szerint a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(1) bekezdése szerint az ajánlattevõ az ajánlatában közölt üzleti titok nyilvánosságra hozatalát megtilthatja. Az ajánlattevõ nevének, székhelyének (lakóhelyének), az általa kért ellenszolgáltatásnak és a teljesítési határidõnek a nyilvánosságra hozatalát azonban nem tilthatja meg.<br>
Ugyanezen szakasz (2) bekezdése kimondja, hogy az (1) bekezdés értelmében üzleti titok az ajánlattal összefüggõ gazdasági tevékenységhez kapcsolódó minden olyan tény, megoldás vagy adat, amelynek titokban maradásához az ajánlattevõnek méltányolható érdeke fûzõdik.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése kimondja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdése értelmében a döntés kihirdetésekor és azt követõen a 45. § (2) bekezdésében foglaltak nem alkalmazhatók azon tény, megoldás vagy adat tekintetében, melyet az ajánlat elbírálása során – döntése meghozatalával összefüggésben – az ajánlatkérõ figyelembe vett. Tehát ajánlatkérõ nem hallgathatja el az eredményhirdetés során az ajánlatok azon tartalmi elemeit, amelyeket a döntése során elõnyként vagy hátrányként értékelt, és ezeket az adatokat az írásbeli összegzésben is köteles feltüntetni annak 2. a) pontjában, az alábbiak szerint:<br>
Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és – az összességében legelõnyösebb ajánlat választása esetén – annak részszempontjai szerinti tartalmi elemei.<br>
A Kbt. fenti rendelkezései, összhangban a preambulumban és a 24. §-ban deklarált verseny tisztasága, nyilvánosság és átláthatóság alapelvi követelményeivel, azt hivatottak elõsegíteni és biztosítani, hogy az ajánlattevõk megfelelõen kontrollálhassák az eljárást lezáró döntések megalapozottságát és jogszerûségét, és esetleges jogsérelmük esetén haladéktalanul és kellõképpen alátámasztva élhessenek a Kbt. 79. § (3) bekezdésében biztosított jogorvoslati lehetõségükkel.<br>
Fentiek érdekében követeli meg a törvény az ajánlattevõktõl az 5. sz. mellékletnek teljes mértékben megfelelõ összegzés ismertetését és összeállítását.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. § </a>kimondja, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
Ezen kötelezettség alól – figyelemmel a fenti szabályra – nem mentesít az ajánlattevõk esetleges eltérõ nyilatkozata sem.<br>
A jogorvoslati kérelem azon része tekintetében, amely az írásbeli összegzés elkészítésének idõpontját kifogásolja, a Döntõbizottság megállapítja, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés az írásba foglalásra nem, csak a megküldésre állapít meg határidõt.<br>
Mindezekre tekintettel a Döntõbizottság a jogorvoslati kérelmet megalapozottnak találta, és a rendelkezõ részben foglaltak szerint határozott, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazva.<br>
A Döntõbizottság a bírság mértékének megállapításánál figyelembe vette, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A kiszabható bírság legalacsonyabb értéke a 2000. évi költségvetésrõl szóló 1999. évi CXXV. törvény 56. § (2) bekezdése szerint 1 millió Ft. A jelen közbeszerzési eljárás értéke 838 000 000 Ft + áfa, a kiszabott bírság mértéke ennek 0,11%-a.<br>
A költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 25.<br>
<br>
	Dr. Bakonyi Dolli s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>