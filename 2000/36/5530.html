<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5530)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.208/6/2000<br>
<br>
Tárgy: Herdlicska Márton jogorvoslati kérelme Budapest Fõváros X. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Matuz Norbert ügyvéd (1114 Budapest, Bartók Béla út 11–13.) által képviselt Herdlicska Márton egyéni vállalkozó (1047 Budapest, Fóti út 56., a továbbiakban: kérelmezõ) jogorvoslati kérelmét, melyet Budapest Fõváros X. Kerület Önkormányzatának (1102 Budapest, Szent László tér 29., a továbbiakban: ajánlatkérõ) megbízásából eljáró TENDER-CO Rt. (1119 Budapest, Petzvál J. u. 56.) "közétkeztetési feladatok ellátása" tárgyú közbeszerzési eljárása ellen nyújtott be, a Döntõbizottság elutasítja. Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság rendelkezésére bocsátott iratok, a felek nyilatkozatai és a tárgyaláson elõadottak alapján az alábbi tényállást állapította meg:<br>
Ajánlatkérõ a K. É. 16., 2000. április 19-én megjelent számában tette közzé nyílt közbeszerzési eljárásra szóló felhívását.<br>
A beszerzés tárgyaként az önkormányzat fenntartásában lévõ óvodák, általános iskolák és középiskolák, nyári napközis táborok, gondozási központok közétkeztetési feladatainak ellátását jelölte meg 2000. július 1. és 2003. június 30. közötti idõszakra.<br>
Az ajánlati felhívás meghatározta az ajánlattevõk alkalmasságának kritériumait és az alkalmatlanná minõsítés szempontjait, továbbá az ajánlatok elbírálásának részszempontjait az adható pontszámokkal és súlyszámokkal együtt.<br>
Az ajánlattételi határidõre, 2000. május 30-ra a következõ 5 ajánlattevõ nyújtotta be ajánlatát: Pensio-17 Vendéglátó Kft., a SODEXHO Magyarország Kft., a Junior Vendéglátó Rt., az Elamen Rt. és kérelmezõ. Az ajánlatok bontására 2000. május 30-án 10.00 órakor került sor, melyen valamennyi ajánlattevõ képviselõje, ajánlatkérõ képviselõi, valamint dr. Halasi Lívia közjegyzõ volt jelen.<br>
Kérelmezõ 2000. május 31-én jogorvoslati kérelmet terjesztett elõ a Döntõbizottságnál, melyben elõadta, hogy tudomása szerint az ajánlatok bontása során sem írásos, sem hangszalagra rögzített jegyzõkönyv nem készült, és ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>ának rendelkezését. Mindezek alapján kérte a Döntõbizottságtól ideiglenes intézkedésként a közbeszerzési eljárás felfüggesztését és azt, hogy a Döntõbizottság hívja fel ajánlatkérõt a törvény szabályainak megfelelõ eljárásra, továbbá szabjon ki bírságot vele szemben, és kötelezze õt a költségek viselésére.<br>
A Döntõbizottság a jogorvoslati eljárást 2000. május 31-én megindította és errõl a feleket értesítette.<br>
2000. június 8-án kérelmezõ újabb beadvánnyal fordult a Döntõbizottsághoz, melyben közölte, hogy 2000. június 6-án kézhez kapta az ajánlatok bontásáról készült jegyzõkönyvet, azonban nem látja biztosítottnak azt, hogy az valóban az ott elhangzottakat tartalmazza, ezért jogorvoslati kérelmét továbbra is fenntartja.<br>
Ajánlatkérõ 2000. június 9-én elõterjesztett érdemi észrevételében a jogorvoslati kérelem elutasítását kérte.<br>
Indoklásként elõadta, hogy az egész közbeszerzési eljárás során a Kbt. elõírásait betartva járt el.<br>
Így a bontáskor a jogszabály szerint elõírt adatok ismertetve lettek, errõl jegyzõkönyv készült, majd az a törvényes határidõn belül, 2000. június 2-án ajánlott levél formájában valamennyi ajánlattevõ részére megküldésre került.<br>
Állításának alátámasztására becsatolta a bontáskor jelen lévõ közjegyzõ által készített és hitelesített jegyzõkönyvet, illetõleg az ennek alapján elkészített és az ajánlattevõknek megküldött jegyzõkönyvi példányt is.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése kimondja, hogy az ajánlatokat tartalmazó zárt iratokat az ajánlattételi határidõ lejárta idõpontjában kell felbontani. Ugyanezen paragrafus (3) bekezdése kimondja, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a alapján az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
A Döntõbizottság az ajánlatkérõ által becsatolt iratokból, illetõleg a felek nyilatkozataiból kétséget kizáróan megállapította, hogy az ajánlatok bontása során a fenti jogszabályhely által elõírt adatok ismertetve és rögzítve lettek, majd az errõl készült jegyzõkönyv a törvény által elõírt 5 munkanapon belül ajánlattevõk részére megküldésre is került. Ajánlatkérõ eljárása során tehát jogszabálysértést nem követett el.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a rendelkezõ részben foglaltak szerint határozott.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára figyelemmel döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 29.<br>
<br>
	Dr. Bakonyi Dolli s. k.	Székelyné Bihari Mária s. k.<br>
	közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>