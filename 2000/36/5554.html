<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5554)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 336-1337<br>
Fax: 333-3082<br>
Ikt. sz.: D.265/5/2000<br>
<br>
Tárgy: Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Oktatási Minisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Oktatási Minisztérium (1055 Budapest, Szalay u. 10–14., a továbbiakban: ajánlatkérõ) nevében és megbízásából eljárt, a Számítástechnikai Szolgáltató és Orvosi Mûszer Kereskedelmi Szövetkezet (1025 Budapest, Törökvész út 95–97., a továbbiakban: megbízott) a "Budapesti Mûszaki Egyetemen, valamint a Debreceni Kossuth Lajos Tudományegyetemen bevezetett Felsõoktatási Egységes Gazdálkodási Rendszer (EGR) 9 alrendszerének adaptálása a fejlesztést követõen beszerzett és jelenleg meglévõ hardvereszközökre, a meglévõ 9 alrendszerhez illeszkedõ és azok adatbázisait felhasználó újabb két alrendszer kifejlesztése, valamint a meglévõ 9. mûködõ és a kifejlesztendõ két új alrendszer újabb egyetemeken történõ telepítése" tárgyú közbeszerzési eljárása ellen a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárásban megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény ( a továbbiakban <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) pontját, ezért megsemmisíti ajánlatkérõ ajánlati felhívására vonatkozó és az eljárást lezáró döntését.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a beszerzett iratok alapján az alábbi tényállást állapította meg:<br>
Ajánlatkérõ megbízottja 2000. június 9-én kelt levelével 2000. június 13-án tájékoztatta a Közbeszerzési Döntõbizottság elnökét, hogy az ajánlatkérõ Oktatási Minisztérium hirdetmény közzététele nélküli tárgyalásos eljárást indít a meglévõ Egységes Gazdálkodási Rendszerének továbbfejlesztése céljából. A tárgyalásos eljárás alkalmazásának feltételét a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontjára alapította, mivel a szerzõdést mûszaki, technikai sajátosságok, valamint kizárólagos jogok védelme miatt egy meghatározott személy képes teljesíteni. A meglévõ Egységes Gazdálkodási Rendszert megvalósító szoftvercsomagot kizárólagosan a Magyar Telematika Rt. készítette, és egyrészt a változtatáshoz szükséges forrásfájlok az õ birtokában állnak, másrészt a szoftvert szerzõi jogok védik. Ajánlatkérõ a megküldött ajánlati felhívás 1.2. b) pontjában az eljárás alkalmazása feltételének indoklása körében közölte még, hogy a jelen beszerzés tárgya a mûködõ szoftver adaptálása egy új hardverkörnyezetbe, a törvényalkotásból eredõ jogszabálykövetés megvalósítása, a meglévõ alrendszerekhez illeszkedõ, illetve azok adatbázisait felhasználó két újabb alrendszer kifejlesztése, és a jelenleg két egyetemen mûködõ szoftver újabb egyetemeken történõ telepítése, üzembe helyezése és az azt követõ helyszíni támogatása. A szoftverek 1995. évi, illetve 1998. évi megrendelésekor még Magyarországon kisebb egyetemeken mûködtek. Az EU-csatlakozási folyamat miatt törvényben szabályozott felsõoktatási integrációt kellet végrehajtani, melynek során létrejött nagyobb létszámú és szervezettségû egyetemek gazdálkodásához kell illeszteni a meglévõ számítógépes rendszereket. Ez indokolta többek között jelen eljárás megindítását.<br>
A Közbeszerzési Döntõbizottság elnöke eljárást kezdeményezõ iratában arra az álláspontra helyezkedett, hogy az ajánlatkérõ, illetve megbízottja által rendelkezésre bocsátott iratokból nem állapítható meg egyértelmûen, illetve megfelelõ dokumentumokkal ajánlatkérõ, illetve megbízottja nem támasztotta alá, ajánlattételre kizárólag csak a Magyar Telematika Rt. képes. Ezért a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére figyelemmel indítványozta a Döntõbizottság hivatalból történõ eljárását. Indítványozta, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét. Kezdeményezõ iratában közölte, hogy a valószínûsíthetõ jogsértésrõl 2000. június 13-án, az ajánlati felhívás részére történõ megküldésének napján szerzett tudomást.<br>
A kezdeményezõ irat alapján a Döntõbizottság eljáró tanácsa a jogorvoslati eljárást 2000. június 26-án megindította, és a kezdeményezõ irat megküldésével értesítette az ajánlatkérõt, illetve megbízottját a jogorvoslati eljárás megindításáról, valamint az egyetlen érdekelt meghívott ajánlattevõt, a Magyar Telematika Rt.-t.<br>
Ajánlatkérõ megbízottja 2000. július 4-én benyújtott érdemi ellenkérelmében a jogorvoslati eljárás megszüntetését indítványozta. Értesítette a Döntõbizottság eljáró tanácsát, hogy ajánlatkérõ a tárgyalásokat követõen, 2000. június 30-án eredményt hirdetett, de a jogorvoslati eljárásra való tekintettel az eljárást felfüggesztette, és szerzõdést nem kötött, illetve nem is fog kötni a Döntõbizottság határozathozataláig.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazása megalapozott volt jelen közbeszerzési eljárásban, mivel a szerzõdést mûszaki, technikai sajátosságok, illetve kizárólagos jogok védelme miatt csak kizárólag egy meghatározott személy, azaz a Magyar Telematika Rt. képes teljesíteni. A Magyar Telematika Rt. készítette a szoftvert és a szerzõi jogok védelmérõl szóló törvény kiemelten védi a szoftver készítõjét. A szoftver készítõje ahhoz járult hozzá, hogy a megrendelõ a saját céljára egyszer vagy többször felhasználja, de a szoftver módosítását vagy többcélú felhasználását a szoftver készítõje nélkül nem lehet elvégezni. A jelen beszerzés tárgyát is képezõ, az EGR újabb egyetemeken történõ bevezetése, melyre jelen pillanatban szintén csak a szoftver megalkotója képes.<br>
Összességben tehát álláspontja szerint a beszerzés tárgyára vonatkozóan elvégzendõ feladatokat egyedül csak a szoftver elõállítója, azaz a Magyar Telematika Rt. tudja végrehajtani, erre figyelemmel került sor a tárgyalásos eljárás elõbb említett feltételére alapítottan annak megindítására.<br>
Elõadta továbbá, hogy a mellékelt iratok alapján egyértelmûen megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában megfogalmazottak fennálltak, amikor az ajánlatkérõ a hirdetmény közzététele nélküli tárgyalásos eljárást megindította. Hivatkozott egy 1995. évben, majd ehhez kapcsolódóan egy 1998. évben megkötött szerzõdésre az Egységes Gazdálkodási Rendszer kifejlesztése és bevezetése tárgyában, aminek a teljesítését a mellékelt jegyzõkönyvek, illetve az ehhez tartozó számlák igazolnak. Ez a rendszer most két egyetemen mûködik. AZ EU-csatlakozási folyamat miatt Magyarországon törvényben szabályozott felsõoktatási integrációt kell végrehajtani, mely során létrejött nagyobb létszámú és szervezettségû egyetemek gazdálkodásához kell illeszteni a meglévõ számítógépes rendszereket, ez indokolja a jelen eljárás megindítását.<br>
Ajánlatkérõ dokumentációt is rendelkezésre bocsátott az ajánlati felhívással együtt az ajánlattevõnek. Meghatározta az ajánlati felhívásban az elsõ tárgyalás idõpontját, valamint a részajánlattétel feltételeit. A pénzügyi ellenszolgáltatás teljesítésének feltételeit, az ajánlattevõ pénzügyi, gazdasági és mûszaki alkalmassága igazolására kért adatokat és tényeket, valamint a szerzõdés teljesítésének alkalmatlanná minõsítésének szempontjait. Ugyancsak szabályozta a közbeszerzési eljárásban a tárgyalás menetét és annak különös szabályait. Ajánlatkérõ az ajánlati felhívás 1.16. pontja egyéb információk alatt az alábbiakat közölte: a jelen beszerzés tárgyának alapját képezi a következõ 3 szerzõdés, illetve szerzõdésmódosítás:<br>
Az 1996. augusztus 4-én, a Felsõoktatás Fejlesztési Alapprogram Iroda által meghirdetett és lefolytatott 05938/211/5. sz. világbanki tender eredményeképpen a Budapesti Mûszaki Egyetem mint megrendelõ és a Magyar Telematika Rt. mint vállalkozó között létrejött szerzõdés, mely során kidolgozásra került 5 alrendszer, központi, pénzügyi, fõkönyvi keret, elõirányzott és kötelezettségvállalás, befektetett eszközök, és bevezetésre került két egyetemen, a Budapesti Mûszaki Egyetemen és a Debreceni Kossuth Lajos Tudományegyetemen. Továbbá az 1998. április 10-én lefolytatott közbeszerzési eljárás eredményeképpen a Felsõoktatás-fejlesztési Alapprogramok Iroda mint a Mûvelõdési és Közoktatási Minisztérium nevében eljáró megrendelõ és a Magyar Telematika Rt. mint vállalkozó között létrejött szerzõdés, mely során kidolgozásra került 3 alrendszer, személyi juttatások, készlet, hallgatói juttatások. Továbbá az 1999 márciusában megkötött fenti szerzõdést módosító szerzõdésmódosítás, mely során kidolgozásra került egy alrendszer, a vezetõi információs rendszer.<br>
A Döntõbizottság a beszerzett iratok alapján megállapította, hogy a tárgyalásos eljárás alkalmazásának feltétele az ajánlati felhívásban foglalt beszerzési tárgyak teljes körére nem áll fenn. Az ajánlatkérõ az ajánlati felhívás 1.3. a), 1.3. b) és 1.3. c) pontjában jelölte meg konkrétan a tárgyalásos eljárás keretében a beszerzés tárgyát és mennyiségét és az elvégzendõ feladatokat.<br>
Eszerint az 1.3. aa) pontban a két egyetemen már korábban bevezetett 9 alrendszer adaptálását jelölte meg a beszerzés tárgyaként, ezen belül követési feladatokra mûködõ alrendszerek átírása UNIFACE 6. és ORACLE 7. környezetrõl UNIFACE 7. és ORACLE 8. környezetre, a mûködõ alrendszerek átírása MS-SQL adatbázismotorra, jogszabály- és technológiakövetés, az EGR folyamatos jogszabály- és technológiakövetése 5 éven keresztül, rendszerkövetés, az EGR illesztése a Neptun és Arion rendszerhez.<br>
Az 1.3. ab) pontban a beszerzés tárgyának további meghatározása volt, mely szerint a meglévõ 9 alrendszerhez illeszkedõ újabb két alrendszer kifejlesztése, ezen belül vezetõi információs adatkapcsolati alrendszer, meglévõ alrendszerek adatbázisát felhasználó elektronikus adatszolgáltató, elemzõ program és változás menedzsment alrendszer: a jogszabályváltozásokat, programmódosításokat, hibajavítást, adatfeltöltést, telepítést, menedzselõ modul megvalósítását írta elõ.<br>
Az 1.3. ac) pontban a beszerzés tárgyát és mennyiségét a következõképpen egészítette még ki ajánlatkérõ: a meglévõ 9 és a kifejlesztendõ két új alrendszer újabb egyetemeken történõ telepítése, üzembe helyezése és azt követõ helyszíni támogatása, ezen belül az elvégzendõ feladatok: intézményi projektmenedzsment és alrendszergazdák felkészítõ oktatása, részletes bevezetési projekttervek elkészítése, EGR-labor kialakítása, üzemeltetése, intézményi gazdálkodás felmérése, ügyviteli folyamatok feltérképezése, EGR-ben történõ leképzése, intézményspecifikus paraméterek kialakítása, adatkonverzió, negyedéves próbaüzem lefolytatása, a kifejlesztett program telepítése a beszerzett hardvereszközökre, az EGR felhasználóinak (rendszergazdák, üzemeltetõk, gazdaság-ügyintézõk, szervezeti egységek) oktatása, betanítása, a mûködõ rendszer bevezetést követõ féléves beszámoló elkészültéig történõ aktív támogatása. Tehát a beszerzés tárgyát és mennyiségét ajánlatkérõ az 1.3. aa), az 1.3. b) és az 1.3. ac) pontokban megjelölt feladatok összességében jelölte meg.<br>
Az ajánlati felhívás 1.3. c) pontban közölte az ajánlatkérõ, hogy az ajánlattevõnek az ajánlat összes részére külön részajánlatot kell tennie. Ajánlatkérõ az egyéb információk 1.16. pontban megjelölte, hogy a jelen beszerzés tárgyának alapját három szerzõdés, illetve szerzõdésmódosítás képezi.<br>
Mégpedig az 1995. augusztus 4-i szerzõdés, amely létrejött a Felsõoktatás-fejlesztési Alapprogramok Iroda és a Budapesti Mûszaki Egyetem, valamint a Magyar Telematika Rt. között, melynek során kidolgozásra került 5 alrendszer a Budapesti Mûszaki Egyetemen és a Debreceni Kossuth Lajos Tudományegyetemen.<br>
A következõ az 1998. április 10-én lefolytatott közbeszerzési eljárás eredményeképpen a Felsõoktatás-fejlesztési Alapprogramok Iroda, a Mûvelõdési és Közoktatási Minisztérium nevében eljáró megrendelõ és a Magyar Telematika Rt. mint vállalkozó között létrejött szerzõdés, melynek során kidolgozásra került további 3 alrendszer.<br>
Az 1999 márciusában megkötött fenti szerzõdést módosító szerzõdésmódosítás, mely során kidolgozásra került további egy alrendszer, azaz a vezetõi információs rendszer.<br>
A Döntõbizottság megvizsgálta a fent felsorolt szerzõdéseket, azok tartalmát, és az alábbi megállapításokat tette:<br>
Az 1996. február 28-án a Budapesti Mûszaki Egyetem és a Magyar Telematika Rt. között a felsõoktatás Egységes Gazdálkodási Rendszerének megvalósítására szerzõdés jött létre, melynek finanszírozója a Felsõoktatás-fejlesztési Alapprogram Iroda volt. A szerzõdés tárgya többek között az volt, hogy a Magyar Telematika Rt. a Budapesti Mûszaki Egyetemen és a Debreceni Kossuth Lajos Tudományegyetemen installálja és üzembe helyezi a szerzõdés címében feltüntetett Felsõoktatási Egységes Gazdálkodási Rendszer informatikai rendszerét, a jelen szerzõdés 1. sz. mellékletében meghatározott mûszaki terjedelemben. A szerzõdés 4.1. pontja szabályozta a felek között a tulajdonosi jogokat, miszerint minden kifizetett részteljesítés eredményének, valamint az átadás-átvételi eljárás befejezése és a szerzõdéses ár kifizetése után a szerzõdés tárgyát képezõ rendszer felsõoktatási intézményekben történõ kizárólagos felhasználási joga átszáll a megrendelõre. A megrendelõ jogosult a szerzõdés tárgyát képezõ rendszert kizárólag a hazai felsõoktatási intézmények részére díjtalanul átadni, valamint továbbfejleszteni.<br>
A megrendelõ megkap minden olyan, a fejlesztés során létrejövõ részterméket, amely lehetõvé teszi azt, hogy a megrendelõ szakemberei a rendszer adaptálását, követését, speciális igényekkel való bõvítését, továbbfejlesztését szükség esetén el tudják végezni.<br>
Az EGR rendszer továbbfejlesztése tárgyában 1998. május 6-án megkötött szerzõdés, amely létrejött a Mûvelõdési és Közoktatási Minisztérium mint megrendelõ, a Felsõoktatási-fejlesztési Alapprogramok Iroda mint finanszírozó, másrészrõl a Magyar Telematika Rt. mint vállalkozó között. A felek meghatározták a szerzõdésben az Egységes Gazdálkodási Rendszer informatikai rendszerének teljes kifejlesztését, a szerzõdés 1. sz. mellékletében meghatározott mûszaki terjedelemben.<br>
Ugyanezen szerzõdésnek a 4. pontja szintén szabályozta a tulajdonosi jogokat olyképpen, hogy a jelen szerzõdés keretében elvégzett fejlesztés eredményeképp létrejövõ termék felhasználói és korlátozott továbbhasznosítási joga a finanszírozóra, a megrendelõ képviseletében annak átadásával és a teljes szerzõdéses ár megfizetésével száll át. A továbbhasznosításra kizárólag a finanszírozó jogosult. Az államilag elismert magyar felsõoktatási intézmények körében a felsõoktatási intézmények nem kapnak jogosultságot a továbbhasznosításra. E továbbhasznosítás jogát a megrendelõ az általa alapított közhasznú társaságok útján is gyakorolhatja. A finanszírozó köteles tájékoztatni a vállalkozót arról, ha egy tárgyból továbbhasznosítási vagy továbbfejlesztési célú pályázatot ír ki, vagy harmadik féllel tárgyalást kezdeményez. A kiírt pályázatra a vállalkozót meghívja.<br>
A finanszírozó a megrendelõ képviseletében megkap minden olyan, a fejlesztés során létrejövõ részterméket, amely lehetõvé teszi azt, hogy a finanszírozó szakemberei a rendszer adaptálását, követését, speciális igényekkel való bõvítését, továbbfejlesztését szükség esetén el tudják végezni. A Döntõbizottság a szerzõdés fenti pontjának értelmezésébõl arra a következtetésre jutott, hogy a Magyar Telematika Rt. mint vállalkozó a fejlesztés eredményeként létrejövõ termék felhasználói és korlátozott továbbhasznosítási jogát átadta a megrendelõnek, illetve annak képviselõjének, lehetõséget biztosított a finanszírozónak, illetve a finanszírozó szakembereinek, hogy a rendszer adaptálását, követését, speciális igényekkel való bõvítését, továbbfejlesztését szükség esetén elvégezze, mivel megkapott minden olyan, a fejlesztés során létrejövõ részterméket, amely lehetõvé teszi ezen munka, ezen feladat elvégzését. Vállalkozó az újabb fejlesztések körében csak azt a jogát kötötte ki, hogy amennyiben a finanszírozó harmadik féllel kíván bármilyen szerzõdéses jogviszonyba kerülni a rendszer továbbfejlesztése és továbbhasznosítása tárgyában, akkor ennek a szerzõdésnek a szerzõdési feltételeinek a tárgyalására a vállalkozót, azaz a Telematika Rt.-t a finanszírozó köteles meghívni.<br>
Döntõbizottság álláspontja szerint tehát a fenti szerzõdési feltételek értelmezésébõl egyértelmûen az következik, hogy a jelen tárgyalásos eljárás beszerzési tárgyaként megjelölt tárgyak közül az 1.3. aa) pontban megjelölt, már meglévõ 9 alrendszer adaptálására vonatkozó feladat elvégzésére más ajánlatevõ is alkalmas lehet, és ennél a beszerzési tárgynál a szerzõdés fenti pontjaira figyelemmel a vállalkozó a kizárólagos jogának védelmét feloldotta. A feloldás a korábban létrehozott alrendszerek adaptálására, a jogszabály- és technológiakövetésre, a rendszerkövetésre vonatkozik. A Döntõbizottság továbbra is elismeri ettõl függetlenül, hogy a megrendelõnek kizárólagos szerzõi joga fûzõdik az új rendszer kifejlesztésére vonatkozóan a már saját maga által kifejlesztett szellemi termék, azaz a szoftver telepítésére. Ebbõl következõleg a jelen tárgyalásos eljárás beszerzési tárgyaként meghatározott 1.3. ab), illetve 1.3. ac) pontokra vonatkozóan, amely a 9 alrendszerhez illeszkedõ újabb két alrendszer kifejlesztését, illetve a meglévõ és a kifejlesztendõ két új alrendszer újabb egyetemeken történõ telepítését, üzembe helyezését és azt követõ helyszíni támogatását jelöli meg mint elvégzendõ feladatot, a szerzõi joga és a kizárólagos jogok védelme, valamint a mûszaki technikai sajátosságok fennáll a Magyar Telematika Rt. érdekkörében, tehát e beszerzési tárgyakra vonatkozóan megáll az a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában megjelölt feltétel, hogy kizárólag csak a Magyar Telematika Rt. lesz e feladatok elvégzésére kizárólag alkalmas, viszont kizárólagosan nem áll fenn az 1.3. aa) pontban már elõbb említett beszerzési tárgyra vonatkozóan elvégzendõ feladatok tekintetében a Magyar Telematika Rt. kizárólagos jogának védelme, illetve szerzõi jogi védelme, mivel itt már a kifejlesztett rendszer újabb információkkal való feltöltése és adaptálása mint elõírt feladat elvégzése szerepel.<br>
A Döntõbizottság ebbõl a jogi okfejtésbõl levezetve tehát arra az álláspontra helyezkedett, hogy a jelen tárgyalásos eljárás mindhárom beszerzési tárgyára vonatkozóan nem áll fenn a tárgyalásos eljárás ajánlatkérõ által megállapított 70. § (1) bekezdés b) pontjának kizárólagossága a Magyar Telematika Rt. vonatkozásában. Ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében megállapította, hogy a Közbeszerzési Döntõbizottság elnökének jogorvoslati eljárást kezdeményezõ iratában foglaltak részben megalapozottak a már említett egy beszerzési tárgyra vonatkozóan, nem áll fenn a Telematika Rt. kizárólagos jogának védelme és mûszaki technikai sajátosságokra alapított tárgyalásos eljárás megindításának a feltétele, de mivel az ajánlatkérõ egy ajánlati felhívásban jelölte meg a beszerzés tárgyának mind a három részfeladatát, így a Döntõbizottság a fentiekre figyelemmel a Kbt. 88. § (1) bekezdésének c) és d) pontja szerinti jogkövetkezményt alkalmazta. Az intézkedés meghozatalánál a Döntõbizottság figyelembe vette azt, hogy a tárgyalásos eljárás a szerzõdéskötés aláírása kivételével lezárult, ezért a Döntõbizottságnak nemcsak az ajánlati felhívásra vonatkozó döntés megsemmisítésérõl kellett intézkednie, hanem a tárgyalásos eljárásban a már az eljárás lezárásaképpen hozott ajánlatkérõi döntés megsemmisítését is el kellett rendelnie. A Döntõbizottság a jogorvoslati eljárás során felmerült költségekrõl nem rendelkezett, mivel a jogorvoslati eljárásban az érdekelt feleknek nem merült fel költsége az eljárás megindításával összefüggésben.<br>
A Döntõbizottság a rendelkezõ részben megjelölt jogsértés, azaz a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésének második fordulatára tekintettel, a 70. § (1) bekezdés b) pontja mint ajánlatkérõi jogsértés megállapításáról azért rendelkezett, mivel a Döntõbizottság álláspontja szerint a hirdetmény közzététele nélküli tárgyalásos eljárást megalapozó tényezõk valamennyi, az ajánlati felhívásban megjelölt beszerzési tárgyra és mennyiségre nem állnak fenn, ezért a meghívásos vagy a nyílt eljárás szabályait kellett volna kötelezõen alkalmaznia az ajánlatkérõnek a közbeszerzési eljárás megindításakor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 14.<br>
<br>
	Dr. Eke Pekács Tibor s. k.	Fábián Péter s. k.<br>
	közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>