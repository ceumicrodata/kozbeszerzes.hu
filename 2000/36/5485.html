<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5485)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.243/12/2000<br>
<br>
Tárgy: Architekton Rt. jogorvoslati kérelme a Szabó Ervin Könyvtár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Architekton Építõ és Mûemlék-felújító Rt. (2100 Gödöllõ, Liget u. 2., képviseli dr. Farkas Gyöngyi ügyvéd, 1067 Budapest, Csengery u. 53., a továbbiakban: kérelmezõ) jogorvoslati kérelmének – melyet a Fõvárosi Szabó Ervin Könyvtár (1088 Budapest, Szabó Ervin tér 1., képviseli dr. Kurtyán Edit ügyvéd, 1024 Budapest, Margit krt. 27. I/1., a továbbiakban: ajánlatkérõ) "a könyvtár rekonstrukciójának 3. üteme keretében a fõépület részleges bontása, átalakítása, teljes felújítása, mûemléki restaurálása a kiviteli tervdokumentációban meghatározott tartalommal és terjedelemmel" tárgyú közbeszerzési eljárása ellen nyújtott be –, részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését a 2. munkanem vonatkozásában, és az 52. § (1) bekezdését a Kbt. 52. § (2) bekezdés d) pontjára tekintettel a 2. és 7. munkarész vonatkozásában. A Döntõbizottság az ajánlatkérõnek a 7. munkarészre vonatkozó, az eljárást eredménytelenné nyilvánító döntését megsemmisíti, egyebekben a jogorvoslati kérelmet elutasítja.<br>
Kötelezi a Döntõbizottság továbbá ajánlatkérõt, hogy kérelmezõnek 30 000 Ft (azaz harmincezer forint) igazgatási szolgáltatási díjat fizessen meg a határozat kézhezvételétõl számított 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított l5 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ 2000. március 8-án a K. É. 10. számában tett közzé részvételi felhívást elõminõsítési eljárás megindítására. A beszerzés tárgyát és mennyiségét ajánlatkérõ az alábbiak szerint határozta meg:<br>
A Fõvárosi Szabó Ervin Könyvtár központi könyvtára rekonstrukciójának 3. üteme keretében a fõépület (volt Wenckheim-palota) jelenleg folyó építési ütem által nem érintett területének részleges bontása, átalakítása, teljes felújítása, mûemléki restaurálása a kiviteli tervdokumentációban meghatározott tartalommal és terjedelemmel.<br>
A részvételi felhívás 3. d) pontja alapján a részajánlattétel megengedett, az alábbi munkarészekre lehet önálló ajánlatot tenni:<br>
– A palota külsõ kõhomlokzatának restaurálása,<br>
– Homlokzati díszmû lakatosmunkák restaurálása,<br>
– Belsõépítészeti fehér munkák restaurálása,<br>
– Épületasztalos szerkezetek felújítása, restaurálása,<br>
– Egyedi berendezési tárgyak, mobíliák restaurálása,<br>
– Világítótestek felújítása, restaurálása,<br>
– Minden egyéb, a fenti felsorolásban nem szereplõ munkák együttes elvégzése.<br>
A részvételi felhívás alapján a teljesítés határideje 2001. május 31. Ajánlatkérõ az elõminõsítési eljárásban dokumentációt is biztosított a részvételre jelentkezõk részére. A részvételi dokumentáció a munkák felsorolását, az egyes részfeladatok kezdési és befejezési határidejét, továbbá a mûszaki leírásokat tartalmazta.<br>
A részvételi jelentkezések vonatkozásában az eredményhirdetésre 2000. április 10-én került sor. Ajánlatkérõ valamennyi részajánlattétel tekintetében alkalmasnak minõsítette a következõ részvételre jelentkezõket: Középület-építõ Rt., Kész Kft., Bau System Kft., MKI Építõ Kft., Maszer Rt., Bonus Kft., Csõszer Rt., Magyar Építõ Rt., Rénovit Kft., Záév Rt., Agrober Kft. és kérelmezõ. Az egyes részfeladatok tekintetében alkalmasnak minõsítette ajánlatkérõ az Aurea Sectió Kft.-t a fõhomlokzat, díszmû lakatosmunkák, épületasztalos szerkezetek, egyedi berendezési tárgyak, világítótestek, az Épkõ Kft.-t a homlokzat, a Köz-Év és Társai Kft.-t az épületasztalos szerkezetek, egyedi berendezések vonatkozásában, és az Alba Regia Rt.-t "minden egyéb munka" részajánlatának vonatkozásában. Az ajánlatkérõ az alkalmasnak minõsített részvételre jelentkezõk részére 2000. április 13-án küldte meg az ajánlati felhívását. Az ajánlati felhíváshoz dokumentáció is készült.<br>
Az ajánlatok benyújtásának határideje 2000. május 23. volt.<br>
Az ajánlati felhívásban határozta meg ajánlatkérõ az ajánlatok elbírálásának szempontjait is, amelynek alapján megadta az elbírálás részszempontjait, a hozzájuk rendelt ponthatárokat és súlyszámokat. Ezek a következõk voltak:<br>
Részszempont:	Súlyszám:<br>
– ajánlati ár	58<br>
– mûszaki alkalmasság, referenciák	37<br>
– pénzügyi alkalmasság	5<br>
Ponthatárok: 1–100-ig.<br>
Az ajánlati felhívás tartalmazta továbbá azt is, hogy ajánlatkérõ az ajánlattevõk részére konzultációs lehetõséget biztosít. Az ajánlati felhívás, illetõleg a dokumentáció alapján vált világossá az ajánlattevõk részére, hogy kötelezõ a részekre vonatkozó önálló ajánlattétel. A dokumentáció és annak mennyiségi kiírási részei azonban nem követték a részajánlatok bontását. Az ajánlattevõknek maguknak kellett arról dönteniük, hogy mit hova kell sorolniuk. Az egyes munkanemeken belül is voltak áthivatkozások más munkanemekre, pl. az építési és szakipari munkáknál lakatosmunka 45. fejezetének a 22. kiegészítõ tételét a díszmû lakatosmunkához kellett sorolni.<br>
A konzultáción és az ajánlattevõk által feltett kérdésekre adott válaszokban az ajánlatkérõ segítséget nyújtott a mûszaki tartalom megfelelõ részeinek bontásához, és a tervrajzok szerinti mennyiségek meghatározásához (pl. a lélegzõvakolatra a felületképzés a költségvetés 8. tétele szerinti glettelés és festés készül, mennyisége a légpárnás termopál felsõvakolatéval megegyezõ). A részajánlatok pontos mennyiségi specifikációjának egyértelmû meghatározása az ajánlatkérõ kötelezettsége lett volna, azonban ez nem történt meg, de a közbeszerzési eljárás menetében ezt egyetlen ajánlattevõ sem kifogásolta.<br>
Az ajánlatkérõ a konzultáción azt is közölte ajánlattevõkkel, hogy a kiírás mennyiségi tételeit felülvizsgálni az ajánlattevõk nem jogosultak, azonban amennyiben észrevételük van, azt jogosultak külön soron jelölni, és plusztételként az ajánlatban szerepeltetni.<br>
Az ajánlattételi határidõig, 2000. május 23-ig 12 ajánlattevõ tett ajánlatot. Az ajánlattevõk egy része mind a 7 munkanemre vonatkozóan, egy részük pedig csak egyes munkanemekre vonatkozóan nyújtott be ajánlatot.<br>
Ajánlatot nyújtott be: Köz-Év és Társai Kft., Agrober Kft., KÉSZ Kft., Alba Regia Rt., Maszer Rt.–Középület-építõ Rt. közösen, Épkõ Kft., Csõszer Rt., Aurea Sectió Kft., Magyar Építõ Rt., Renovit Kft., Bau System Kft. és kérelmezõ.<br>
Az ajánlatkérõ a beérkezett ajánlatokat elbírálta, az eredményhirdetés 2000. június 5-én megtörtént az alábbiak szerint:<br>
Az 1. munkanemre 9 db ajánlat érkezett, a legjobb ajánlatot a Maszer Rt., a második legkedvezõbb ajánlatot az Épkõ Kft. tette.<br>
A 2. munkanemre szintén 9 db ajánlat érkezett. A legelõnyösebb ajánlatot a Maszer Rt.–Középület-építõ Rt. konzorciuma tette, a második legkedvezõbb ajánlatot tevõ az Agrober Kft. volt.<br>
E részajánlat vonatkozásában 6 ajánlattevõ ajánlatát az ajánlatkérõ érvénytelennek minõsítette, érdemben csak 3 ajánlat elbírálása történt meg. Az érvénytelen ajánlatot tevõk a következõk voltak: Kész Kft., Csõszer Rt., Aurea Sectió Kft., Renovit Kft., Bau System Kft. és kérelmezõ.<br>
A 3. részajánlattétel vonatkozásában 6 db ajánlatot bírált el ajánlatkérõ. A legkedvezõbb ajánlatot tevõ a Magyar Építõ Rt., a második legkedvezõbb ajánlatot tevõ a kérelmezõ lett. A 6 ajánlattevõ közül a Bau System Kft. ajánlatát minõsítette ajánlatkérõ érvénytelennek.<br>
A 4. részajánlattétel vonatkozásában 9 ajánlatot bírált el az ajánlatkérõ, a nyertes a kérelmezõ, a második legkedvezõbb ajánlatot tevõ a Maszer Rt. és a Középület-építõ Rt. konzorciuma lett. Ebbõl az elbírálási szempontból érvénytelen ajánlatnak minõsült a Köz-Év és Társai Kft., Csõszer Rt., Aurea Sectió Kft., Magyar Építõ Rt., Bau System Kft. ajánlata.<br>
Az 5. részajánlat vonatkozásában a nyertes a kérelmezõ ajánlata lett; második legkedvezõbb ajánlatot tevõt nem nevezett meg ajánlatkérõ. Itt 9 db ajánlatot bírált el ajánlatkérõ, érvénytelennek minõsítette az alábbi ajánlatokat. Köz-Év és Társai Kft., Kész Kft., Csõszer Rt., Aurea Sectió Kft., Magyar Építõ Rt., és Bau System Kft.<br>
A 6. részajánlatok vonatkozásában 8 db ajánlatot bírált el az ajánlatkérõ. A legelõnyösebb ajánlatot tette a Maszer Rt.–Középület-építõ Rt. konzorciuma lett, a második legkedvezõbb ajánlatot tevõ a Kész Kft. volt.<br>
A 7. munkarész vonatkozásában 9 db ajánlat érkezett be. Ajánlatkérõ megállapította, hogy mind a 9 ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, tekintettel arra, hogy az ajánlatok mûszaki tartalma hiányos.<br>
Az eljárást lezáró döntés kihirdetésére 2000: június 5-én került sor.<br>
Az ajánlatkérõ az eredményhirdetési jegyzõkönyv tartalma alapján ismertette a munkarészek nyerteseit, illetõleg az érvénytelen ajánlatokat is. Az Architekton Rt. ajánlatának érvénytelenségét a 2. részben ajánlatkérõ azzal indokolta; hogy a homlokzati díszmû lakatosmunka restaurálása részajánlatnál a lakatos munkák DL 22 jelû konszignációs tételét a "régi kandeláber újragyártása gránittalapzattal" kihagyta, holott a kiírás szerint itt kellett volna azt szerepeltetni. Minden egyéb munka együttes elvégzése, 7. munkarész vonatkozásában az érvénytelenné nyilvánítás oka az volt, hogy a lélegzõvakolat festésénél nem a konzultáción elhangzott mennyiséggel számolt, illetõleg a restaurálandó helyiségek teljes festési munkáit kihagyta, jóllehet ennek csak egy részét kellett volna a fehérmunkáknál (3. részben) szerepeltetnie.<br>
Az ajánlatkérõ a szerzõdéseket a nyertesekkel 2000. június 30-án megkötötte.<br>
A 4. és 5. munkanem vonatkozásában az eljárás nyertese a kérelmezõ volt, aki a szerzõdést az ajánlatkérõ felhívása ellenére sem kötötte meg. A 4. munkanem vonatkozásában a 2. legkedvezõbbnek a Maszer Rt.-t hirdette ki nyertesnek ajánlatkérõ, a szerzõdés így vele került megkötésre.<br>
Az 5. munkanem vonatkozásában, tekintettel arra, hogy 2. legkedvezõbb ajánlatot tevõt nem hirdetett az ajánlatkérõ, erre a munkanemre szerzõdés megkötésére nem került sor.<br>
Az ajánlatkérõ döntése ellen a törvényes határidõn belül kérelmezõ nyújtott be jogorvoslati kérelmet. A jogorvoslati kérelmében kérte ajánlatkérõ jogsértésének megállapítását. Álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át, az 59. § (1) bekezdését, valamint a 61. §-t. Ideiglenes intézkedés alkalmazásaként kérte a szerzõdéskötés megtiltását. Elõadta, hogy ajánlatkérõ az ajánlati felhívásához készített dokumentációja nem felelt meg az 1/1996. (II. 7.) KTM rendeletnek és nem elégítette ki a Kbt.-ben több helyütt többek között a 33. §-ban megfogalmazott azon alapvetõ követelményt, mely szerint az ajánlatkérõnek az ajánlati felhívás tartalmát, értelemszerûen a dokumentáció tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A rendelkezésre bocsátott dokumentációrészek egyrészt hiányosak voltak, egyes esetekben nem vagy nem a tényleges mennyiségeket tartalmazták, másrészrõl nem követték a részajánlatoknak megfelelõ tartalmat, az egyes munkarészek között átfedések voltak. A részajánlatok elkészítésére más-más dokumentációrészekbõl kellett átemelni a mûszaki mennyiségi elõírásokat.<br>
Az ajánlattevõk a konzultációkon, illetve az írásban feltett kérdésekkel igyekeztek pótolni az ajánlatkérõ mulasztását, és egyértelmûvé tenni a dokumentáció tartalmát. Álláspontjuk szerint az ajánlati felhívás, a dokumentáció hiányosságaiból fakadóan, az egyes ajánlattevõk saját értelmezésük szerint voltak kénytelenek ajánlatot tenni, amely következtében nem születtek azonos tartalmú ajánlatok, ezért azok összehasonlíthatósága, ennek következményeként az értékelés objektivitása megkérdõjelezõdik. Ebbõl pedig következik, hogy ajánlatkérõ tartalmában nem azonos ajánlatokat bírált el, amelynek következtében az eljárást lezáró döntése sem lehet objektív.<br>
Ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, és azzal a magatartásával, hogy ajánlatkérõ egymással össze nem mérhetõ ajánlatokat hasonlított össze, a verseny tisztaságát, a Kbt. 24. § (1) bekezdését is megsértette. Álláspontjuk szerint a 2. munkanemre és a 7. munkanemre tett ajánlatukat érvénytelenné minõsíteni nem lehet. Álláspontjuk szerint ezen ajánlati részek vonatkozásában is ajánlatuk érvényesnek minõsül. Állítják, hogy összességében minden munkanem vonatkozásában a legelõnyösebb ajánlatot õk tették. A kérelmezõ álláspontja szerint az ajánlatkérõ a Kbt. 61. § (1) bekezdését is megsértette azáltal, amikor az eljárás befejezésekor az 5. sz. mellékletben meghatározott minta szerinti írásbeli összegzést nem készítette el, és azt 5 munkanapon belül nem küldte meg az összes ajánlattevõ részére. Az 5. sz. melléklet szerinti összegzést 2000. június 14-én kapta meg kérelmezõ, azonban ezen összegzésbõl nem állapítható meg, hogy milyen indokok alapján nyilvánította ajánlatkérõ meglehetõsen nagy számban érvénytelennek az ajánlatokat.<br>
Ajánlatkérõ érdemi észrevételében kérte a jogorvoslati kérelemnek mint megalapozatlannak az elutasítását. Kérték a kérelmezõt képviselõ ügyvéd képviseleti jogosultságának vizsgálatát. Ajánlatkérõ álláspontja szerint kérelmezõnek a dokumentáció hiányosságai vonatkozásában elõterjesztett jogorvoslati kérelme elkésett, álláspontjuk szerint az ajánlati felhívás, illetõleg a dokumentáció megfelelt a közbeszerzési törvény elõírásainak, az esélyegyenlõség biztosítva volt, hiszen valamennyi ajánlattevõ ugyanazt a dokumentációt és ajánlati felhívást kapta kézhez. Az eljárás során egyetlen egy ajánlattevõ sem kifogásolta, hogy az ajánlati felhívás és a dokumentáció elõírásai alapján az ajánlattétel problémát jelentene. Ezt bizonyítja az is, hogy minden munkarész vonatkozásában ajánlatok benyújtására sor került. Álláspontjuk szerint az ajánlatok elbírálása a megadott elbírálási szempontok alapján történt, az érvénytelenné nyilvánítás pedig az alapján történt meg, hogy megállapították, hogy a benyújtott ajánlatok az ajánlati felhívásban és a dokumentációban foglalt elõírásoknak nem feleltek meg. A kérelmezõ ajánlatát jogszerûen minõsítették a 2. és a 7. munkanem vonatkozásában érvénytelennek.<br>
A 2. munkanem vonatkozásában a kérelmezõ ajánlata azért lett érvénytelen, mert a díszmû lakatosmunkák között nem szerepeltette a DL 22 tételt, amely ugyan a lakatosmunkáknál szerepel, de egyértelmûen kitûnt a dokumentációból, hogy ezt a tételt a díszmû lakatosmunkák között kell szerepeltetni. A kérelmezõ a lakatosmunkák körében szerepeltette ezt a tételt, így ajánlata érvénytelen.<br>
A 7. munkanem vonatkozásában szintén érvénytelen volt a kérelmezõ ajánlata, tekintettel arra, hogy a konzultáción is pontosan elhangzott, hogy milyen mennyiségekre kell ajánlatot tenni, illetõleg a festési munkákat hogyan kell megbontani a 3., illetõleg a 7. munkarészek között. A kérelmezõ ajánlata nem ennek megfelelõ mennyiséget, illetve nem eszerinti bontást tartalmazott, a 3. részben mûszaki többletet, a 7. részben hiányt.<br>
Az ajánlatkérõ álláspontja szerint nem sértették meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését sem, tekintettel arra, hogy az összegzés az eredményhirdetésre elkészült. A Kbt. az összegzés ismertetését írja elõ, de nem mondja meg, hogy azt milyen mélységben kell megtenni az ajánlatkérõnek. Álláspontjuk szerint az ajánlatkérõ eleget tesz a kötelezettségének akkor, amikor a lényeges és fontos részeit az összesítõnek ismerteti, vagyis az érvényes és érvénytelen ajánlatokat, az összességében legelõnyösebb, illetõleg a nyertes ajánlattevõ esetleges visszalépése esetére a következõ legkedvezõbb ajánlatot benyújtó ajánlattevõ személyét. Épp ezért fogalmaz úgy a törvény, hogy 5 munkanapon belül az összegzést meg kell küldeni az ajánlattevõk részére, ez pedig meg is történt részükrõl.<br>
Az Aurea Sectió Kft. érdemi észrevételében közölte, hogy a jogorvoslati eljárást kezdeményezõvel egyetért abban, hogy a dokumentáció nem volt kellõképpen elkészítve, így az egyenlõ feltételek követelményét nem elégítette ki.<br>
Csõszer Rt. érdemi észrevételében szintén arra hivatkozott, hogy az ajánlati felhívás nem egyértelmûen közölte a közbeszerzés tárgyára vonatkozó részletes mûszaki leírást, a részajánlatok megfelelõ tartalma és az egyes munkanemek között megítélésük szerint is átfedések voltak. Az ajánlatok nem voltak azonos tartalmúak, így azokat összehasonlítani sem lehet.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottság az ajánlatkérõi észrevételre vizsgálta a kérelmezõ képviselõjének képviseleti jogosultságát. Az államigazgatási eljárás általános szabályairól szóló 1957. évi IV. törvény (a továbbiakban: Áe.) 18. §-a rendelkezik a képviseletrõl.<br>
Ennek alapján, ha nem írja elõ a jogszabály az ügyfél személyes eljárását, helyette törvényes képviselõje vagy meghatalmazottja is eljárhat. Jelen eljárásban kérelmezõ ügyvédi képviselettel járt el. Az erre vonatkozó meghatalmazást a kérelmezõ becsatolta. A képviselõ ügyvédi jogosultságát az eljárásban igazolta. A képviseletre vonatkozó igazolás az Áe. szabályainak megfelelt.<br>
A Döntõbizottság megállapította; hogy ajánlatkérõ a beszerzés tárgya vonatkozásában a beszerzés tárgyát 7 munkanemre osztotta, és a munkanemek vonatkozásában a részajánlattételt kötelezõvé tette. A rendelkezésre bocsátott dokumentáció azonban a munkanemekre vonatkozó egyértelmû bontást nem tartalmazott, a munkanemek között átfedések voltak észlelhetõk. A dokumentáció tartalmi elõírásainak hiányosságait támasztotta alá az is, hogy az ajánlatkérõ több esetben tartott konzultációt, illetõleg a dokumentációval kapcsolatosan számtalan ajánlattevõi kérdés merült fel, amelyeket a konzultáción igyekeztek tisztázni.<br>
A Döntõbizottság megállapította azonban azt is, hogy az ajánlati felhívás, illetõleg a dokumentáció hiányosságait egyetlen ajánlattevõ sem kifogásolta; az ajánlatkérõ részére ilyen jelzést nem tettek, ajánlatukat ilyen körülmények között nyújtották be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a jogorvoslati kérelem benyújtására rendelkezésre álló határidõ számításánál a jogsértõ esemény bekövetkezésének kell tekinteni a jogellenes taralmú felhívás, illetõleg dokumentáció esetén az ajánlattételi, illetve részvételi jelentkezés határidejének lejártát. Jelen esetben az ajánlattételi határidõ 2000. május 23. volt. Az ezt követõ 15 napon belül jogorvoslati kérelem elõterjesztésére nem került sor az ajánlati felhívás, illetõleg a dokumentáció tartalmi hiányosságai miatt. Jelen jogorvoslati eljárás tárgyát tehát az ajánlati felhívás, illetve a dokumentáció tartalmi hiányosságai nem képezhetik.<br>
A kérelmezõ részérõl beterjesztett jogorvoslati kérelem az ajánlati felhívás és a dokumentáció tartalmi elemeinek hiányosságai vonatkozásában elkésett, így a Döntõbizottság az ajánlati felhívás és a dokumentáció tartalmi helyességét nem vizsgálta.<br>
A Döntõbizottság érdemben azt vizsgálta, hogy ajánlatkérõ döntése a kérelmezõ vonatkozásában megfelelt-e a Kbt. elõírásainak. A Döntõbizottság elsõdlegesen vizsgálat tárgyává tette, hogy az ajánlatkérõ jogszerûen minõsítette-e kérelmezõ ajánlatát a 2., illetõleg a 7. munkanem vonatkozásában érvénytelennek. A 2. munkanem a homlokzati díszmû lakatosmunkák restaurálása volt. A kérelmezõ ajánlata e vonatkozásban azért minõsült érvénytelennek, mert a DL 22 tételt az ajánlatában itt nem szerepeltette. A Döntõbizottság megállapította, hogy a kiadott dokumentáció lakatosmunkák fejezetében kiegészítõ tételként szerepelteti a DL 22 tételt, azzal a megjegyzéssel, hogy a "homlokzati és díszmû lakatosmunkákhoz" címû kötethez tartozik ez a tétel.<br>
Tény, hogy a kérelmezõ valóban nem a díszmû lakatosmunkák között szerepeltette ezt a DL 22 tételt, azonban tekintettel arra, hogy a mind a 7 munkanemre kérelmezõ ajánlatot nyújtott be, így a DL 22 konszignációs tételre is tett ajánlatot a lakatosmunkák között (7. munkarész), ahol ez a kiadott mennyiségi kiírásban is szerepel.<br>
A Döntõbizottság megállapította, hogy kérelmezõ mind a 7 munkarészre teljeskörûen nyújtott be ajánlatot. Az ajánlatkérõ által hiányolt tétel is fellelhetõ volt az ajánlatban, tény, hogy nem az ajánlatkérõ által elvárt helyen.<br>
A Döntõbizottság álláspontja szerint az ajánlatkérõtõl elvárható lett volna – tekintettel arra, hogy a dokumentáció nem egyértelmû bontásban tartalmazta a részajánlatként kért munkanemeket –, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerinti számszaki hibát javítsa, ennek során a 7. munkanemre tett ajánlati részbõl a DL 22 konszignációs tételt átemeli a 2. munkanembe, és ennek alapján az ajánlatot érvényesnek tekinti. Ez ajánlatkérõ számára különös nehézséget nem okozhatott, hiszen a hiányolt tételre árajánlatot a kérelmezõ tételesen tett, és számszaki korrekcióval a 2. munkanemre tett kérelmezõi árajánlat egyértelmûen megállapítható volt. A 7. munkanem vonatkozásában sem volt a dokumentáció egyértelmû, itt is meg lehet állapítani, hogy dokumentációt követõen a konzultáció eredményeként az ajánlatkérõ egyes tételeket áthelyeztetett az ajánlattevõkkel más munkarészekhez, amelyet többek között kérelmezõ is elvétett, és az 1 tétel helyett 3 tételt helyezett át a restaurálandó munkák közé. A kérelmezõ a lélegzõvakolat mennyiségére is a dokumentációnak megfelelõen tett ajánlatot, de figyelmen kívül hagyta e tétel vonatkozásában a konzultáción elhangzottakat, ahol a mennyiségeket módosították. Ez is – a Döntõbizottság álláspontja szerint – a számszaki hibák körébe sorolható, mely korrigálható, figyelemmel a Kbt. 43. § (7) bekezdésében foglaltakra. A Döntõbizottság megállapította, hogy kérelmezõ minden tétel vonatkozásában ajánlatot nyújtott be, azonban nem megfelelõ helyen, illetve nem megfelelõ mennyiségben. Az ajánlatkérõ ebben az esetben is megfelelõ számítással a tévesen szereplõ tételeket a helyére tehette volna, és számítási hiba eredményeként a tételt javíthatta volna.<br>
A Döntõbizottság álláspontja szerint kérelmezõ a 2. és 7 munkanemre is érvényes ajánlatot tett, ajánlatkérõ tehát döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(l) bekezdését, azaz helytelenül állapította meg az ajánlatok érvénytelenségét.<br>
A Döntõbizottság ezt követõen azt vizsgálta, hogy ajánlatkérõ a részajánlatok vonatkozásában a megadott elbírálási szempontok alapján az összességében legelõnyösebb ajánlatot hirdette-e ki nyertesnek. A 4. és 5. részajánlattétel vonatkozásában a Döntõbizottság vizsgálatot külön nem végzett, tekintettel arra, hogy az eljárás nyertese az ajánlatkérõ álláspontja szerint is a kérelmezõ volt. Ezen elbírálási szempontok vonatkozásában a kérelmezõ jogorvoslati kérelmét a Döntõbizottság értékelni nem tudta, hiszen mint nyertesként kihirdetett ajánlattevõnek, jogsérelme nem keletkezett.<br>
Ajánlatkérõ az összességében legelõnyösebb ajánlatot kívánta kiválasztani az ajánlati ár, mûszaki alkalmasság, referencia és pénzügyi alkalmasság szempontjai alapján. A Kbt. az alkalmasság értékelésének egyetlen lehetséges módját ismeri, amit a felhívásban kell ajánlatkérõnek megadni a Kbt. 44. §-ban foglaltaknak megfelelõen. Az alkalmasság vizsgálatára jelen esetben a részvételi felhívásban megadott módon, az elõminõsítési eljárásban kerülhetett sor. Az elõminõsítési eljárásban az alkalmasság vizsgálata az ajánlatkérõ részérõl megtörtént, ennek alapján került sor az alkalmasnak minõsített ajánlattevõk kiválasztására. Az ajánlatkérõ a részvételi és az ajánlati felhívásában a mûszaki alkalmasság és a pénzügyi alkalmasság értékelésére vonatkozó további elõírást nem közölt.<br>
Ennek alapján az ajánlatok elbírálása során a mûszaki és a pénzügyi alkalmasság tekintetében az ajánlatok között különbséget nem lehetett tenni. A Döntõbizottság ebbõl következõen az ajánlati árak alapján értékelte a benyújtott ajánlatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az. ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság részajánlatonként vizsgálta, hogy ajánlatkérõ döntését a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltaknak megfelelõen hozta-e meg.<br>
Az 1. részajánlat a palota fõhomlokzatának a restaurálása volt. Ebbõl az elbírálási szempontból a Döntõbizottság elvégezte a kérelmezõ, a második helyezett és a nyertes ajánlatának összehasonlítását.<br>
A nyertes ajánlati ára 62 234 500 Ft, a második helyezett ajánlati ára 82 612 000 Ft, a kérelmezõ ajánlati ára 75 254 025 Ft volt. Az ajánlatkérõ nyertesre vonatkozó döntése helyes volt.<br>
A 2. részajánlat a homlokzati díszmû lakatosmunkák restaurálása.<br>
Az ajánlatkérõ 7 ajánlatot minõsített érvénytelennek, az érvénytelenség oka ugyanaz volt mindegyik esetében, mégpedig az, hogy a DL 22 tételt az ajánlattevõk rossz helyen szerepeltették. A Döntõbizottság elvégezte a DL 22 tétel vonatkozásában a korrekciót, és ennek alapján megállapította az ajánlati árakat, melyek közül a legalacsonyabbak:<br>
– Kérelmezõ:	16 164 801 Ft,<br>
– Kész Kft.:	18 080 007 Ft,<br>
– Renovit Rt.:	16 535 344 Ft,<br>
– Maszer Rt.–Középület-építõ Rt.:	17 880 349 Ft.<br>
A Döntõbizottság megállapította továbbá, hogy a Magyar Építõ Rt. ajánlata nem érvénytelen, mert a DL 22 tétel ebben a munkarészben szerepelt az ajánlatában. Az ajánlati ára 18 125 021 Ft.<br>
A Döntõbizottság megállapította azt is, hogy az ajánlatkérõ által érvényesnek minõsített Agrober Kft. ajánlatában beárazásra nem került a DL 9, 10, 11, 12, 13 tétel, így ajánlata e részre érvénytelennek minõsül. A Döntõbizottság megállapította, hogy a 2. munkarész vonatkozásában a legkedvezõbb ajánlatot a kérelmezõ tette, míg a második legkedvezõbb ajánlatot a Renovit Kft. tette. Ajánlatkérõ döntése e munkarész vonatkozásában jogsértõ volt, ezen részben állapította meg a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének sérelmét.<br>
A 3. munkarész a belsõépítészeti fehérmunkák restaurálása.<br>
Ebben a munkarészben kellett figyelembe venni a 7. munkarészben megjelenõ festési munkák közül a 47/7. tételt, míg a többi festési munkát a 7. részben kellett hagyni. A kérelmezõ ajánlata a 7. munkarészbõl több tételt is ennél a résznél szerepeltetett. Tekintettel arra, hogy csak azonos mûszaki tartalmú ajánlatok hasonlíthatók össze, a Döntõbizottság itt is elvégezte a szükséges korrekciót a vizsgált két ajánlatra. A kérelmezõ ajánlati ára a korrekciót követõen mintegy 16 250 E Ft, míg a Magyar Építõ ajánlati ára mintegy 12 796 E Ft volt.<br>
A fentiek alapján megállapítható, hogy a kérelmezõ árajánlata a korrekciók elvégzése után is a nyertesnél kedvezõtlenebb. Ajánlatkérõ döntése e munkarész vonatkozásában tehát helyes volt.<br>
A 4. és 5. munkarész vonatkozásában a Döntõbizottság vizsgálatot nem végzett, tekintettel arra, hogy ajánlatkérõ döntése alapján is ezen munkarészek vonatkozásában a legkedvezõbb ajánlatot a kérelmezõ tette. A 6. munkarész, világítótestek felújítása vonatkozásában a Döntõbizottság megállapította az ajánlati árak alapján, hogy a legkedvezõbb ajánlatot a Maszer Rt.–Középület-építõ Rt., a 2. legkedvezõbb ajánlatot a Kész Kft. tette. Az ajánlatkérõ döntése helyes volt.<br>
A 7. munkarész vonatkozásában, amennyiben ajánlatkérõ az ajánlatokon a szükséges korrekciókat elvégzi, úgy érvényes ajánlatok találhatók, többek között kérelmezõ ajánlata is érvényes. Az érvényes ajánlatok pedig érdemben összehasonlíthatók, és közülük a nyertes ajánlat kiválasztható. A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, tekintettel az 52. § (2) bekezdés d) pontjára, amikor az ajánlatokat érvénytelennek nyilvánította e munkarészben, így ajánlatkérõnek a Kbt. 60. § (1) bekezdés b) pontjára alapított döntése jogsértõ volt. Ezért az ajánlatkérõ ezen munkanemre vonatkozó eljárást lezáró döntését megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés alapján ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A rendelkezésre álló iratokból megállapítható volt, hogy az ajánlatkérõ az eredmény kihirdetésekor az írásbeli összegzés fõbb adatait ismertette, és eleget tett annak a kötelezettségének is, hogy az összegzést 5 munkanapon belül az ajánlattevõk részére megküldte.<br>
A jogorvoslati eljárásban már nem volt egyértelmûen rekonstruálható, hogy a terjedelmes összegzésnek mely adatait ismertette ajánlatkérõ szóban is a jelenlévõk elõtt, akik egyébként az eredményhirdetési eljáráson a tájékoztatás részletességét, tartalmát nem kifogásolták.<br>
A Döntõbizottság álláspontja szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltaknak eleget tett, így e vonatkozásban jogsértést nem állapított meg.<br>
A Döntõbizottság eljárása során ideiglenes intézkedést nem alkalmazott, mert a rendelkezésére álló iratok alapján annak feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján a 7. munkarész vonatkozásában ajánlatkérõ eljárást lezáró döntését megsemmisítette, és h) pontja alapján kötelezte ajánlatkérõt az igazgatási szolgáltatási díj megfizetésére.<br>
A Döntõbizottság az eljárása során a pénzbírság kiszabásától eltekintett, tekintettel a 2. munkarész vonatkozásában a megkötött szerzõdés alacsony összegére, továbbá arra is, hogy a 7. munkarész vonatkozásában a jogsértés reparálható volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 1.<br>
<br>
	Dr. Engler Magdolna s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>