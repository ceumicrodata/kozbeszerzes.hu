<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5555)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.213/9/2000<br>
<br>
Tárgy: a Könnyûszerkezet Építõ és Szolgáltató Kft. jogorvoslati kérelme Nagykanizsa Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Könnyûszerkezet Építõ és Szolgáltató Kft. (6721 Szeged, Szilágyi u. 2., képviseli dr. Lovász Éva ügyvéd, 6721 Szeged, Szilágyi út 2., a továbbiakban: kérelmezõ) jogorvoslati kérelmét, amelyet Nagykanizsa Megyei Jogú Város Önkormányzata (8800 Nagykanizsa, Erzsébet tér 7., a továbbiakban: ajánlatkérõ) "Nagykanizsai Városi Könyvtár épületének építés-, technológia- és kapcsolódó járulékainak kivitelezési munkái" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 6. számában 2000. február 9-én elõminõsítési eljárás lefolytatására részvételi felhívást tett közzé a Nagykanizsai Városi Könyvtár épületének építés-, technológia- és kapcsolódó járulékainak kivitelezési munkái tárgyában. Ajánlatkérõ már a részvételi jelentkezésben meghatározta, hogy a közbeszerzési eljárásban csak teljes körû ajánlatot lehet tenni, többváltozatú ajánlattételre nem ad lehetõséget. Közölte az ajánlatkérõ a részvételi jelentkezõkkel, hogy az ajánlattételhez kiírási dokumentációt és kiviteli tervdokumentációt fog készíteni, és az elõminõsítettek számára az ajánlati felhívással együtt fogja rendelkezésre bocsátani. Ajánlatkérõ a részvételi felhívásban foglalt pénzügyi, gazdasági és mûszaki alkalmassági követelmények tekintetében megvizsgálta a részvételi jelentkezéseket, és 8 jelentkezõt elõminõsített. Ezt követõen 2000. március 13-án a 8 elõminõsített ajánlattevõnek megküldte az ajánlati felhívását, illetve közölte, hogy az ajánlati dokumentációt milyen összegért vásárolhatják meg az ajánlatot benyújtani kívánó cégek. Az ajánlati felhívás az alábbi elõminõsített cégeknek került megküldésre: kérelmezõnek, a Mélyépítõ Budapest Kft.-nek, a Középület-építõ Rt.-nek, a Magyar Építõ Rt.-nek, a Strabag Hungária Építõ Rt.-nek, az Alba Regia Építõ Vállalkozó Rt.-nek, a Zalai Általános Építési Vállalkozási Rt.-nek, a Bayer Center Építõipari Kft.-nek. Ajánlatkérõ az ajánlati felhívásban közölte az ajánlattevõkkel, hogy a beruházás címzett támogatásból kerül megvalósításra. Az épület földszint, magasföldszint, I. emelet + tetõtérben gépészeti terekre vonatkozó kivitelezési munkálatokra a mûszaki dokumentációban részletezettek szerint kéri az ajánlattételt az ajánlattevõktõl. A munkák részletes meghatározását a kiírási és a kiviteli tervdokumentáció tartalmazza. Meghatározta a teljesítés határidejét, amely 2001. szeptember 30. volt. Továbbá közölte, hogy a dokumentációt a megbízott lebonyolító, a Kanizsaber Kft. fogja majd az ajánlattevõk részére rendelkezésre bocsátani. Az ajánlati felhívásb<br>
an meghatározásra kerültek az ajánlattétel idõpontja, az összességében legelõnyösebb ajánlat megítélésre szolgáló részszempontok, azok súlyszáma és az egyes részszempontok értékelésére adható pontszám alsó és felsõ határa, az eredményhirdetés idõpontja és a szerzõdéskötés idõpontja. Közölte továbbá az ajánlatkérõ, hogy az ajánlattételi idõszakban helyszíni szemlét és konzultációs lehetõséget biztosít az ajánlattevõk részére, amelyrõl jegyzõkönyv készül, és a jegyzõkönyvet öt napon belül az ajánlatkérõ megküldi az ajánlattevõknek. Az ajánlatkérõ által rendelkezésre bocsátott dokumentáció 3 mellékletbõl állt, egy felsorolólapból, egy fõösszesítõbõl, valamint a kiviteli tervdokumentációból külön tartalomjegyzék szerint.<br>
2000. április 21-én megtartott helyszíni konzultáció alkalmából készült jegyzõkönyv tartalmazta, hogy az opcionális tételek fogalmának értelmezése a kiírás, azaz az ajánlatkérési dokumentáció 1. 9. pontja szerint történik, és ezek a tételek a fõösszesítõ szerint az alapajánlat részét képezik. Közlésre került továbbá az ajánlatkérõ részérõl, hogy hiánypótlásra nem ad lehetõséget az ajánlattevõknek.<br>
Az ajánlatok bontására 2000. május 12-én került sor, ajánlatot nyújtott be kérelmezõn kívül valamennyi elõminõsített, korábban felsorolt gazdasági társaság.<br>
Ajánlatkérõ az ajánlatok érvényessége megállapítására és értékelésére külön szakértõi bizottságot hozott létre. A szakértõi bizottság megvizsgálta az ajánlatokat érvényesség, és az ajánlati felhívásban meghatározott részszempontok tartalmi elmei szerint, és döntés-elõkészítõ javaslatát megküldte az önkormányzat polgármestere mint döntéshozó személy felé. Az önkormányzat polgármestere nyilvános eredményhirdetésen, 2000. május 30-án a Zalai Általános Építési Vállalkozó Rt. ajánlatát hirdette ki nyertesnek 778 919 729 Ft végösszeggel, míg az összességében legelõnyösebb 2. helyezett ajánlat a kérelmezõé volt 763 338 011 Ft végösszeggel. Ezen ajánlati árak az opcionális tételekbõl, illetve a belsõépítészet és a növénytelepítés összegeivel csökkentve kerültek kihirdetésre. Kérelmezõ a nyilvános eredményhirdetésen nem volt jelen, hanem 2000. május 29-én levelet intézett ajánlatkérõ lebonyolító szervezetéhez, amiben kérte, hogy az eredményhirdetési jegyzõkönyvet és az ajánlatokról készült összegezést küldje meg számára az ajánlatkérõ. Ajánlatkérõ és a nyertes ajánlattevõ 2000. június 9-én megkötötte a vállalkozási szerzõdést.<br>
Kérelmezõ jogorvoslati kérelmében kérte ajánlatkérõ eljárást lezáró döntésének megsemmisítését, és a jogorvoslati eljárásban felmerült költségek viselésére történõ kötelezését. Ideiglenes intézkedésként indítványozta, hogy a Döntõbizottság tiltsa meg a szerzõdés megkötését. Elõadta, hogy ajánlatkérõ utólag önkényesen alternatív ajánlatokat képzett a benyújtott ajánlatokból, ugyanis az opcionális tételekbõl a belsõépítészet és növénytelepítés összegeit leemelve határozta meg a végsõ ajánlati árat, amelyet egymással összevetett. Vitatta ajánlatkérõ pontozásának objektivitását, mert álláspontja szerint ajánlatkérõ nem használta ki a pontszám alsó és felsõ határát, továbbá a ponthatárok közötti arányosság is megkérdõjelezhetõ volt értékelésében. Így pl. a 2. elbírálási szempontnál az ajánlat teljes tartalmának megítélésénél egyik ajánlat sem kapta a maximális 10 pontot. Ezáltal álláspontja szerint az ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint határozta meg az eljárás nyertesét.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Elõadta, hogy ajánlatkérési kiírási dokumentáció 1.9. pontjában határozta meg az opcionális tételek fogalmát, meghatározta a 14. c) pontjában az opcionális tételek alkalmazásának célját, továbbá a 13. c) pontban kikötések alatt rögzítette, hogy joga van az ajánlatokat egészében vagy részleteiben elfogadni vagy elutasítani.<br>
A dokumentáció fenti pontjaira figyelemmel az opcionális tételekbõl könyvliftek és a légtechnikai rendszerekre vonatkozó tételeket és a mûszaki észrevételekre adott összegeket vette figyelembe.<br>
A belsõépítészet és a növénytelepítés tételeire opció sem volt kiköthetõ. Az opcióadás, illetve -elvetés minden ajánlat tekintetében azonos feltételekkel került megítélésre. A pontozás során az egyes pontszámok meghatározásakor a bírálóbizottság minden tagja az ajánlatok valóságos értékét próbálta kifejezni.<br>
A 2. elbírálási szempontnál megállapítható volt, hogy az ajánlatok értékelésekor egyetlen ajánlat sem volt minden tekintetben hibátlannak ítélhetõ. Ezért nem került sor a maximális pontszám megadására az ajánlatok értékelésekor. Kérelmezõ ajánlata e részszempont tekintetében nem volt részletesen kidolgozva, fõleg a mûszaki, pénzügyi ütemezés körében; valamint az ajánlatkérõi mûszaki észrevételek körében, álláspontja szerint ezért ajánlatának e tartalmi részére adott pontszáma arányban áll az ajánlat tartalmának hiányosságaival.<br>
A jogorvoslati eljárásban az egyéb érdekelt ajánlattevõk érdemi észrevételt nem tettek.<br>
A Döntõbizottság a beszerzett iratok alapján és a tárgyaláson elhangzottakra figyelemmel megállapította, hogy a jogorvoslati kérelem alaptalan. Ajánlatkérõ az ajánlatkérési kiírás dokumentáció 1.9. pontja szerint a dokumentáció 2. sz. melléklete fõösszesítõjében határozta meg az alap-, valamint az opcionális tételek körét. A fõösszesítõ XIII. pontja szerint opcionális tételek a belsõépítészet, a légtechnikai rendszerek, a felvonók és a területrendezésben a növénytelepítés voltak. A kiírási dokumentáció 14. c) pontjában az ajánlatkérõ közölte az ajánlattevõkkel, hogy az opcionális tételek meghatározásának alapvetõ célja az volt, hogy egy közbeszerzési eljárás keretébe fogható legyen a beruházás lehetõleg összes beszerzése a kivitelezés megkezdése elõtt, a beruházás összköltsége, a rendelkezésre álló forrás visszaigazolhatóvá váljon. A kiírási dokumentáció 13. c) pontja "kikötések" alatt az ajánlatkérõ továbbá azt is közölte az ajánlattevõkkel, hogy joga van bármelyik vagy mindegyik ajánlatot egészében vagy részleteiben elutasítani vagy elfogadni, az eljárást eredménytelennek értékelni a szerzõdés odaítélése elõtt bármely idõpontban. Ennek megfelelõen ajánlatkérõ az opcionális tételek közül egységesen valamennyi ajánlattevõ ajánlatánál a légtechnikai rendszer  ezen belül a Rb., Re. rendszer , valamint a felvonók  ezen belül a könyvliftek  tételeit vette figyelembe. Ezen tételek összegét vette figyelembe az értékelésnél.<br>
Ajánlatkérõ megvizsgálta az ajánlatokat az alap- és az opcionális tételekre vonatkozóan megadott ellenszolgáltatás összegeire figyelemmel, és többszöri értékelés után arra az álláspontra helyezkedett, hogy az alapajánlaton túl az épület végleges kialakítását szolgáló opcionális tételeket fogja értékelni. Ennek megfelelõen ajánlatkérõ az opcionális tételek közül egységesen valamennyi ajánlattevõnél a légtechnikai rendszer  ezen belül a könyvliftek  tételeit, továbbá a mûszaki észrevétel tételeit vette figyelembe. Ezen tételek összegét számította hozzá az alapajánlati árhoz az értékelésnél az ajánlatok összehasonlítása során. Erre figyelemmel alaptalan kérelmezõnek az az állítása, mely szerint az ajánlatkérõ önkényes alternatív ajánlatokat képzett.<br>
Ugyanakkor a Döntõbizottság megállapította azt is, hogy ajánlatkérõ nem járt el törvényesen az ajánlatok bontási eljárása során, amikor csak az ajánlatokban levõ végösszeget ismertette az ajánlatevõkkel, és nem kerültek ismertetésre az alapajánlatba, illetve az opcionális és a mûszaki észrevételek tételekben megadott ajánlati árak, hogy ezzel az ajánlattevõk számára is nyilvánosságra kerüljenek az értékelésnél figyelembe vehetõ adatok.<br>
Ezt követõen a Döntõbizottság megvizsgálta a kérelmezõ és a nyertes ajánlat viszonylatában az ajánlatkérõ értékelését és a pontozását. Valamennyi résszempont esetén az adható pontszám alsó határa 1, a felsõ határa 10 volt.<br>
Az 1. részszempont a mûszaki tartalmat lefedõ vállalkozási díj volt, melynek súlyszáma 35 volt. Ajánlatkérõ értékelésébõl megállapítható, hogy a kérelmezõ a 763 338 011 Ft összegû alapajánlati és 2 opcionális tételt és mûszaki észrevételt tartalmazó vállalkozási díjára megkapta a maximális 10 pontot. <br>
A Zala Megyei Általános Építési Vállalkozó Rt. 778 919 729 Ft összegû vállalási díjára szintén 10 pontot kapott. A Döntõbizottság megállapította, hogy valamennyi ajánlat megfelelt a dokumentáció mûszaki tartalma körében elõírt ajánlatkérõi kívánalomnak. Az 1. részszempont szerinti ajánlatkérõi értékelésbõl az is megállapítható, hogy ajánlatkérõ az 1. és a 10. pont közötti ponthatáron belül megtartotta az ajánlati árak eltérõ összegeire vonatkozóan az arányos pontozást. Kérelmezõ és a nyertes ajánlattevõ ajánlati ára vonatkozásában azonban ajánlatkérõ pontozása nem helytálló, nem mutatja az ajánlati árak közötti különbségbõl adódó eltérést. A nyertes ajánlattevõ ajánlati árára a Döntõbizottság szerint ajánlatkérõ maximális pontszámot nem adhatott volna, 9 pont felel meg az ajánlati árat figyelembe véve az objektív pontszámnak a maximális és minimális pontérték közötti matematikai arányosítással, és ezt megszorozva a súlyszámmal az 315, míg a kérelmezõ esetében ez 350 pontot jelent.<br>
A 2. részszempont az ajánlat teljes tartalmának megítélése volt. Súlyszáma 30 volt. Ajánlatkérõ az ajánlatokat tartalmában, e körben azt vizsgálta, hogy az megfelel-e az ajánlatkérési kiírási dokumentáció 16/6. mûszaki ajánlat címszó alatt levõ követelményeknek, így a tervezõi költségvetés beárazva van-e, mûszaki észrevételek tételesen beárazva vannak-e, fõösszesítõ a 2. sz. melléklet szerint készült-e el, egyösszegû prognosztizált átalányár megadása megtörtént-e, ajánlott alternatívák tételesen kidolgozásra kerültek-e, a minõsítés alkalmassági dokumentumai becsatolása megtörtént-e. Alvállalkozói ajánlatok ismertetése, mûszaki ütemezés, pénzügyi ütemezés, organizációs feltételek, vállalkozói szerzõdéstervezet aláírva, és minden egyéb iratanyag, mely a kiírás pontjaiból, a közbeszerzési törvény elõírásából következik, illetve bármely más mûszaki, gazdasági információ, melyet az ajánlatkérõ fontosnak vél, és ajánlatának megítéléséhez szükséges. Ajánlatkérõ értékelése szerint e részszempontból a kérelmezõ 6 pontot kapott, a nyertes ajánlattevõ megkapta a maximális 10 pontszámot. Részszemponton belül az ajánlatkérõ külön pontozta a dokumentáció 16. a) pontjában szereplõ feltételek megvalósulását, így a tervezõi költségvetés beárazására maximális 10 pontot adott a kérelmezõnek és a nyertes ajánlattevõnek. A mûszaki észrevételek tételesen beárazva, kérelmezõ 3 pontot, a nyertes ajánlattevõ 10 pontot kapott. Értékelésébõl megállapítható, hogy a pontszámbeli eltérésnek a fõ oka az volt, hogy a kérelmezõ mûszaki észrevételt 1 266 984 Ft összegben csak gépészeti munkára tett, míg a nyertes ajánlattevõ 12 019 526 Ft összegben tett teljes körû mûszaki észrevételt, mely vonatkozott a tartószerkezetre, az építésszakiparra, a területrendezésre, a gépészeti munkára, a villamos berendezésekre, az épületfelügyeletre és az automatikára. Ezen eltérésre figyelemmel történt azzal eltérõ pontszám megállapítása. Ajánlatkérõ az ajánlatkérési kiírási dokumentáció 1.7. pontjában határozta meg a mûszaki észrevétel fogalmát, mely szerint az<br>
 ajánlattevõnek lehetõsége és kötelezettsége a kiviteli tervdokumentáció mûszaki észrevételezése, mely lehetõséget biztosít a dokumentáció hiányosságának feltárására, egyben a kivitelezõi felelõsség körébe tartozó kötelezettség. A mûszaki észrevételezéssel tárhatók fel azok a nem egyértelmû utasítások, dokumentációs hiányosságok, mely munkák elvégzése nélkül a létesítmény rendeltetésszerûen nem használható, amelyeket a vállalkozó késõbbiekben a szerzõdés keretein belül saját költségén elvégezni köteles. A mûszaki észrevétel költségkihatása az alapajánlatban beállítható, mely az eljárásban késõbb nem tehetõ meg.<br>
Ajánlatkérõ pontozásából megállapítható, hogy azon ajánlattevõk, akik mûszaki észrevételt egyáltalán nem tettek, velük szemben az alsó ponthatárt alkalmazta. Kérelmezõ mûszaki észrevétele csak a kiírási dokumentáció egy részére, azaz a gépészeti munkákra vonatkozott, míg a nyertes ajánlattevõ teljes körû mûszaki észrevételt tett a dokumentációban megfogalmazott követelményekre. Ebbõl adódott a pontszámbeli eltérés, mely a Döntõbizottság álláspontja szerint megalapozott volt. E részszemponton belül a további feltétel a fõösszesítõ 2. sz. melléklet szerint egyösszegû prognosztizált átalányár megadása volt, itt valamennyi ajánlattevõ egységesen maximális pontszámot kapott; mivel az ajánlatok fõösszesítõje megfelelt az ajánlatkérési kiírási dokumentáció 2. sz. mellékletének.<br>
Ajánlott alternatív javaslatok a következõ feltétel, amelynek az értékelése került e részszemponton belül. Itt a kérelmezõ 2 pontot kapott, mivel 9 tételre tett javaslatot, melybõl értékelhetõ volt hét, 2,9 M Ft értékben, minõsítõ iratokat nem csatolt, a nyertes alternatív javaslatot tett 25 tételre mintegy 50,5 M Ft összegben, az alternatív tételek minõsítõ iratait csatolta, ezért maximális pontszámot kapott.<br>
Ajánlatkérõ az alternatív tételek vonatkozásában a dokumentáció 14. b) pontjában az alábbiakat közölte az ajánlattevõkkel: alternatív tételek, melyek nem merítik ki a többváltozatú ajánlat fogalmát, megadhatók azon költségvetési tételek körében, melyeket nem kötelezõen az ajánlattevõ ajánl meg az alapajánlat egyes tételeire, azok a kiírással azonosítható minõséget és esztétikai megjelenést tartalmaznak, de nem a mûszaki észrevételek kategóriájába tartozik. Ajánlatkérõ értékelésébõl megállapítható, hogy voltak olyan ajánlattevõk, melyek alternatív javaslatot nem tettek, ezért a minimális pontszámot kapták. A kérelmezõ és a nyertes ajánlattevõ pontszáma közötti eltérést elsõsorban az okozta, hogy a nyertes ajánlattevõ jóval nagyobb tételszámra tett alternatív javaslatot, ennek összege jóval magasabb volt, valamint az alternatív tételekre vonatkozó minõsítõ iratokat csatolta, szemben a kérelmezõvel, amely viszonylag kisebb tételszámra, kisebb összegben tett alternatív javaslatot; és az ehhez szükséges minõsítõ iratokat azonban nem csatolta.<br>
E részszemponton belüli további feltétel az alvállalkozók igénybevétele vagy a saját teljesítés volt. Itt ajánlatkérõ értékelésébõl megállapítható, hogy valamennyi ajánlattevõ maximális pontszámot kapott arra, hogy alvállalkozókat nem vonnak be a teljesítésbe.<br>
A következõ a mûszaki ütemezés volt e részszemponton belül, ahol a kérelmezõ 1 pontot, a nyertes ajánlattevõ 8 pontot kapott. Ebben a körben a maximális pontszámot a Magyar Építõ Rt. kapta 10 ponttal. Kérelmezõ és a nyertes ajánlattevõ pontszámbeli eltérésének oka az volt, hogy a kérelmezõ mûszaki ütemtervet nem mellékelt, hanem a pénzügyi szakaszolását nevezte meg mûszaki ütemtervnek. A mûszaki ütemtervbõl hiányzik a gépköltség, állványozási munka, asztalos-, lakatos-, üvegesmunkák, felületképzések, álmennyezet ütemezése, továbbá a homlokzatvakolási munkákat a téli idõszakban végezné. A nyertes ajánlattevõ megvalósítási ütemterve kellõ részletezettségû, a szerkezetépítés megbontása, aljzatok, falak, pillérek, födémek szintenként részletezettek, a külsõ vakolási 	munkákat tavaszi idõszakban végzi. A pontszámbeli eltérés tehát abból adódott, hogy a nyertes ajánlattevõ mûszaki ütemterve olyan részletezettségû volt, amely az ajánlatkérõi kívánalmaknak megfelelt, továbbá a homlokzatvakolást olyan idõszakban ütemezte, amely csökkenti a technológiából adódóan a károsodást, szemben a kérelmezõ ajánlatával, ahol a mûszaki ütemterv mellékelése nem történt meg, több olyan részmunka ütemezése nem állapítható meg, amelyek ajánlatkérõ pénzügyi teljesítése szempontjából fontos tényezõk, továbbá a homlokzatvakolási munkákat téli idõszakban kívánja elvégezni.<br>
A Döntõbizottság álláspontja szerint az ajánlatkérõ pontozása e szempontnál nem volt jogszabálysértõ. Az adott pontszámok teljes tartományát kihasználta az ajánlatkérõ, és így objektívnek tekinthetõ. E részszemponton belül a következõ a pénzügyi ütemezés, melyre a kérelmezõ 1 pontot, a nyertes ajánlattevõ 9 pontot kapott, a kérelmezõ négy szakasz-, és egy végszámlát állított be az ajánlatában, az egyes szakaszszámlák szerint a pénzügyi és mûszaki készültség jelentõs eltérést mutat, az 1., 2., 3. részszámla összege a mûszaki teljesítést jelentõsen, 100 millió nagyságrenddel meghaladja, elõszámlázás történik 2000. évre, mindösszesen 562 500 000 Ft-ot számláz ki a kiírás 8. c) pontjával ellentétben. Az ajánlatkérési dokumentáció 8. c) pontja szerint a ajánlatkérõ közölte az ajánlattevõkkel, hogy a 2000. évi felhasználható pénzügyi elõirányzat kb. 530 M Ft. A kérelmezõnek a 2000. évben történõ számlázása meghaladja ajánlatkérõ pénzügyi elõirányzatát. A nyertes ajánlattevõ havi számlázása 11 szakasz- és végszámlával számol, a mûszaki tartalom megfogalmazásai részletesek, a mûszaki ütemtervvel azonosítható. 2000. évben mindösszesen 390 M Ft összeget számláz ki. E feltételnél a legjobb pénzügyi ütemtervet a Mélyépítõ Budapest Kft. tette, illetve a Bayer Center Építõipari Kft., akik végül is 2000. évben 262 395 000 Ft, illetve 311 313 979 Ft összeg számlázását vállalták ajánlatukban.<br>
Döntõbizottság megállapította, hogy e feltételnél is az ajánlatkérõnek az értékelése, illetve pontozása nem volt jogszabálysértõ, mivel az ajánlatok pénzügyi ütemterve közötti különbségbõl adódóan a pontszámbeli eltéréseket helyesen állapította meg az ajánlatkérõ.<br>
Összességében tehát a Döntõbizottság megállapította, hogy az ajánlat teljes tartalmának a megítélése és az azon belüli feltételek megvalósulására vonatkozó ajánlatkérõi pontozás objektívnek tekintendõ. A kérelmezõ és a nyertes ajánlattevõ pontszámbeli eltérését elsõsorban a mûszaki ütemezés, az ajánlott alternatív javaslatok közötti eltérés és a mûszaki észrevételek közötti eltérés alapozta meg.<br>
A Döntõbizottság azt is megállapította, hogy a az ajánlat teljes tartalmának megítélésére elõírt dokumentációbeli követelmények kidolgozottsága a nyertes ajánlattevõ esetében lényegesen jobb volt, mint a kérelmezõ esetében, és ebbõl adódott a pontszámbeli eltérés is. Ugyanakkor látható ajánlatkérõ értékelésébõl, hogy azon feltételeknél, ahol nem a nyertes ajánlattevõ kapta a legmagasabb pontszámot, ott figyelembe vette az ajánlatkérõ, hogy a nyertes ajánlattevõnél is voltak olyan ajánlattevõk, akiknek - pl. a mûszaki ütemezésnél a Magyar Építõ Rt., vagy a pénzügyi ütemezésnél a Bayer Center Építõipari Kft., akik ajánlata kedvezõbb volt a nyertesénél  ajánlatuk e részét a maximális pontszámmal pontozta az ajánlatkérõ.<br>
A következõ részszempont a teljesítési határidõ volt, melynek súlyszáma 20.<br>
Kérelmezõ e részszempontra maximális 10 pontot kapott, mivel 2001. május 31-i teljesítési határidõt vállalt, a nyertes ajánlattevõ 9 pontot kapott, mivel június 30-i teljesítési határidõt vállalt.<br>
A Strabag Hungária Építõ Rt. május 15-i teljesítési határidõt vállalt, ezért szintén 10 pontot kapott.<br>
Ajánlatkérõ, amikor a teljesítési határidõt kalkulálta, akkor számára egy szeptember 30-i végteljesítési határidõt állapított meg az ajánlati felhívásban, illetve a kiírási dokumentációban. Természetesen ez nem jelentette azt, hogy ennél korábbi teljesítési határidõ számára nem lenne kedvezõbb. Értékelésébõl megállapítható, hogy a kérelmezõ maximális pontszámot kapott a teljesítési határidõ vonatkozásában, illetve a Strabag Hungária Építõ Rt. ajánlatkérõnél az egy hónapnyi eltérés jelentett már pontszámbeli eltérést is értékelésében. Ajánlatkérõ értékelésébõl az is megállapítható, hogy a vállalt teljesítési határidõket egy reális teljesítési határidõnek vette, és ennek megfelelõen pontozta, irreális teljesítési határidõt az ajánlattevõk nem vállaltak, így az adható pontszám alsó értékét, azaz 1 pontot az ajánlatkérõ nem is oszthatta ki. A teljesítési határidõ vonatkozásában tehát  eltérõen kérelmezõ álláspontjától  a szeptember 30-i teljesítési határidõ nem a maximális pontszámot kapta, hanem ajánlatkérõ értékelésébõl megállapíthatóan az ennél kedvezõbb, de még reális teljesítési határidõként figyelembe vett határidõk kerültek maximális pontszámmal pontozásra.<br>
A Döntõbizottság az elõírtnál legkorábbi teljesítési határidõt értékelte a maximális pontszámmal, míg az elõírtat pedig a minimális pontszámmal. Az ehhez viszonyítottan korábbi határidõhöz tartozó pontszámokat arányosítással határozta meg. Ennek megfelelõen kérelmezõ 5, míg nyertes 7 pontot kapott.<br>
A szerzõdéses feltételek, mint utolsó részszempont, súlyszáma 15.<br>
A szerzõdésese feltételek pontozása a következõképpen történt, mind a kérelmezõ, mind a nyertes ajánlattevõ maximális pontszámot kapott. A szerzõdéses feltételeknél az ajánlatkérõ késedelmi kötbér összegét vizsgálta, garanciális kötelezettségek, jóteljesítési garancia, tehát mindazon feltételeket, melyeket a szerzõdés tervezete tartalmazott. Kérelmezõ az ajánlatkérõ pontozását e részszempontnál nem vitatta, ezért a Döntõbizottság a szerzõdéses feltételek körében az ajánlatkérõ értékelését részleteibe menõen nem vizsgálta.<br>
A Döntõbizottság tehát felállította a kérelmezõ és a nyertes ajánlattevõ értékelésének és pontszámainak a táblázatát, mely a következõképpen alakult.<br>
Összegzés:<br>
KÉSZ Kft.<br>
részszempont:	1.<br>
súlyszám:	35<br>
pontszám:	10<br>
súlyszám x pontszám:	350<br>
részszempont:	2.<br>
súlyszám:	30<br>
pontszám:	6<br>
súlyszám x pontszám:	180<br>
részszempont:	3.<br>
súlyszám:	20<br>
pontszám:	9<br>
súlyszám x pontszám:	180<br>
részszempont:	4.<br>
súlyszám:	15<br>
pontszám:	10<br>
súlyszám x pontszám:	150<br>
Összesen:	860<br>
ZÁÉV Rt.<br>
részszempont:	1.<br>
súlyszám:	35<br>
pontszám:	9<br>
súlyszám x pontszám:	315<br>
részszempont:	2.<br>
súlyszám:	30<br>
pontszám:	10<br>
súlyszám x pontszám:	300<br>
részszempont:	3.<br>
súlyszám:	20<br>
pontszám:	7<br>
súlyszám x pontszám:	140<br>
részszempont:	4.<br>
súlyszám:	15<br>
pontszám:	10<br>
súlyszám x pontszám:	150<br>
Összesen:	905<br>
Az 1. részszempont esetében 35-ös súlyszámmal szorozva:<br>
 a kérelmezõ maximális pontszámát figyelembe véve 350 pontot jelentett,<br>
 a nyertes ajánlattevõnek a pontját figyelembe véve 315 pontot.<br>
A 2. részszempontnál 30-as súlyszámot figyelembe véve:<br>
 kérelmezõ 6 pontját figyelembe véve, amelyet az ajánlatkérõ is kiosztott, és amelyet a Döntõbizottság is megalapozottnak tartott, 180 pontot jelentett,<br>
 nyertes ajánlattevõ 10 pontját figyelembe véve 300 pontot.<br>
A 3. részszempontnál 20-as súlyszámot figyelembe véve:<br>
 a kérelmezõ 9 pontja alapján 180 pontot kapott,<br>
 a nyertes ajánlattevõ 7 pontja 140 pontot eredményezett.<br>
A 4. részszempontnál 15-ös súlyszámot figyelembe véve:<br>
 kérelmezõ maximális pontszámot kapott, 150-et,<br>
 a nyertes ajánlattevõ szintén maximális pontszámot, mely szintén 150 pontot jelentett a súlyszámmal megszorozva.<br>
A végösszeg tehát kérelmezõ esetében 860 pont, a nyertes ajánlattevõ esetében 905 pont.<br>
Ezen összegzésbõl tehát megállapítható, hogy a nyertes ajánlattevõ ajánlata összességében kedvezõbb volt, mint a kérelmezõ ajánlata, figyelembe véve azt a tényt is, hogy az egyes részszempontnál az ajánlati árak vonatkozásában a kérelmezõ ajánlati ára kedvezõbb volt, mint a nyertes ajánlattevõé, de a pontszámbeli eltérés végül is az összpontszám tekintetében kérelmezõ javára nem billentette el a végeredményt.<br>
A Döntõbizottság a Kb. 76. § (1) bekezdésében elõírt jogkörénél fogva a fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján az alaptalan kérelmet elutasította.<br>
A jogorvoslati eljárás során felmerült költségeket a felek maguk viselik, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 10.<br>
<br>
	Dr. Eke Pekács Tibor s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>