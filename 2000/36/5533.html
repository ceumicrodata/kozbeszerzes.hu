<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5533)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.240/13/2000<br>
Tárgy: az Integrál Építõ Rt. jogorvoslati kérelme Szeghalom Város Önkormányzatának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Integrál Építõ Rt. (5540 Szarvas, Árpád u. 10., a továbbiakban: kérelmezõ) jogorvoslati kérelmének, melyet Szeghalom Város Önkormányzatának(5520 Szeghalom, Szabadság tér 4–8., a továbbiakban: ajánlatkérõ) "Szeghalom 6. sz. öblözet szennyvízcsatorna-hálózat építése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#96">Kbt.) 96. §</a> (3) bekezdésére tekintettel a 32. § (2) bekezdését és a 33. § (1) bekezdését, ezért az ajánlatkérõ közbeszerzési eljárása során hozott valamennyi döntését az ajánlati felhívásig visszamenõleg megsemmisíti.<br>
A Döntõbizottság kötelezi az. ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ a K. É. 2000. április 19-én megjelent 16. számában tette közzé ajánlati felhívását nyílt közbeszerzési eljárás megindítására.<br>
Ajánlatkérõ a felhívás 3. a) pontjában a következõk szerint határozta meg a beszerzés tárgyát és mennyiségét:<br>
– Szennyvízgyûjtõ gravitációs hálózat	4316 m<br>
– Bekötõvezeték	4637,5 m<br>
– Nyomóvezeték	135 m<br>
– Szennyvízátemelõ 2 m átmérõjû	1 db<br>
– Nyomott vezeték	71 m<br>
– Házi átemelõakna 0,80 m átmérõjû	1 db<br>
A felhívás szerint részajánlatot nem lehetett tenni.<br>
Ajánlatkérõ dokumentációt is bocsátott az ajánlattevõk rendelkezésére, mely a mûszaki tervekbõl, a mûszaki leírásból és a részletes szerzõdési feltételekbõl állt.<br>
A részletes feltételek B.1. e) és f) pontja a beruházás ismertetése körében elõírta, hogy ajánlatot kér a következõkre is:<br>
– Csatornaépítést követõ úthelyreállítások. A károsodott útfelület teljes átépítése 6000 m2 felülettel.<br>
– útalapépítés 3600 m2 felületen a hozzá tartozó földmunkák elvégzésével.<br>
A dokumentáció elõírta azt is, hogy az ajánlatokban és a kivitelezés során a dokumentáció egységes elõírásait kell figyelembe venni, még akkor is, ha a rendelkezésre bocsátott tervek mást tartalmaznak, továbbá, hogy az ajánlattevõ ajánlatát a dokumentáció és a helyszín alapos ismerete alapján nyújtsa be.<br>
A részletes feltételek között ajánlatkérõ árajánlat formanyomtatvány becsatolását is elõírta az ajánlattevõk részére, az alábbi tartalommal, illetve bontással:<br>
Nettó kivitelezési összeg:<br>
áfa:<br>
Összesen:<br>
Ezen belül:<br>
– Gravitációs hálózat építése	Ft<br>
– Nyomóvezeték építése	Ft<br>
– Átemelõ építése	Ft<br>
– Nyomott vezeték + házi átemelõ építése	Ft<br>
– Úthelyreállítás teljes szerkezettel	Ft<br>
– Úthelyreállítás útalappal	Ft<br>
Összesen:	Ft<br>
Ajánlatkérõhöz az ajánlattételi szakaszban az ajánlattevõk részérõl kérdés nem érkezett, és konzultációt sem tartottak.<br>
A 2000. május 30-i ajánlattételi határidõre ajánlatkérõhöz 16 ajánlat érkezett a következõ cégektõl: kérelmezõ, Somogyi és Társa Kft., Rewox Kft., Caementárius Kft., Hódmezõvásárhelyi Útépítõ Kft., Magyar Aszfalt Rt., Hudák Kft., Hídépítõ Rt., Alterra Kft., Délépítõ Rt., BÁÉV Rt., KEVIÉP Kft., Strabag Rt., Csõszer Rt., Békés Megyei Vízmûvek Vállalat és a Vegyesipari Szolgáltató Szövetkezet.<br>
Ajánlatkérõ ezt követõen értékelte az ajánlatokat, majd 2000. június 9-én a képviselõ-testület meghozta a döntést, mely szerint az eljárás nyertese a Caementárius Kft., második legkedvezõbb pedig a BÁÉV Rt. lett.<br>
Alkalmatlannak minõsítette ajánlatkérõ a REWOX Kft.-t, a Hudák Kft.-t és a Vegyesipari Szolgáltató Szövetkezetet.<br>
A kérelmezõ ajánlatát érvénytelennek tekintette, mert a dokumentáció B.1. e) és f) pontja alatti létesítményekre nem tett ajánlatot.<br>
Ajánlatkérõ a fenti döntést 2000. június 9-én ki is hirdette.<br>
Kérelmezõ 2000. június 15-én terjesztette elõ jogorvoslati kérelmét, melyben kérte a Döntõbizottságtól az ajánlatkérõ közbeszerzési eljárást lezáró döntésének megsemmisítését, a szerzõdéskötés megtiltását, és ajánlatkérõnek az eljárási költségek viselésére való kötelezését.<br>
Indokolásul elõadta, hogy õ az ajánlati felhívásban és a dokumentációban foglaltaknak megfelelõen adta be ajánlatát, ezért jogsértõ az ajánlatkérõ azon döntése, mellyel az õ ajánlatát érvénytelennek nyilvánította. Állításának alátámasztásául kifejtette, hogy a dokumentáció áttanulmányozása és a helyszín alapos megismerése után nyilvánvalóvá vált számára, hogy a kiírás szerinti 6. sz. öblözetben nem lehetséges a csatornaépítést követõen 6000 m2 felületen utakat átépíteni, továbbá 3600 m2 felületen útalapépítés sem hozható összefüggésbe a felhívásban meghatározott beszerzési tárggyal. Tekintettel a fentiekre és a Közbeszerzések Tanácsának 1998 júliusában hasonló ügyben kelt állásfoglalására, ajánlatát úgy készítette el, hogy abban az ajánlati felhívásban és a dokumentációban a beszerzés tárgyára vonatkozó követelményektõl nem tért el.<br>
Ajánlatkérõ érdemi észrevételében a jogorvoslati kérelem elutasítását kérte arra hivatkozással, hogy õ a Kbt. szabályait betartva járt el. A kérelmezõ ajánlata nem felelt meg a dokumentáció feltételeinek, mert csak a kivitelezés egy részére tett ajánlatot.<br>
Írásbeli észrevételében és tárgyaláson tett nyilatkozatában ajánlatkérõ elõadta azt is, hogy a kifogásolt út- és útalapépítésekre a 6 sz. öblözetben és korábban csatornázott területeken is sor került volna. Azért kértek együttesen ajánlatot a csatornázásra és az útépítésre, mert így kedvezõbb ajánlatok beérkezése volt várható.<br>
Véleménye szerint az ajánlati felhívás funkciója az, hogy tudassa az eljárás megkezdését és a beszerzés feltételeit, azonban terjedelmét tekintve nem alkalmas arra, hogy a részletes feltételekrõl teljes körû tájékoztatást adjon.<br>
Elõadta azt is, hogy a csatornahálózat építését a vízjogi engedélyes tervek szerinti mûszaki tartalommal; míg a 6000 m2 út és 3600 m2 útalap építését elõirányzatként kezelték, ez utóbbihoz jogerõs építési engedéllyel még nem rendelkeznek, így sem ezt, sem az 1/1996. (II. 7.) KTM rendelet által elõírt dokumentációt az útépítésre vonatkozóan az ajánlattevõknek nem adtak.<br>
Egyéb érdekeltként a Hudák Kft. észrevételében kifejtette, hogy az úthelyreállítás és az útalapépítés a kiírásban egyértelmûen szerepelt, arra a 16 ajánlattevõ közül 15 ajánlatot is tett, csak a kérelmezõnek nem volt egyértelmû a kiírás.<br>
Ugyanezen tartalommal tett észrevételt a Hódút Kft., a Caementárius Kft. és a Békés Megyei Vízmûvek Vállalat is.<br>
A Döntõbizottság a jogorvoslati eljárás során megvizsgálta az ajánlatkérõ közbeszerzési eljárás során hozott döntéseit és megállapította, hogy a jogorvoslati kérelem megalapozott az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése elõírja, hogy az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A 33. § (1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Az építési beruházásokra vonatkozóan a <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(3) bekezdésének felhatalmazása alapján alkotott 1/1996. (II. 7.) KTM r. 1. §-a a következõket írja elõ: A közbeszerzési törvény értelmében közbeszerzési eljárási kötelezettség körébe tartozó építési beruházásra vonatkozó ajánlati felhívás dokumentációjának mûszaki tartalmát az e rendeletben szabályozott ajánlatkérési mûszaki dokumentációban (a továbbiakban: ajánlatkérési mûszaki dokumentáció) kell rögzíteni.<br>
<br>
2. § (1) E rendelet alkalmazása szempontjából ajánlatkérési mûszaki dokumentáció: a jogerõs, végrehajtható és érvényes építési vagy létesítési hatósági engedélyokirat és a hozzá tartozó tervek alapján készített, az építmény helyszínét, környezetét, jelenlegi, valamint kész állapotát – az ajánlatadáshoz szükséges és elégséges módon – rögzítõ írásos dokumentumok és tervrajzok összessége.<br>
A Döntõbizottság a felek nyilatkozatai alapján megállapította, hogy ajánlatkérõ a megvalósítani kívánt útépítési munkák egy részét nem is a felhívásban megjelölt 6. sz. öblözetben, hanem attól eltérõ, már korábban csatornázott helyen kívánja megépíteni, továbbá a dokumentációban elõírt útépítési feladatokra vonatkozóan nem rendelkezett a fenti jogszabályhelyek által elõírt feltételekkel – jogerõs és érvényes építési engedéllyel és az arra épülõ tervdokumentációval –, így az ajánlati felhívás és a dokumentáció sem felelt meg a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) és 33. § (1) bekezdésében foglaltaknak. Mindezek okán az ajánlattevõk nem lehettek abban a helyzetben, hogy egyenlõ eséllyel, mûszakilag és gazdaságilag kellõképpen megalapozott ajánlatot tehessenek.<br>
Tekintettel a fent leírtakra, a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 10.<br>
<br>
	Dr. Bakonyi Dolli s. k.	Bujdosó Gézáné s. k.<br>
	közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>