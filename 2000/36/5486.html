<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5486)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.282/7/2000<br>
Tárgy: a Közbeszerzési Döntõbizottság elnöke által kezdeményezett eljárás a Budapest XVII. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (továbbiakban: Bizottság Elnöke) kezdeményezésére dr. Deim Edit ügyvéd (1088 Budapest, Baross u. 3.) által képviselt Budapest Fõváros XVII. Kerület Önkormányzata (1173 Budapest Pesti út 165., továbbiakban. ajánlatkérõ) "az önkormányzat fenntartásában lévõ iskolák, gimnázium és nyári napközis tábor közétkeztetési feladatainak ellátása" tárgyú közbeszerzési eljárása ellen indult eljárásban megállapítja, hogy ajánlatkérõ a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel megsértette a 70. § (1) bekezdés c) pontját, ezért 1 000 000 Ft, azaz egymillió forint bírság megfizetésére kötelezi ajánlatkérõt.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kezdeményezõ iratban foglaltak, az ajánlatkérõ írásos és tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján az alábbi tényállást állapította meg:<br>
Ajánlatkérõ a K. É. 2000. február 2-án megjelent számában nyílt eljárás lefolyatására ajánlati felhívást tett közzé a rendelkezõ részben megjelölt beszerzés tárgyában.<br>
Az április 3-i ajánlattételi határidõre Herdlicska Márton egyéni vállalkozó, a Sodexho Kft., az Elemen Rt., a Junior Rt., a Pensió 17 Kft., a Kinder K+K Kft. és a Plásztán Kft. nyújtott be ajánlatot. Ajánlatkérõ a halasztott június 2-i eredményhirdetésen a Pensió 17 Kft. ajánlatát hirdette ki nyertesnek.<br>
Az eljárást lezáró döntés ellen indított jogorvoslati eljárásban a Döntõbizottság a D.211/12/2000. számú határozatával megsemmisítette az ajánlatkérõ eljárást lezáró döntését, mert az ajánlatok részben nem, másrészben nem megfelelõen tartalmazták az ajánlati dokumentáció "A", "C" és "D" táblázataiban a nyersanyagnormákra vonatkozóan az általános iskolai korosztály 7–10 és 11–14 éves korcsoportjaira elõírt bontást, ezáltal mindegyik ajánlat érvénytelen volt.<br>
Ajánlatkérõ június 21-én hirdetmény közzététele nélküli tárgyalásos eljárás lefolytatására ajánlati felhívást küldött a nyílt eljárás nyertese, a Pensió 17 Kft. részére, a beszerzés tárgyára vonatkozó ajánlat benyújtására. A felhívást a Kbt. elõírása értelmében június 22-én megküldte a Bizottság Elnökének is. Közölte, hogy az eljárást a Kbt. 72. § szerinti gyorsított eljárásban kívánja lefolytatni.<br>
A Bizottság Elnöke június 30-án eljárást kezdeményezett ajánlatkérõ közbeszerzési eljárása ellen, mert nem látta megállapíthatónak sem a gyorsított eljárás indításának, sem a csak egy ajánlattevõ felhívásának törvényi feltételei fennállását.<br>
Ajánlatkérõ a jogorvoslati eljárásban július 25-én tartott tárgyaláson a tárgyalásos eljárási forma jogcímét a 70. § (1) bekezdés c) pontjára módosította. Kérte az eljárás megszüntetését, álláspontja szerint eljárása jogszerû volt. A módosított jogcím szerinti eljárási forma alkalmazásának indokaként elõadta, hogy a Döntõbizottság határozata folytán olyan helyzetbe került, hogy ismételt nyílt eljárás lefolytatására már nem volt ideje az addigi szolgáltatást végzõ szerzõdésének június 30-i lejártáig, és ezáltal ellehetetlenült volna a közétkeztetési feladok ellátása. Hivatkozott arra, hogy ezen törvényhely szerinti tárgyalásos eljárás hirdetmény közzététele nélküli módjára irányadó 71/B § (1) bekezdése értelmében – a (3) bekezdésben foglaltakra figyelemmel – még ajánlati felhívást sem kellett volna küldenie a tárgyalásra felhívott részére. Védekezésül elõadta, hogy a kialakult helyzetben nem volt számára más lehetõség, mint a nyílt eljárásban legkedvezõbb ajánlatot tevõ ajánlattételre való felhívása. Közölte, hogy a szerzõdést a Pensió 17 Kft.-vel megkötötte.<br>
A Döntõbizottság megállapította, hogy ajánlatkérõ közbeszerzési eljárása ellen benyújtott indítvány megalapozott.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a 72. § szerinti gyorsított eljárást jelölte meg, a jogorvoslati eljárásban tartott tárgyaláson e jogcímet a 70. § (1) bekezdés c) pontjára módosította.<br>
A Döntõbizottság megvizsgálta mindkét jogcím tekintetében az ajánlatkérõ eljárását, és megállapította, hogy ezen jogcímek egyike sem adott jogalapot ajánlatkérõ részére a közzététel nélküli tárgyalásos eljárási forma alkalmazására.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a 70. §, a tárgyalásos eljáráson belüli gyorsított eljárási formára vonatkozó külön szabályokat pedig a 72. § tartalmazza.<br>
A 70. § (1) bekezdés c) pontja akkor engedi közzététel nélküli tárgyalásos eljárási forma alkalmazását, ha "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények nem eredhetnek az ajánlatkérõ mulasztásából."<br>
Az eljárásban irányadó tényállás szerint a "rendkívüli sürgõsség" azért állt elõ, mert az ajánlatkérõ február 2-án indított nyílt eljárását lezáró döntését a Döntõbizottság megsemmisítette, mivel ajánlatkérõ elmulasztotta a beérkezett ajánlatok érvénytelenné nyilvánítását annak ellenére, hogy azok nem feleltek meg ajánlati dokumentációjának mellékleteiben általa elõírt feltételeknek.<br>
A nyílt eljárást lezáró döntés megsemmisítése tehát ajánlatkérõ mulasztására vezethetõ vissza. A nyílt eljárásban hozott jogszerû döntés esetén az eljárás június 30-a elõtt befejezõdött volna, így a rendkívüli sürgõsséget ajánlatkérõ mulasztása idézte elõ. A Döntõbizottság megállapította, hogy a 70. § (1) bekezdés c) pontjában meghatározott jogcím alkalmazásának egyik feltétele – ajánlatkérõ mulasztásának hiánya – nem áll fenn, ezért e jogcím szerinti eljárási forma alkalmazására ajánlatkérõnek nem volt törvényes lehetõsége.<br>
Ajánlatkérõ az eljárási módja jogszerûségének indokaként a 71/B § (3) bekezdésére hivatkozott, elõadta, hogy ennek értelmében közzététel nélküli tárgyalásos eljárásban ajánlati felhívás kiküldése nélkül csak egy, a szerzõdést a rendkívüli helyzet által megkívánt határidõ alatt teljesíteni képes ajánlattevõvel lefolytatott tárgyalás eredményeként is megköthetõ a szerzõdés.<br>
A Döntõbizottság nem fogadta el ajánlatkérõ érvelését. A közzététel nélküli tárgyalásos eljárás a tárgyalásos eljárás egyik formája, így ennek szabályait rendezõ 71. §, 71/A §, 71/B § szabályai csak akkor léphetnek be az alkalmazhatóság körébe, ha maga a tárgyalásos eljárási forma alkalmazhatóságának jogszerûsége fennáll.<br>
Ugyanezen indokokból nem volt jogszerû ajánlatkérõnek az eljárás jogcímeként a 72. §-ra való hivatkozása sem. A 72. § (1) bekezdése így szól: "ajánlatkérõ a meghívásos vagy a tárgyalásos eljárás során gyorsított eljárást alkalmazhat, ha azt rendkívüli sürgõsség indokolja. A rendkívüli sürgõsséget indokoló körülmények nem eredhetnek az ajánlatkérõ mulasztásából." A Döntõbizottság megállapítja, hogy a rendkívüli sürgõsséget indokoló körülmények az ajánlatkérõ mulasztásából eredtek, így ajánlatkérõ nem folytathatta volna le a közbeszerzési eljárást tárgyalásos eljárás, ennélfogva gyorsított eljárás keretében sem.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d) és f) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2000. július 31.<br>
<br>
	Dr. Csitkei Mária s. k.	Ruthner Oszkár s. k.<br>
	közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>