<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5536)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.280/7/2000<br>
<br>
Tárgy: a Pantel Rt. jogorvoslati kérelme a Magyar Államkincstár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pantel Távközlési és Kommunikációs Rt. (1134 Budapest, Tüzér u. 39–41., a továbbiakban: kérelmezõ) által a Magyar Államkincstár (1052 Budapest, Deák F. u. 5., a továbbiakban: ajánlatkérõ) "LAN-FLEX 100 mbps adatátviteli szolgáltatás" tárgyú közbeszerzési eljárása ellen benyújtott jogorvoslati kérelmet a Döntõbizottság elutasítja. Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ 1999. december 21-én hirdetmény közzététele nélküli tárgyalásos közbeszerzési eljárást indított a többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján.<br>
A beszerzés tárgyaként a LAN-FLEX 100 mbps adatátviteli szolgáltatás beszerzését jelölte meg, és ajánlattételre a Matáv Rt.-t hívta fel.<br>
A Döntõbizottság elnöke 2000. január 4-én hivatalból jogorvoslati eljárást kezdeményezett az ügyben. A hivatalból indított jogorvoslati eljárás során ajánlatkérõ elõadta, hogy 1998-ban közbeszerzési eljárást folytatott le a Váci úti és a Deák Ferenc utcai központ közötti adatátviteli hálózat kiépítésére és ideiglenes adatátviteli szolgáltatás nyújtására.<br>
Ezen közbeszerzési eljárás nyertese a Matáv Rt. lett. Az eljárás eredményeképpen kötött szerzõdés keretén belül a Matáv Rt. 1998-ban és 1999-ben folyamatosan építette ki a két fiók között a kettõs elérésû redudens kábelhálózatot. A kiépítés során a vonal a Matáv Rt. kizárólagos tulajdonába került. Ennek megvalósulását követõen az ajánlatkérõ egyszeri hozzáférési díjat fizetett, majd havonta bérleti díjat fizet a Matáv Rt.-nek a hálózat használatáért. A Matáv Rt. 1999. december 14-én kelt nyilatkozatában kijelentette, hogy az általa a kiépített és továbbfejlesztett hálózat más szolgáltató általi mûködtetésére másnak engedélyt nem ad. Ezt követõen indította meg ajánlatkérõ 1999. december 21-én a hirdetmény közzététele nélküli tárgyalásos eljárást, melynek során a Matáv Rt.-t, mint a kiépített kábelhálózat kizárólagos tulajdonosát hívta fel ajánlattételre az adatátviteli szolgáltatás tárgyában.<br>
A Döntõbizottság D.4/9/2000. számon hozott határozatával a jogorvoslati eljárást megszüntette, és megállapította, hogy az ajánlatkérõ megalapozottan választotta a hirdetmény közzététele nélküli tárgyalásos közbeszerzési eljárást.<br>
Az ajánlatkérõ ezt követõen, 2000. július 14-én tette közzé a K. É.-ben tájékoztatóját az eljárás eredményérõl. A tájékoztatóban az ajánlatkérõ közölte, hogy hirdetmény közzététele nélküli tárgyalásos eljárást folytatott le a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján. Az eljárást megalapozó körülményként azt jelölte meg, hogy a korábban lefolytatott közbeszerzési eljárás nyerteseként ajánlattevõ építette ki a Magyar Államkincstár részére az adatátviteli hálózatot. A Matáv Rt. az általa kiépített és kizárólagos tulajdonában álló kábelhálózaton kizárólagos szolgáltató.<br>
Közölte továbbá ajánlatkérõ azt is, hogy az eljárás nyertese a Matáv Rt. lett.<br>
A kérelmezõ Pantel Rt. ezt követõen, 2000. június 29-én jogorvoslati kérelmét terjesztette elõ, melyben elõadta, hogy az általa sérelmezett közbeszerzési eljárásról a K. É. 2000. június 14-én megjelent számából értesült. Álláspontja szerint a tájékoztatóban megjelölt indokolás nem alapozhatja meg azt, hogy a jelen eljárás tárgyát képezõ szolgáltatást kizárólag a Matáv Rt. képes nyújtani, ugyanis a Matáv Rt.-nek nincsenek jogszabályban meghatározott kizárólagos jogai, melyeket a tárgyalásos eljárás kiírásával kellene védelmezni.<br>
A Matáv Rt. ugyanis nem jogszabályi rendelkezések miatt kizárólagos szolgáltatója ajánlatkérõnek, hanem üzleti szempontok miatt. Véleményük szerint amennyiben a Pantel Rt. ajánlatot tehetett volna egy nyílt eljárás keretében, versenyképes ajánlatot tudott volna tenni ajánlatkérõ részére az adatátviteli szolgáltatás nyújtására.<br>
Kérelmezõ elõadta az is, hogy véleménye szerint az adatátviteli szolgáltatás nyújtása és az ehhez szükséges kábelhálózat kiépítése egymással összefüggõ feladatok, és a kábelhálózat kiépítése nem feltétlenül vonja maga után azt, hogy azért az ajánlatkérõnek fizetni kellene.<br>
Mindezek alapján kérte a Döntõbizottságtól az ajánlatkérõ eljárást lezáró döntésének megsemmisítését, jogsértés megállapítását, valamint ideiglenes intézkedésként a szerzõdéskötés megtiltását.<br>
Ajánlatkérõ érdemi észrevételében a jogorvoslati kérelem elutasítását kérte. Nyilatkozatában kifejtette, hogy a vitatott közbeszerzési eljárás tárgya csak a már korábban letelepített elõfizetõi hozzáférésen való szolgáltatás nyújtása volt, az összeköttetés kiépítése nem. Ajánlatkérõ nem vitatta azt, hogy a Pantel Rt. mint kérelmezõ egyedül vagy társszolgáltatóval képes lenne az összeköttetés kiépítésére, illetõleg a szolgáltatás nyújtására, azonban ez jelen esetben nem képezte a beszerzés tárgyát. Ajánlatkérõ elõadta azt is, hogy véleménye szerint egyetlen ajánlatkérõ sem kötelezhetõ arra, hogy egy már kiépített összeköttetést és az arra fordított költségvetési összegeket figyelmen kívül hagyja.<br>
A Kbt. rendelkezései elõírják, hogy az ajánlatkérõ abban az esetben indíthat közbeszerzési eljárást, amennyiben a beszerzésre vonatkozó fedezet rendelkezésére áll. Jelen esetben az ajánlatkérõnek csak a szolgáltatás beszerzésére állt rendelkezésre fedezet, tekintettel arra, hogy korábban az összeköttetés már kiépítésre került.<br>
Egyéb érdekeltként a Matáv Rt. észrevételében ugyancsak a jogorvoslati kérelem elutasítását kérte, egyrészt elkésettségre hivatkozással, másrészt pedig annak megalapozatlansága miatt. A Matáv Rt. észrevételében hivatkozott a Döntõbizottság D.4/9/2000. sz. határozatában foglaltakra.<br>
A Döntõbizottság megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A fenti törvényhely három vagylagos feltétel valamelyikének fennállását követeli meg ahhoz, hogy a hirdetmény közzététel nélküli tárgyalásos közbeszerzési eljárás alkalmazható legyen. Az ajánlatkérõ a D.4/2000. számon lefolytatott jogorvoslati eljárásban igazolta, hogy a Matáv Rt. részérõl fennálló tulajdonjog és az abból fakadó rendelkezési jog mint kizárólagos jogosultság miatt a tárgyalásos közbeszerzési eljárás választása megalapozott volt.<br>
Tekintettel a fentiekre, a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerinti jogkövetkezményt alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 24.<br>
<br>
	Dr. Bakonyi Dolli s. k.	Fábián Péter s. k.<br>
	közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>