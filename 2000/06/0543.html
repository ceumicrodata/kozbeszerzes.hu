<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0543)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.324/13/1999<br>
<br>
Tárgy: PRO 21 Kft. jogorvoslati kérelme a Józsefvárosi Rehabilitációs és Városfejlesztési Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Veres Péter ügyvéd (1077 Budapest, Király u. 69. fszt. 2.) által képviselt PRO 21 Kft. (1149 Budapest, Pillangó u. 28., a továbbiakban: kérelmezõ) által dr. Ferencz László ügyvéd (1051 Budapest, Irányi u. 8.) által képviselt Józsefvárosi Rehabilitációs és Városfejlesztési Rt. (1085 Budapest, Üllõi út 14., megbízottja az Investment Consulting Services Építõipari Vállalkozási, Tanácsadó és Közvetítõ Kft., 1113 Budapest, Dinnye u. 5., a továbbiakban: ajánlatkérõ) "szolgáltatás a Budapest VIII., Baross u. 30. sz. alatti lakóház (fszt. + 5 emelet, kb. 3000 m2) felújítása, 4 lakás korszerûsítése, szakaszos födémcsere, új lift és tetõszerkezet építése a kiviteli terveknek megfelelõen" tárgyú közbeszerzési eljárása ellen benyújtott jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) bekezdését, 60. § (3) bekezdését, ezért a közbeszerzési eljárást – a Kbt. 60. § (1) bekezdés d) pontja alapján – eredménytelenné nyilvánító döntését megsemmisíti.<br>
Felhívja a Döntõbizottság az ajánlatkérõt a törvény szabályainak megfelelõ eljárásra, azaz arra, hogy a határozat kézhezvételétõl számított 15 napon belül az ajánlati biztosítékkal azonos összeget, 4 000 000 Ft-ot (azaz négymillió forintot) fizessen meg a kérelmezõ részére.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ – mint megbízott – és Budapest Fõváros Józsefvárosi Önkormányzat Képviselõ-testülete (a továbbiakban: Képviselõ-testület) mint megbízó – között 1998. október 12-én jött létre megbízási keretszerzõdés a Budapest VIII., Baross u. 30. sz. alatti lakóingatlan rehabilitációs munkáinak lebonyolítására.<br>
E szerint az ajánlatkérõ feladata – többek között – a közbeszerzési pályáztatás, a beérkezett pályázatok kiértékelése, az érvényes pályázat nyertesével a szerzõdés megkötése saját nevében.<br>
A szerzõdés tartalmazta a megvalósítás költségfedezetét, keretösszegét, annak rendelkezésre állását.<br>
A 6.4.1. pont szerint a Képviselõ-testület az ajánlatkérõ tevékenységéhez szükséges beruházói állásfoglalásokat és döntéseket az elõterjesztés, illetve javaslat kézhezvételétõl számított 15 napon belül adja meg, a testületi döntést igénylõ kérdésekre 30 napon belül ad választ.<br>
A Képviselõ-testület tájékoztatja az ajánlattevõt, hogy mely kérdések igényelnek testületi döntést.<br>
Testületi döntést nem igénylõ közbensõ intézkedéseket a Képviselõ-testület 8 napon belül "realizál".<br>
A megállapodás alapján ajánlatkérõ a K. É. 1999. május 26-i számában nyílt eljárás megindítására szóló ajánlati felhívást tett közzé "a Budapest VIII., Baross u. 30. sz. alatti lakóház (fszt. + 5 emelet, kb. 3000 m2) felújítása, 4 lakás korszerûsítése, szakaszos födémcsere, új lift és tetõszerkezet építése a kiviteli terveknek megfelelõen" tárgyú közbeszerzési eljárásra.<br>
Ajánlatkérõ az eljárást eredménytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti érvénytelenségre hivatkozva.<br>
Ezt követõen a Józsefvárosi Önkormányzat Közbeszerzési Bizottsága (a továbbiakban: Bizottság) 1999. augusztus 4-én a tárgybani beszerzésre tárgyalásos eljárás lefolytatását rendelte el. Felhívta ajánlatkérõt a részvételi felhívás elkészítésére, és a Bizottság elnökének való bemutatására egyeztetés céljából.<br>
A képviselõ-testület 11/1998. (IV. 08.) sz. és 9/1999. (III. 25.) sz. önkormányzati rendeletével módosított 49/1996. (X. 10.) sz. rendelete (a továbbiakban: R.) szerint a rendelet hatálya alá tartozik az önkormányzat által alapított gazdasági társaság, amelynek közbeszerzése esetén az ajánlatkérõ – részvénytársaságnál – a vezérigazgató [R. 3. § (2) bekezdése]. A benyújtott ajánlatokat az ajánlatkérõ nevében – amennyiben a Képviselõ-testület másként nem rendelkezik – a Bizottság bírálja el, amelyrõl az eredményhirdetés elõtt legalább 2 munkanappal tájékoztatja az ajánlatkérõt. [R. 8. § (1) és (2) bekezdése].<br>
Ajánlatkérõ a jelen jogorvoslati kérelem alapjául szolgáló tárgyalásos gyorsított eljárásra szóló részvételi felhívását a K. É. 1999. augusztus 31-i számában jelentette meg.<br>
A beszerzés tárgyát és mennyiségét a nyílt eljárásban foglaltakkal egyezõen határozta meg.<br>
A 7. a) pont szerint az ajánlattevõnek az ajánlat beadásáig 4 M Ft ajánlati biztosítékot kellett befizetnie az ajánlatkérõ számlájára.<br>
Ajánlatkérõ ezt az összeget a gyõztes ajánlattevõvel való szerzõdéskötést követõ 8 napon belül – a gyõztes ajánlattevõ kivételével – az ajánlattevõknek visszautalja. Amennyiben az ajánlattevõ a Baross u. 32. sz. alatti épület felújítására is ad ajánlatot, úgy a biztosíték összege 3,5 M Ft.<br>
Ajánlatkérõ meghatározta a pénzügyi, gazdasági és mûszaki alkalmasság igazolására kért adatokat. Az összességében legelõnyösebb ajánlatot kívánta kiválasztani, minden szempont 0–10-ig történõ pontozása mellett. Az értékelési szempontok fontossági sorrendje a következõ volt:<br>
	súlyszám<br>
– referenciák, mûszaki alkalmasság	30%<br>
– vállalkozási díj	30%<br>
– teljesítési, részteljesítési határidõk	30%<br>
– minden szakmás saját vertikum megléte	5%<br>
– ajánlatadás Budapest VIII., Baross u. 32-re is	5%<br>
Az ajánlatkérõ nyolc ajánlattevõt kívánt meghívni, megjelölve a már kiválasztott 6 gazdasági társaságot: a kérelmezõt, a ZÁÉV Rt.-t, a Generál Building Kft.-t, a Bayer-Center Kft.-t, a Ka-Bau Kft.-t és az EVÉK Rt.-t.<br>
A részvételi felhívás határidejére – 1999. szeptember 13-án 16.00 órára – 7 cég jelentkezett: a kérelmezõ, a Tectum Kft., a ZÁÉV Rt., a Ka-Bau Kft., a Generál Building Kft., a Fjordház Kft. és az EVÉK Rt.<br>
Ajánlatkérõ e cégeket 1999. szeptember 30-i határidõvel kérte fel ajánlattételre az 1999. szeptember 14-én faxon megküldött jegyzõkönyvben meghatározva a tárgyalások várható idõpontját (1999. október 5–8.), valamint az eredményhirdetés várható idõpontját (1999. október 15-én 10.00 óra). Ajánlatkérõ új ajánlati dokumentációt nem készített, az elõzõ, eredménytelenül zárult eljárás dokumentációját bocsátotta az ajánlattevõk rendelkezésére.<br>
A dokumentáció 10. oldala 4. bekezdése tartalmazza, hogy ajánlatkérõ az ajánlatokat azok felbontásától számított 30 napon belül bírálja el, indokolt esetben a határidõ legfeljebb 30 nappal meghosszabbítható, amelyet hirdetményben kell közzétenni.<br>
Ajánlatkérõ 1999. szeptember 21-én helyszíni konzultációt tartott, amelyrõl jegyzõkönyvet készített és küldött az ajánlattevõk részére.<br>
Az ajánlattételi és bontási határidõre, 1999. szeptember 30-án 14.00 órára 5 ajánlat érkezett: a kérelmezõé, a Ka-Bau Kft.-é, a Generál Building Kft.-é, a ZÁÉV Rt.-é és az EVÉK Rt.-é.<br>
A Bizottság által kijelölt szakmai bizottság 1999. október 7-én értékelte az ajánlatokat, a felhívásban megjelölt 5 bírálati szempontnál megadott ponthatárok és súlyszámok alapján az alábbiak szerint:<br>
Generál Building Kft.	85 pont<br>
Ka-Bau Kft.	74 pont<br>
ZÁÉV Rt.	64 pont<br>
EVÉK Rt.	64 pont<br>
PRO 21 Kft.	61 pont<br>
Ajánlatkérõ valamennyi ajánlattevõvel tárgyalt 1999. október 18-án.<br>
A tárgyalás alapján a többletmunka díja az ajánlattevõt terhelte, ezért ajánlatkérõ külön-külön rögzítette a kiírás szerinti és a bruttó vállalási árat:<br>
KA-BAU Kft.<br>
beadott kiírás szerinti ajánlati ár:	64 133 862 Ft<br>
beadott vállalási ár:	74 078 612 Ft<br>
tárgyalás után módosított kiírás szerinti ajánlati ár:	64 133 862 Ft<br>
tárgyalás után módosított vállalási ár:	74 078 614 Ft<br>
Generál B. Kft.<br>
beadott kiírás szerinti ajánlati ár:	74 224 468 Ft<br>
beadott vállalási ár:	82 493 220 Ft<br>
tárgyalás után módosított kiírás szerinti ajánlati ár:	74 224 468 Ft	<br>
tárgyalás után módosított vállalási ár:	81 493 220 Ft<br>
ZÁÉV Rt.<br>
beadott kiírás szerinti ajánlati ár:	80 103 810 Ft<br>
beadott vállalási ár:	97 313 403 Ft<br>
tárgyalás után módosított kiírás szerinti ajánlati ár: – <br>
tárgyalás után módosított vállalási ár:	88 000 000 Ft<br>
EVÉK Rt.<br>
beadott kiírás szerinti ajánlati ár:	81 623 607 Ft<br>
beadott vállalási ár:	96 173 999 Ft<br>
tárgyalás után módosított kiírás szerinti ajánlati ár:	81 623 607 Ft<br>
tárgyalás után módosított vállalási ár:	112 061 259 Ft<br>
PRO 21 Kft.<br>
beadott kiírás szerinti ajánlati ár:	91 618 047 Ft<br>
beadott vállalási ár:	112 061 259 Ft<br>
tárgyalás után módosított kiírás szerinti ajánlati ár:	82 000 000 Ft<br>
tárgyalás után módosított vállalási ár:	100 000 000 Ft<br>
A tárgyalások alapján a szakmai bizottság 1999. október 20-án újraértékelte az ajánlatokat:<br>
a Generál Building Kft.	91 pontot<br>
a Ka-Bau Kft.	89 pontot<br>
a ZÁÉV	88 pontot<br>
az EVÉK	64 pontot<br>
a PRO 21 Kft.	61 pontot kapott.<br>
Az értékelés alapján az elsõ helyezett a Generál Building Kft. lett, a második a Ka-Bau Kft.<br>
Ajánlatkérõ és képviselõje ugyanezen a napon jegyzõkönyvben rögzítette, hogy a szakmai bizottsággal egyetértve hozta meg döntését az elsõ és második helyezettrõl.<br>
Ajánlatkérõ e döntésének megfelelõen 1999. október 20-i dátummal elkészítette tervezetét a bizottsági elõterjesztésre, kérve a beszámoló elfogadását.<br>
A mellékelt határozati javaslat a Generál Building Kft. gyõztesként való feltüntetésén túl feladatként javasolta ajánlatkérõ számára, hogy az eredményhirdetés után azonnal, de legkésõbb 5 munkanapon belül kösse meg a szerzõdést a nyertessel, ennek akadálya esetén a 8 munkanapon belül a második helyezettel, a nyertes és a második helyezett kivételével a pályázati biztosítékot az eredményhirdetést követõ 3 banki napon belül utalja vissza.<br>
1999. november 16-án ajánlatkérõ képviselõje és a Generál Building Kft. megállapodtak abban, hogy az ajánlatban vállalt határidõ annyival késõbb fejezõdik be, amennyivel késõbb kezdõdik el a munka.<br>
Ajánlatkérõ utólag pontosan már meg sem határozható idõpontban, 1999. november 19-én vagy 20-án egy idõben kapta kézhez a Józsefvárosi Önkormányzat Polgármesteri Hivatal jegyzõje 1999. november 19-én kelt levelét, valamint a Képviselõ-testület 727/1999. (XI. 11.) sz. határozatát.<br>
A jegyzõ jogi szakvéleményében kifejtette, hogy a Józsefvárosi Önkormányzat közbeszerzési eljárásról szóló helyi rendelete nem felel meg a Kbt. elõírásainak, miután az önkormányzat csak költségvetési szervére alkothat jogszabályt.<br>
A rendelet azon részei, amelyek túlterjeszkednek a törvényi felhatalmazáson, érvénytelennek tekintendõk. Az egyszemélyes gazdasági társaságokat kivéve nincs ugyanis jogi lehetõség a társaság döntési hatáskörének utasítással történõ elvonására, a tulajdonosok akaratukat a társaság szabályzatainak elfogadásán keresztül érvényesíthetik. Ezért ajánlatkérõnek nem az önkormányzat helyi rendelete, hanem saját közbeszerzési szabályzata alapján kell eljárnia.<br>
A Képviselõ-testület 727/1999. (XI. 11.) sz. határozatában javasolta ajánlatkérõnek a közbeszerzési eljárás eredménytelenné nyilvánítását, azzal, hogy egyik pályázó sem tett az önkormányzat érdekeinek összességében elõnyös ajánlatot. Felkérte továbbá ajánlatkérõt arra, hogy dolgozzon ki új alternatívát a Baross u. 30–44. sz. közötti utcarész rehabilitációjára.<br>
A Bizottság 132/1999. (XI. 19.) sz. határozatával megállapította, hogy a Kbt. és az önkormányzat 49/1996. (X. 10.) sz., a közbeszerzési eljárás egyes kérdéseirõl szóló rendelete szabályai között összeütközés van. A jogszabályi hierarchiára tekintettel megállapította, hogy a jelen közbeszerzési eljárás elbírálására a bizottságnak nincs hatásköre. Felhívta az ajánlatkérõt arra, hogy saját hatáskörében járjon el.<br>
Az 1999. november 24-én 13.00 órakor megtartott eredményhirdetésen ajánlatkérõ közölte, hogy az ajánlatokat a tárgyalási eljárásokon pontosította, és a pályázók felajánlása szerint "árlejtette", majd néhány újabb pontosítás után 1999. november 16-án elbírálta az eljárást – a Képviselõ-testület, mint megbízó 727/1999. (XI. 11.) sz. határozatára alapozva –, eredménytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján.<br>
Kérelmezõ 1999. december 2-án jogorvoslati kérelemmel fordult a Döntõbizottság felé.<br>
Kérte az eljárást lezáró döntés megsemmisítését, miután álláspontja szerint az eredménytelenségnek az az oka, hogy ajánlatkérõ nem tartott a törvényes határidõn belül eredményhirdetést. Ennek megfelelõen kérte az ajánlatkérõ kötelezését az ajánlati biztosítékkal azonos összeg megfizetésére.<br>
Sérelmezte, hogy az ajánlatkérõ – bár az elõzõ nyílt eljáráshoz viszonyítva 20-30%-kal kedvezõbb vállalási árú ajánlatot kapott a tárgyalásos eljárás során – amiatt nyilvánította eredménytelennek az eljárást, mert nem kapott számára kedvezõ ajánlatot. Véleménye szerint az ajánlatkérõ az anyagi fedezet rendelkezésre állása nélkül írta ki az eljárást.<br>
Az amúgy is szokatlanul magas ajánlati biztosíték már huzamosabb ideje áll az ajánlatkérõ számláján, és ez – figyelemmel a három párhuzamosan folyó közbeszerzési eljárásra és a felkért ajánlattevõk számára – jelentõs kamatbevételt eredményez ajánlatkérõnek.<br>
Ajánlatkérõ kérte a megalapozatlan jogorvoslati kérelem elutasítását. Álláspontja szerint a törvényben meghatározott határidõn belül – október 20-án – az eljárást lezáró döntést meghozta, az eredményhirdetés elhúzódását pedig az önkormányzati rendelet értelmezése körüli vita okozta.<br>
Az eredményhirdetés nem volt határidõn túli, a hatályos Kbt. erre vonatkozóan határidõt nem állapít meg, csak az elbírálásra.<br>
A beérkezett ajánlatok megfelelnek a felhívásnak, az ajánlatkérõ rendelkezésére álló összeghatáron belül érkeztek meg az árajánlatok. Tekintettel azonban arra, hogy a Képviselõ-testület általa nem ismert okból elvonta a rendelkezésre álló összeget, a közbeszerzési eljárás lefolytatása ellehetetlenült az ajánlatkérõi döntés meghozatalát követõen. Tekintettel arra, hogy a Kbt. az eljárás eredménytelenné nyilvánítását nem teszi lehetõvé ellehetetlenülés alapján, hivatkozott döntésekor a Kbt. 60. § (1) bekezdés d) pontjára.<br>
Ajánlatkérõ az ajánlati biztosíték összegét a Generál Building Kft., az EVÉK Rt. és a Ka-Bau Kft. részére a jogorvoslati eljárás megindítását követõen, 1999. december 9-én, a kérelmezõ részére 1999. december 14-én utalta vissza, a ZÁÉV Rt. pedig 1999. december 2-án kapta kézhez.<br>
Az egyéb érdekeltek észrevételt nem tettek, a tárgyaláson nem jelentek meg.<br>
Kérelmezõ jogorvoslati kérelme megalapozott.<br>
A Döntõbizottság eljárása során megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján, mint a helyi önkormányzat által támogatásban részesített szervezet, a támogatásból megvalósított beszerzés tekintetében tartozik a törvény hatálya alá.<br>
Az általa megvalósított beszerzés a TEÁOR alapján (06) építõipari szolgáltatásnak minõsül, tekintettel arra, hogy már korábban használatba vett építmények (épületek) fenntartására, felszereltsége minõségének növelésére irányuló építési-szerelési tevékenységet kívánt megvalósíttatni az épület felújításával és karbantartásával.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint az ajánlatokat a lehetõ legrövidebb idõn belül – építési beruházást kivéve –, de legkésõbb a felbontástól számított 30 napon belül el kell bírálni. Jelen közbeszerzési eljárásban tehát az elbírálási határidõ utolsó napja 1999. október 30-a volt.<br>
Az ajánlatkérõ az elbírálási határidõt – indokolt esetben – egy alkalommal, legfeljebb harminc nappal meghosszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie [<a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése].<br>
Az (1), illetve a (2) bekezdésben meghatározott határidõ elmulasztása esetén az eljárás eredménytelen [<a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése].<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szerint eredménytelen az eljárás, ha<br>
a) nem érkezett ajánlat;<br>
b) kizárólag érvénytelen ajánlatok érkeztek;<br>
c) az összes ajánlattevõt ki kellett zárni az eljárásból;<br>
d) egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot;<br>
e) az ajánlatkérõ az 55. § (1)–(2) bekezdésében elõírt határidõn belül az ajánlatokat nem bírálja el;<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
Ha az ajánlatkérõ az eljárásban való részvételt biztosíték adásához kötötte, és az elõírt határidõre az ajánlatokat nem bírálja el, a biztosítékkal azonos összeg megfizetésére köteles [<a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(3) bekezdés].<br>
A <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(3) bekezdés második mondata szerint – az ajánlat ajánlattevõ általi visszavonását kivéve – a biztosíték az eljárás eredménytelenségének megállapítása után visszajár.<br>
Az ajánlatkérõ az ajánlatok elbírálására vonatkozó döntést nyilvánosan hirdeti ki [<a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése].<br>
A Döntõbizottság álláspontja szerint jelen ügyben az ajánlatok elbírálására nem került sor a nyitva álló határidõig, 1999. október 30-ig.<br>
Ajánlatkérõ ugyanis az 1999. november 24-én kihirdetett döntését, mely szerint az eljárás – a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján – érvénytelen, a Képviselõ-testület 1999. november 11-i határozatának megismerését követõen, annak alapján, 1999. november 16-án hozta meg. Ajánlatkérõ 1999. október 20-i, jegyzõkönyvben rögzített "döntése" csak ajánlásnak, tervezetnek tekinthetõ.<br>
Ajánlatkérõ maga is úgy tekintette, hogy nincs döntési jogköre, hiszen a bizottság részére e napon egy döntési tervezetet készített, a beszámoló elfogadását kérve, a mellékelt határozati javaslatban a bizottság jogkörébe utalta az ajánlatkérõi, végrehajtási típusú (eredményhirdetés, szerzõdés megkötése, biztosíték visszautalása) feladatok meghatározását. Másrészt ajánlatkérõ nem e döntését hirdette ki.<br>
A közbeszerzési eljárás során egy ajánlatkérõ többször is megváltoztathatja jogkövetkezmény nélkül az eljárást lezáró döntését, mindaddig, amíg az eredményhirdetésre sor nem kerül. Ezért harmadik személyek számára csak akkor derül ki, hogy melyik volt a (utolsó, immár megváltoztathatatlan) döntés, amikor az nyilvános kihirdetésre kerül.<br>
Jelen esetben is erre került sor, hiszen ajánlatkérõ az eredményhirdetésen közölte azt, hogy az elbírálásra 1999. november 16-án került sor. Ezzel megsértette az 55. § (1) bekezdését, miután nem tartotta be az abban foglalt határidõt.<br>
Tekintettel pedig arra, hogy az ajánlatok elbírálására a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) és (2) bekezdésében elõírt határidõn belül nem került sor, az eljárás a Kbt. 60. § (1) bekezdés e) pontja alapján minõsül eredménytelennek. A Kbt. nem tulajdonít jogi relevanciát a mulasztás indokainak.<br>
Mindezek alapján ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(3) bekezdése alapján az ajánlati biztosíték összegének visszafizetésén túl a Kbt. 60. § (3) bekezdése alapján az ajánlati biztosíték összegével azonos összeget is meg kell fizetnie kérelmezõ (és az egyéb ajánlattevõk) részére.<br>
Mindezekre figyelemmel Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b), c) és d) pontja alapján rendelkezõ részben írtak szerint határozott.<br>
Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja, a jogorvoslat jogáról a Kbt. 89. § (1) bekezdése rendelkezik.<br>
<br>
Budapest, 2000. január 10.<br>
<br>
Dr. Magasi Ildikó s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>