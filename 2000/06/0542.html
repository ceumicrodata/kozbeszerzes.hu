<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0542)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.319/24/1999<br>
<br>
Tárgy: a Nádasdladány Önkormányzat és két társa, a Swietelsky Kft. és a Hoffmann Rt., valamint Sárszentmihály Önkormányzat jogorvoslati kérelme<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Nádasdladány Község Önkormányzata (8145 Nádasdladány, Petõfi S. u. 1.), Sárkeszi Község Önkormányzata (8144 Sárkeszi, Kossuth L. u. 31.), Úrhida Község Önkormányzata (8142 Úrhida, Kossuth L. u. 66.) – továbbiakban kérelmezõk I. – jogorvoslati kérelmének, melyet dr. Deák Krisztina ügyvéd (7100 Szekszárd, Jókai u. 22.) által képviselt Sárszentmihály Önkormányzat (8143 Sárszentmihály, Városház tér 1., továbbiakban: kérelmezett I.) mint a beszerzés tárgyát képezõ beruházás gesztorának a "Székesfehérvár-Maroshegy I/D ütem és a hozzá kapcsolódó Sárvízi-medence szennyvízcsatornázása" tárgyú közbeszerzési eljárása ellen indítottak, a Döntõbizottság helyt ad.<br>
A Rónayné dr. Csordás Ilona ügyvéd (1024 Budapest, Buday László u. 12.) által képviselt Swietelsky Építõipari és Kereskedelmi Kft. (2120 Dunakeszi, Székesdûlõ 135., továbbiakban: kérelmezõ II.) jogorvoslati kérelmét, melyet Sárszentmihály Község Önkormányzata és 5 társult település (Jenõ Község Önkormányzata, 8146 Jenõ, Batthyány u. 53., Nádasdladány Község Önkormányzata, Sárkeszi Község Önkormányzata, Székesfehérvár Megyei Jogú Város Önkormányzata, 8000 Székesfehérvár, Városház tér 1., Úrhida Község Önkormányzata) ajánlatkérõk – továbbiakban: kérelmezettek II. – tárgyi közbeszerzési eljárása ellen indított, a Hoffmann Építõipari Rt. (8900 Zalaegerszeg, Köztársaság u. 1/A, továbbiakban: kérelmezõ III.) jogorvoslati kérelmét, melyet Sárszentmihály Község Önkormányzata és 5 társult település ajánlatkérõk – továbbiakban: kérelmezettek II. – tárgyi közbeszerzési eljárása ellen indított, továbbá dr. Deák Krisztina ügyvéd által képviselt Sárszentmihály Község Önkormányzata – továbbiakban: kérelmezõ IV. – jogorvoslati kérelmét, melyet, Rónayné dr. Csordás Ilona ügyvéd által képviselt Swietelsky Kft.-nek továbbiakban: kérelmezett III. – a tárgyi közbeszerzési eljárásban tanúsított magatartása ellen indított, a Döntõbizottság elutasítja.<br>
Megállapítja, hogy kérelmezett I. a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#1">Kbt.) 1. § </a>a) pontjában foglaltakra tekintettel megsértette a Kbt. 2. § (1) bekezdését.<br>
A Döntõbizottság a jogsértésre tekintettel a kérelmezett I.-gyel szemben 9 000 000 Ft, azaz kilencmillió forint összegû bírságot szab ki. A bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára kell befizetni. Kötelezi továbbá a Döntõbizottság kérelmezett I.-et, hogy a határozat kézhezvételétõl számított 15 napon belül térítsen meg kérelmezõk I. részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Hat település, Sárszentmihály Község, Jenõ Község, Nádasdladány Község, Sárkeszi Község, Székesfehérvár Megyei Jogú Város és Úrhida Község képviselõ-testülete 1999. január 20-án az 1997. évi CXXXV. törvény 7. §-ára hivatkozva megállapodást kötött szennyvízcsatorna-hálózat építése céljából társulás létrehozására, a megállapodásban a közös megvalósítással járó teendõk lebonyolításával Sárszentmihály Község Önkormányzata Képviselõ-testületét bízták meg. A lebonyolító feladatai között határozták meg a megállapodás 2. pontjában – többek között – a létesítmény megvalósítására kétfordulós elõminõsítéses közbeszerzési eljárás lefolytatását, ezen belül javaslattételt a társulás részére az alkalmasnak minõsített jelentkezõkre, az ajánlati szakaszban pedig a nyertes ajánlattevõre nézve. A megállapodás 4. pontjában rögzítést nyert, hogy a megbízott a 2. pontban meghatározott feladatait a polgármestere útján látja el.<br>
A megállapodás alapján a közbeszerzési eljárásban – mint a beruházás gesztora – Sárszentmihály Község Önkormányzata járt el ajánlatkérõként, képviselve a társult településeket.<br>
Ajánlatkérõ a K. É. 1999. július 14-én megjelent 28. számában részvételi felhívást tett közzé elõminõsítési eljárás lefolytatására. A beszerzés tárgyaként Székesfehérvár-Maroshegy I/D ütem és a hozzá kapcsolódó Sárvízi-medence szennyvízcsatornázás kivitelezését jelölte meg mintegy 130 km összhosszúságban, kb. 3000 házi bekötéssel és 49 km gravitációs csatornahosszal Székesfehérvár-Maroshegy, Nádasdladány, Jenõ, Sárkeszi, Sárszentmihály, Sárpentele, és Úrhida települések területén.<br>
A felhívás 1. pontjában az ajánlatkérõ nevében eljáró személyként a CETASO Kft. lett megjelölve.<br>
A részvételi felhívás 9. pontja tartalmazta a jelentkezõk pénzügyi, gazdasági és mûszaki alkalmassága igazolására kért dokumentumok körét, a 10. pontban pedig ajánlatkérõ meghatározta az ajánlatok elbírálásának szempontját. Eszerint az összességében legelõnyösebb ajánlat kiválasztásával kívánt nyertest választani, az értékelési szempontok fontossági sorrendben, értékelési súlyozással a következõk: mûszaki tartalom 50%, jóteljesítés biztosítékai 30%, vállalási ár és fizetési feltételek 20%.<br>
Az 1999. augusztus 9-i jelentkezési határidõig 14 cég nyújtotta be részvételi jelentkezését, amelyeket ajánlatkérõ értékelt, és augusztus 19-én döntött arról, hogy valamennyi jelentkezõt – a Swietelsky Kft.-t, a Hoffmann Rt.-t, az OMS Hungária Kft.-t, a Köz-Víz Kft.-t, a Délviép Kft.-t, az Alterra Kft.-t, a Magyar Aszfalt Kft.-t, a Közép-dunántúli-Vízépítõ Kft.-t, az Erõgép 2001 Kft.-t, az Olajterv Rt.-t, a Hídépítõ Rt.-t, az Általános Mélyépítõ Kft.-t, az Építõ Négyes Konzorciumot (Alterra Kft., Kéz-Víz Kft., Délviép Kft., Magyar Aszfalt Kft.) és a Hidrotechnika Rt.-t – alkalmasnak minõsíti és ajánlattételre hívja fel.<br>
Az ajánlattételhez ajánlati dokumentáció készült, amely egyrészt tartalmazta az ajánlat elkészítése során fontos ajánlatkérõi elõírásokat, követelményeket, másrészt az Alba Geotrade Rt. 712-1371-098 számú engedélyezési tervének egy részét. Az ajánlati dokumentáció 24. oldalán III. Egyéb vállalt feltételek cím alatt ajánlatkérõ a teljesítéssel összefüggõ, az ajánlati árba beleértett ún. "egyéb vállalt feltételek"-kel kapcsolatos nyilatkozatot kért. E nyilatkozatban ajánlattevõ nem volt köteles "egyéb ajánlat"-ot tenni, ezen egyéb ajánlat nem lehetett alternatív vagy opciós ajánlat, a példakénti felsorolás szerint a következõ tartalmú lehetett: az elõírt mértékû úthelyreállítást meghaladó helyreállítás vagy az addigi út minõségét javító kivitelezési munka.<br>
Ajánlattevõhöz több kérdést is intéztek írásban az ajánlattevõk, valamint szeptember 22-én helyszíni bejárásra is sor került.<br>
Az október 8-i ajánlattételi határidõre 11 ajánlat érkezett ajánlatkérõhöz – nem nyújtott be ajánlatot a Hidrotechnika Rt., valamint önálló ajánlatot a Magyar Aszfalt Kft., és késve nyújtotta be ajánlatát az Olajterv Rt.<br>
Ajánlatkérõ már a bontáskor vizsgálta, hogy az ajánlatok megfelelnek-e a formai és tartalmi követelményeknek. Az Olajterv ajánlatát elkésettség miatt nem fogadta el, a többi ajánlatot pedig érdemi bírálatra alkalmasnak minõsítette.<br>
Az elbírálás során ajánlatkérõ a Hoffmann Rt.-tõl a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján magyarázatot kért a kirívóan alacsony árral kapcsolatosan. A Hoffmann Rt. akként nyilatkozott, hogy a KHVM által megadott fajlagos költségeknél 15-30%-kal alacsonyabb áron is megvalósítható a csatornaépítés, és hogy ezt a tényt az ÁSZ jelentése is igazolja. Közölte, hogy ajánlata teljes körû, és az elvárt mûszaki tartalomra szól.<br>
Az ajánlatok elbírálására november 18-án 10.00 órakor került sor Sárszentmihály, Nádasdladány, Jenõ, Sárkeszi és Úrhida községek polgármestereinek részvételével. Ekkor a következõ ajánlatokat érvénytelennek nyilvánították:<br>
– A Hoffmann Rt., az Erõgép 2001 Kft., az Általános Mélyépítõ Kft., a Délviép Kft., az Alterra Kft. és az Építõ Négyes Konzorcium ajánlatát, mert azokból hiányzott a kötelezõen elõírt nyilatkozat a hibás teljesítés esetére vállalt kötbérre vonatkozóan.<br>
– A Közép-dunántúli Vízépítõ Kft. ajánlatát, mert az túlvállalást tartalmaz (utak helyreállítása magasabb minõségben + padkakialakítás), és megjelölt alvállalkozója nem minõsített szervezet.<br>
Ezek után – bár a "túlvállalások" miatt még több ajánlat (Swietelsky Kft., Hídépítõ Rt.) érvényességét is vitatták, de mégis a következõ négy ajánlat – a Swietelsky Kft., a Köz-Víz Kft., az OMS Hungária Kft. és a Hídépítõ Rt. közül választották ki szavazás útján a nyertest, aki a Swietelesky Kft. lett volna.<br>
Ezen "döntést" követõen ua. napon a gesztor (Sárszentmihály) polgármestere nyilvános eredményhirdetést tartott, és nyertesként a Köz-Víz Kft.-t, másodikként az OMS-Hungária Kft.-t hirdette ki, és az összes többi ajánlat érvénytelenségét is bejelentette.<br>
Sárszentmihály Község Önkormányzata és a Köz-Víz Kft. 1999. november 18-án megkötötték a szerzõdést 2 786 000 000 Ft+áfa értékben.<br>
Kérelmezõk I. november 29-én jogorvoslati kérelmet terjesztettek elõ a Döntõbizottsághoz, a kérelem a D.319/1999. ügyiratszámot kapta. Sérelmezték, hogy a gesztorként megbízott önkormányzat polgármestere, túllépve a társult települések közötti megállapodásban foglaltakat, nem a társult önkormányzatok többségi akarataként hozott döntést hirdette ki a nyilvános eredményhirdetésén, továbbá két olyan ajánlatot is érvénytelennek minõsített, amely a közösen hozott döntés szerint érvényes volt. Az érvénytelenítés oka jogsértõ volt azokban az esetekben, amikor azokat kérelmezett I. "túlvállalás"-sal indokolta, ugyanis éppen az ajánlati felhívásban és dokumentációban kértek ilyen ajánlatokat, azokhoz pedig az eljárás folyamán kötve vannak.<br>
Kérték, hogy a Döntõbizottság állapítsa meg, hogy a közbeszerzési eljárásnak mi az érvényesnek tekinthetõ eredménye, valamint azt is, hogy kérelmezett I. döntése nem tekinthetõ érvényesnek.<br>
A Döntõbizottság a D.319/2/1999. számú határozatával ideiglenes intézkedésként a szerzõdés megkötését megtiltotta.<br>
Kérelmezõ II. december 1-jén terjesztett elõ jogorvoslati kérelmet (ügyiratszáma: D.323/1999). Sérelmezte, hogy kérelmezett II. érvénytelennek nyilvánította az ajánlatát, holott éppen ajánlatkérõ hívta fel kifejezetten az ajánlattevõket az ajánlati dokumentációban és a kérdésekre adott írásbeli válaszában a beruházás tárgyával összefüggõ túlmunkák vállalására, és közölte azt is, hogy az ilyen ajánlatokat elõnyben részesíti. Ajánlatát ezen ajánlatkérõi igény figyelembevételével készítette el, "túlmunka"-ként házi tisztítóaknák kiépítését ajánlva. Álláspontja szerint ezzel kérelmezõ II. megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerinti ajánlati kötöttségi és a 48. § (1) és (2) bekezdése szerinti módosításkorlátozási szabályokat. Sérelmezte azt is, hogy az önkormányzatok többségi szavazásával hozott döntését a gesztor – kérelmezett II. – felülbírálta, és saját döntését hirdette ki nyertesnek.<br>
Kérte a jogsértés megállapítását, kérelmezett II. és a CETASO Kft. terhére bírság kiszabását, valamint az igazgatási szolgáltatási díj megtérítésére kérelmezett II. kötelezését.<br>
Kérelmezõ III. december 3-án terjesztette elõ jogorvoslati kérelmét (ügyiratszáma: D.327/1999). Sérelmezte, hogy kérelmezett II. jogszerûtlenül hozott döntést hirdetett ki, a kihirdetett döntés nem a társult önkormányzatok közös akaratából született – annál is inkább, mert Székesfehérvár önkormányzata egyáltalán nem vett részt a döntésben. Sérelmezte, hogy a kizárásának indokát – kérése ellenére – írásban nem kapta meg, ezért nem tudja megítélni, hogy az jogszerû volt-e.<br>
Kérte az eljárást lezáró és a kizárására vonatkozó döntés megsemmisítését, a megkötött szerzõdés semmissé nyilvánítását a Ptk. 200. § (2) bekezdése alapján, és ajánlatkérõk kötelezését új közbeszerzési eljárásra.<br>
Kérelmezõ IV. december 14-én jogorvoslati kérelmet terjesztett elõ a Döntõbizottsághoz (ügyiratszám: D.338/1999). Kifogásolta a kérelmezõ II. (Swietelsky Kft.) azon magatartását, hogy a jogorvoslati kérelméhez becsatolta a döntéshozatalról szóló, nem nyilvános, üzleti titkokat is tartalmazó jegyzõkönyvet. Álláspontja szerint a kérelmezõ II. megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át, veszélyeztette a többi ajánlattevõ jogos érdekeit. Kérte a jogsértés megállapítását és kérelmezett III. 5 év idõtartamra való eltiltását a közbeszerzési eljárásban való részvételtõl.<br>
A Döntõbizottság a jogorvoslati eljárás során a négy ügyet D.319/1999. szám alatt egyesítette.<br>
Kérelmezett I. a december 6-án kelt észrevételében kérte a kérelmezõk I. által ellene indított jogorvoslati kérelem elutasítását. Közölte, hogy nem sértette meg a Kbt. rendelkezéseit, mint ajánlatkérõ nem járulhatott hozzá jogsértõ döntés meghozatalához.<br>
A kérelmezett I. megbízottja, a CETASO Kft. a kérelmezõk I. által elõterjesztett jogorvoslati kérelemre december 21-én, a jogorvoslati tárgyaláson terjesztett elõ észrevételt. Védekezésül a következõket adta elõ:<br>
Kérelmezõk nem indíthattak volna jogorvoslati eljárást a kérelmezett I. ellen, mert arra a testülettõl nem kaptak felhatalmazást.<br>
Miután az önkormányzatok közötti vita abban áll, hogy ki és milyen eljárási szabályok mellett volt jogosult dönteni a nyertes ajánlatról – azaz kifejezetten önkormányzatok közötti vitáról van szó –, a Döntõbizottságnak nincs hatásköre a jogorvoslati kérelem elbírálására. A kérelmet ezen túlmenõen megalapozatlannak is tartja. Elõadta, hogy a jelen ügyben a 6 település önkormányzata az önkormányzatok társulásáról szóló 1997. évi CXXXV. tv. (Ttv.) 7. §-a alapján hozta létre a társulást, és Sárszentmihály Község Önkormányzat Képviselõ-testületét bízták meg a társulás általános képviseletével, így a közbeszerzési eljárás teljes körû lefolytatásával is. A megállapodás szerint a megbízott tesz ajánlatot a nyertesre vonatkozóan, e felhatalmazás alapján jelölte meg a sárszentmihályi polgármester az eljárás nyerteseként a Köz-Víz Kft.-t. A megállapodás nem tartalmaz olyan kitételt, miszerint a társulás joga lenne a döntés meghozatala és annak kihirdetése, ezt a Ttv. 7. §-a nem is teszi lehetõvé. A kérelmezõ polgármestereknek nem volt hatáskörük a döntést illetõen, ajánlatkérõnek egyedül Sárszentmihály Község Önkormányzata minõsül, a többi önkormányzat nem is alanya a közbeszerzési eljárásnak.<br>
Kérte a kérelmezõk I. kérelmének egyrészrõl érdemi vizsgálat nélküli, másrészrõl megalapozatlanság címén való elutasítását.<br>
Nádasdladány Község Önkormányzata a CETASO Kft. észrevételében foglaltakra december 23-án ellenészrevételt tett. Közölte, hogy a kérelmezõ polgármestereknek az önkormányzatok képviselõ-testületei határozatban adtak felhatalmazást a beruházásban való képviseletre, ezért hatáskörük volt a jogorvoslati kérelem elõterjesztésére is. A Döntõbizottság hatásköre a jogvita eldöntésére fennáll, mert a jogvita tárgya egy közbeszerzési eljárást lezáró döntés. A döntéshozatal többségi szavazással történt, ezt maga a gesztor vezényelte le. Kérelmezõk mint társult községek érdekeltek a közbeszerzési eljárásban, együtt választották ki az eljárás nyertesének a Swietelsky Kft.-t. A CETASO Kft. jogi érveléseivel félrevezette a polgármestereket. Elõzetes írásos értékelésében még a Swietelsky Kft. ajánlatának elõnyösségét részletezte, az eredményhirdetéskor viszont ezen ajánlat érvénytelenítését javasolta.<br>
Változatlanul fenntartja álláspontját, miszerint a Swietelsky Kft. ajánlata érvényes, mert a házi bekötõvezetékek tisztítóidomait az engedélyezési terv helyszínrajzai félreérthetetlen módon tartalmazzák. A céltámogatást az önkormányzatok az engedélyezési terv mûszaki tartalmára kapták, ebbe beletartozónak kell tekinteni a tisztítóidomokat is. Ezért éppen azok az ajánlatok érvénytelenek, amelyekben a tisztítóidom nem szerepel, így pl. a Köz-Víz Kft. ajánlata is.<br>
Székesfehérvár Megyei Jogú Város Önkormányzata a december 3-án kelt észrevételében elõadta, hogy azért nem képviseltette magát a társult települések november 18-i ülésén, mert csak november 23-án kapta meg a CETASO Kft. által készített értékelési anyagot. A város közgyûlése december 1-jén döntött az ajánlatok sorrendjére vonatkozóan, miszerint I. az Alterra Kft., II. a Swietelsky Kft., III. az Építõ Négyes Konzorcium, IV. a Hídépítõ Rt., V. a Köz-Víz Kft. ajánlata. A testület úgy határozott, hogy amennyiben a Döntõbizottság ezen öt ajánlattevõ közül valamelyiket kizárná, úgy az az ajánlattevõ a nyertes, akit a társult települések többségi szavazással megszavaznak. Közölte, hogy a kérelmezett I. a Köz-Víz Kft.-vel november 18-án megkötötte a szerzõdést, december 7-re a munkaterület átadása ki van tûzve.<br>
Az egyéb érdekeltek közül a Közép-dunántúli Vízépítõ Kft. és az Alterra Kft. terjesztett elõ észrevételt.<br>
Az Alterra Kft. kifogásolta, hogy nem közölték vele az ajánlata érvénytelenségének indokát, ezért kérte a Döntõbizottságot, hogy vizsgálata teljeskörûen terjedjen ki az ajánlatok érvényességének kérdésére is.<br>
A Közép-dunántúli Vízépítõ Kft. kérte, hogy a Döntõbizottság kötelezze a CETASO Kft.-t az ajánlati dokumentáció árának minden egyes kizárt ajánlattevõ részére való visszafizetésére, mert az ajánlati dokumentáció megtévesztõ volta miatt történhetett meg az, hogy 11 ajánlattevõ közül 9 kizárásra került.<br>
Az ajánlatkérõ képviselõje észrevételében kérte a kérelmezõ II. jogorvoslati kérelmének elutasítását is, mert álláspontja szerint a kft. ajánlata érvénytelen. A kérelmezõ III. jogorvoslati kérelmének elutasítására irányuló indítványát a CETASO Kft. azzal indokolta, hogy a jogorvoslati kérelem nincs cégszerûen aláírva, az elkésett, valamint megalapozatlan is, mert a kérelmezõ III. ajánlata érvénytelen.<br>
A Döntõbizottság a felek írásos észrevételei, a tárgyaláson elõadott szóbeli nyilatkozatai, valamint a közbeszerzési eljárásban keletkezett iratok tartalma alapján megállapította, hogy a kérelmezõk I. jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése elõírja: "Az 1. § szerinti szervezetek az árubeszerzéseik, valamint építési beruházásaik és a szolgáltatások megrendelése (a továbbiakban együtt: közbeszerzés) során – ha azok 4. § (1) bekezdés szerinti értéke a közbeszerzés megkezdésekor külön meghatározott összeget eléri vagy meghaladja – kötelesek e törvény szabályai szerint eljárni." Az. 1. § a) pontja szerint az önkormányzatok a törvény hatálya alá tartoznak.<br>
A helyi önkormányzatokról szóló 1990. évi LXV. törvény (továbbiakban: Ötv.) 1. §-a meghatározza az önkormányzatok jogait. Az (1) bekezdés szerint a helyi önkormányzat a feladat- és hatáskörébe tartozó ügyekben önállóan jár el. A 2. § (2) bekezdése szerint önkormányzati döntést a helyi önkormányzat képviselõ-testülete – annak felhatalmazására bizottsága, a részönkormányzat testülete, a helyi kisebbségi önkormányzat testülete, társulása, a polgármester –, illetõleg a helyi népszavazás hozhat.<br>
A Kbt. rendelkezéseibõl megállapíthatóan a közbeszerzési eljárás lefolytatása az önkormányzat feladat- és hatáskörébe tartozik. Mint hatáskörébe tartozó ügyben az Ötv. hivatkozott rendelkezése alapján önállóan jár el. Ily módon önállóan dönt arról, hogy a közbeszerzési eljárást egyedül vagy társult formában folytatja le. A társult formában lefolytatott közbeszerzési eljárás során is megilleti azonban az önkormányzatot, hogy minden döntést igénylõ kérdésben döntését önállóan hozza meg, hatásköre az Ötv. szerint nem vonható el. Erre tekintettel mindaddig nem hirdethetõ a közbeszerzési eljárásban nyertes, amíg az önkormányzatok mindegyike nem hozza meg az Ötv.-ben elõírt módon az eljárás nyertesére vonatkozó döntését.<br>
A helyi önkormányzatok címzett és céltámogatásáról szóló 9/1998. (I. 23.) Korm. rendelet elõírásai is a fentieket támasztják alá.<br>
A rendelet 9. §-a alapján közös beruházás esetén az önkormányzatok közösen részesednek a központi állami támogatásban. A támogatás összege az egyes települési önkormányzatokat illeti, a támogatást az önkormányzatokra jutó beruházási összköltség arányában kell megosztani. A rendelet 15. § (8) bekezdése szerint a társult önkormányzatoknak megállapodást kell kötniük, melyben meg kell jelölni a beruházás finanszírozásával összefüggõ feladatok ellátására felhatalmazott – gesztornak nevezett, illetõleg az alapdokumentumban a támogatás címzettjeként feltüntetett – önkormányzatot. Jelen esetben ez a Sárszentmihály Község Önkormányzata, azonban a társult települések valamennyien ajánlatkérõk.<br>
Egyértelmûen megállapítható, hogy a beszerzést megvalósítani kívánó önkormányzatok az 1999. január 20-i megállapodásukban a döntés jogát nem ruházták át sem a társulásra, sem a társulást harmadik személyek felé képviselõ kérelmezett I. polgármesterére, ilyen átruházási szándékra irányuló kitételt a megállapodás jogszerûen nem is tartalmazhatott.<br>
A megállapodás 1. pontjában annak jogalapjaként hivatkozott 1997. évi CXXXV. tv. (Ttv.) 20. § (3) bekezdése ugyanis kimondja, hogy önkormányzati hatáskör kizárólag e törvény 9. és 16. §-aiban meghatározott társulásokra ruházható át. A szóbanforgó társulásra az önkormányzati hatáskör átruházásának feltételei nem állnak fenn, mert a 9. § szerinti társulás nem beruházás megvalósítására, hanem intézmény vagy más szervezet közös fenntartására jöhet létre, a 16. § szerinti társulás pedig jogi személyiségû szervezet és mint ilyen, a létrehozásához alapító okirat szükséges, ehhez a hat önkormányzat által kötött megállapodási forma nem elegendõ.<br>
A döntési jogot az önkormányzatok a kérelmezett I. polgármesterére sem ruházták át, e körben csak javaslattételi joga volt a 2. pont 8. alpontja alapján.<br>
A közbeszerzési eljárás nyertesére, valamint az ajánlatok érvénytelenségének megállapítására tehát egy személyben a kérelmezett I. polgármesterének nem volt joga, ezen döntéseket valamennyi társult település polgármesterének együttesen kellett meghoznia. Kérelmezett I. a többi önkormányzat döntési jogának elvonásával megsértette a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdését.<br>
A Döntõbizottság nem fogadta el a kérelmezett I. megbízásából eljáró CETASO Kft. védekezését, miszerint csak kérelmezett I. volt a közbeszerzési eljárás ajánlatkérõje. A beszerzés tárgya ugyanis mind a hat település szennyvízelvezetésére szolgáló létesítmény, annak a településeken belüli és a településeket összekötõ szakaszai oszthatatlan szolgáltatásnak minõsülnek, ugyanis egyik a másik nélkül nem alkalmas rendeltetésszerû használatra. Ily módon mind a hat önkormányzat alanya a beszerzésnek, az azzal járó jogokkal és kötelezettségekkel együtt – a közbeszerzési eljárás eredményével kapcsolatos döntéseket tehát a hat települési önkormányzatnak együttesen kellett volna meghozni. Ebbõl az is következik, hogy nem volt jogszerû az elsõ döntés sem, mert annak meghozatalában Székesfehérvár Megyei Jogú Város Önkormányzata nem vett részt, miután nem kapta meg idõben a döntés meghozatalához szükséges értékelési szakvéleményt.<br>
A Döntõbizottság nem fogadta el a CETASO Kft.-nek a Döntõbizottság hatáskörének hiányára alapított kifogását sem, mert a jogvita tárgya nem a társulással kapcsolatos polgári jogi jogvita, hanem közbeszerzési eljárásban született döntésekkel kapcsolatos. Ennek elbírálására pedig kizárólag a Döntõbizottságnak van hatásköre, függetlenül attól, hogy azt ajánlatkérõk indították egy másik ajánlatkérõ ellen.<br>
A Döntõbizottság nem látott jogalapot a Közép-dunántúli Vízépítõ Kft. egyéb érdekelt észrevételében foglalt kifogás orvoslására, miszerint a CETASO Kft. jogtalanul tartja magánál az ajánlati dokumentáció 170 ezer Ft-os összegét, miután az ajánlati dokumentáció ellentmondásos kitételei miatt a kft. felelõs az ajánlatok érvénytelenségéért. A Kbt. kifejezetten nevesíti azokat az eseteket, amikor az ajánlati dokumentáció árát az ajánlatkérõ – vagy megbízottja – köteles visszafizetni az ajánlattevõk részére. A 48. § (3) bekezdése alapján visszajár az ajánlati dokumentáció ára az ajánlati felhívás visszavonása esetén, a 60. § (2) bekezdése alapján pedig akkor, ha az ajánlatkérõ egyik ajánlattevõ ajánlatát sem fogadja el, vagy késedelmesen bírálja el az ajánlatokat. A jogvita tárgyát képezõ közbeszerzési eljárásban pedig egyik esetkör fennállása sem állapítható meg.<br>
A Döntõbizottság elutasította a kérelmezõ II.-nek a kérelmezett II.-vel szemben elõterjesztett jogorvoslati kérelmét, mert az nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Tény, hogy az ajánlati felhívás és dokumentáció szövege nem volt egyértelmû a tekintetben, hogy mit lehet megfelelõ "túlvállalás"-nak tekinteni és mit nem. Miután azonban az ajánlati felhívás és dokumentáció tartalmának megfelelõségét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében meghatározott 15 napos szubjektív és 60 napos objektív jogvesztõ határidõk letelte folytán már nem lehet vitatni, az ajánlatkérõ és az ajánlattevõk kötve vannak a még esetlegesen jogszerûtlen felhívásban és dokumentációban foglalt kitételekhez is.<br>
A kérelmezõ II. által ajánlott házi csatornatisztító idomok jelölése felismerhetõ ugyan a helyszínrajzon, ezek mégsem képezték a beszerzés tárgyát. Ugyanis az engedélyezési terv részét képezõ mûszaki leírás és a dokumentációhoz csatolt vízjogi létesítési engedélyezési okirat tételesen megnevezi a létesítmény mûszaki tartalmát, abban nem szerepelnek a házi bekötések tisztító- idomai. Az  ajánlattevõk elõtt sem volt vitás, hogy a házi tisztítóidomok építése ún. "egyéb ajánlat"-nak minõsül, maga kérelmezõ II. is többletvállalásként jelezte ezek megépítését.<br>
A dokumentáció mûszaki tartalmától eltért a kérelmezõ II. az önkormányzati utak helyreállítását illetõen is. A mûszaki követelmény ugyanis ún. "vállas helyreállítás" volt, amelyhez képest – bár minõségileg vitathatatlanul kedvezõbb – teljes szélességû burkolat-helyreállítás szerepelt az ajánlatban.<br>
Egyértelmûvé vált volna a beszerzés tárgya, ha ajánlatkérõ betartja a közbeszerzés keretében megvalósuló építési beruházásokra vonatkozó ajánlati felhívás dokumentációjának részletes mûszaki tartalmáról szóló 1/1996. (II. 7.) KTM-rendeletben foglaltakat. E rendelet elõírja, hogy vonalas létesítmények esetén az áttekintõ helyszínrajzon kívül részletes helyszínrajz és mûszaki leírás is kötelezõ része az ajánlati dokumentációnak. A Döntõbizottság azonban a jogvesztõ határidõk letelte miatt ezen ajánlatkérõi mulasztás miatt sem állapíthatta meg a jogsértést.<br>
A Döntõbizottság megállapította, hogy a kérelmezõ II. ajánlata – annak többlet mûszaki tartalmára (házi csatornatisztító idomok, önkormányzati utak teljes szélességû felületi zárása) tekintettel – nem felelt meg az ajánlati dokumentáció mûszaki tartalmának, így kérelmezõ II. ajánlata érvénytelen.<br>
A Döntõbizottság megalapozatlanság címén – a kérelmezõ II. jogorvoslati kérelmével kapcsolatban hivatkozott törvényi rendelkezések alapján – elutasította a kérelmezõ III. által elõterjesztett jogorvoslati kérelmet is.<br>
Az ajánlati dokumentáció 3.2.6. pontjában ajánlatkérõ elõírta: "Követelmény, hogy hibás teljesítés esetére az ajánlattevõk kötbért vállaljanak fel. A felajánlásban térjenek ki arra, hogy tartanak-e igényt türelmi idõre, ha igen, annak mértékére, a türelmi idõ alatti és a türelmi idõ utáni kötbér mértékére, továbbá arra, hogy a türelmi idõ leteltét követõen a türelmi idõre a türelmi idõ utáni mértékû kötbért vállal-e. Egyértelmû javaslatot vár az ajánlatkérõ az esetleges kötbér elszámolásával (kiegyenlítésével) kapcsolatban is mind a megrendelõ, mind a vállalkozó kötelezettsége esetére."<br>
Kérelmezett II. érvénytelennek minõsítette az ajánlatot, azzal az indokkal, hogy "a dokumentáció II. fejezet 3.2.6. pontjára nem adott teljes választ, mivel nem nyilatkozott arról, hogy hibás teljesítés esetére vállal-e kötbért. A hivatkozott követelmény csillaggal jelölt, vagyis a dokumentáció II. fejezet elsõ bekezdésében (15. oldal) elõírtak szerint az ajánlat érvénytelenségét jelenti. A hiányosság az ajánlattevõnek feltett pontosító kérdéssel nem rendezhetõ, tekintettel arra, hogy az így megszerzett információ az ajánlatot módosította volna."<br>
A Döntõbizottság megvizsgálta a kérelmezõ III. ajánlatát és megállapította, hogy a kérelmezett jogszerûen minõsítette érvénytelennek az ajánlatot, annak ellenére, hogy az indokolása nem minden tekintetben helytálló. A kérelmezõ III. ugyanis nyilatkozott a hibás teljesítés esetére való kötbérvállalás tekintetében, megadta annak mértékét, valamint közölte, hogy türelmi idõre nem tart igényt. Türelmi idõ igénylése hiányában az ezzel kapcsolatos kérdésekre nem kellett nyilatkoznia. A kérelmezõ III. ajánlatának részét képezõ tárgyi nyilatkozatból azonban hiányzik az esetleges kötbér elszámolásával (kiegyenlítésével) kapcsolatos egyértelmû javaslat, úgy a megrendelõ, mint a vállalkozó kötelezettsége esetére.<br>
A Döntõbizottság megállapította, hogy kérelmezõ III. ajánlata nem felelt meg az ajánlati dokumentációban foglalt fenti elõírásnak, ezért az érvénytelen.<br>
A Döntõbizottság a kérelmezõ IV. által a kérelmezett III. ellen elõterjesztett jogorvoslati kérelmet megalapozatlanság címén elutasította.<br>
A jogorvoslati eljárásban december 21-én tartott tárgyaláson Nádasdladány Község Önkormányzat polgármestere úgy nyilatkozott, hogy az értékelési jegyzõkönyvet õ adta át a kérelmezett III. részére. A jegyzõkönyv tehát nem jogellenesen, hanem teljes jogú ajánlatkérõ közrehatásával került a kérelmezett III. birtokába.<br>
A kérelmezõ IV. által vélt jogsértések egyébként sem következtek be, mert a jegyzõkönyv nem tartalmaz olyan üzleti titkot, melynek nyilvánosságra hozatala sértené az ajánlattevõk jogos érdekeit A jegyzõkönyv nyilvánosságra hozatala nem sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának a verseny semlegességére és tisztaságára vonatkozó elõírásait sem, sõt ezzel ellentétben az értékelésnél figyelembe vett ajánlatkérõi szempontok ismertetése által elõsegíti azt. Az ajánlatkérõ üzleti titkának megsértése nem jöhet szóba, mert a Kbt. – a 45. §-a – csak az ajánlattevõ (és nem az ajánlatkérõ) üzleti titkának védelmére tartalmaz elõírást.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d), f) és g) pontja szerint rendelkezett.<br>
A Döntõbizottság a bírság kiszabásának mértékét illetõen enyhítõ körülményként értékelte azt, hogy a kérelmezõk I. által hozott, a kérelmezett I. által megváltoztatott elsõ döntés nem volt helytálló, miután egyrészrõl aszerint érvénytelen ajánlat lett volna a nyertes, másrészrõl pedig a Székesfehérvár Megyei Jogú Város Önkormányzatának a döntésben való részvétele hiányában az nem volt jogszerû. Ugyanakkor súlyosbító körülményként vette figyelembe a rendkívül magas beszerzési értéket és a jogsértés súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 10.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>