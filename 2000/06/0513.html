<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0513)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.284/14/1999<br>
<br>
Tárgy: HOLUX Kft. jogorvoslati kérelme Nagyatád Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Farkas Mihály ügyvéd (1042 Budapest, Árpád út 67.) által képviselt HOLUX Kft. (1135 Budapest, Béke u. 51–55., a továbbiakban: kérelmezõ) kérelmezõ által Nagyatád Város Önkormányzata (7500 Nagyatád, Baross G. u. 9., a továbbiakban: ajánlatkérõ) "a közterületeken meglévõ 1245 db, különbözõ teljesítményû HGL közvilágítási lámpatest cseréje energiatakarékos korszerû közvilágítási lámpatestekre; 40 db lámpahely bõvítése meglévõ oszlopokon; 680 fm hosszon új közvilágítási hálózat kiépítése" tárgyú közbeszerzési eljárása ellen indított jogorvoslati eljárásban a Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (2) bekezdésére tekintettel a 40. § (5) bekezdését. Ezért az ajánlatkérõnek az ajánlati felhívásra és az ajánlati dokumentációra vonatkozó döntését, valamint a jogorvoslati eljárásban az eljárás felfüggesztéséig esetlegesen meghozott döntéseit megsemmisíti.<br>
Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. november 3-i számában tette közzé ajánlati felhívását nyílt eljárás megindítására.<br>
A felhívás 3. a) pontja szerint a beszerzés tárgya és mennyisége:<br>
– a közterületeken meglévõ 1245 db, különbözõ teljesítményû HGL közvilágítási lámpatest cseréje energiatakarékos korszerû közvilágítási lámpatestekre,<br>
– 40 db lámpahely bõvítése meglévõ oszlopokon,<br>
– 680 fm hosszon új közvilágítási hálózat kiépítése.<br>
A felhívás elõírta a pénzügyi, gazdasági és mûszaki alkalmasság igazolására kért adatokat és tényeket, valamint meghatározta a szerzõdés teljesítésére való alkalmasság szempontjait is.<br>
Ajánlatkérõ az összességében legelõnyösebb ajánlatot kívánta kiválasztani a következõ elbírálási szempontok alapján:	súlyszám<br>
– ajánlati ár	5<br>
– mûszaki tartalom (elérhetõ energiamegtakarítás)	4<br>
– megajánlott részszámlázási ütemterv	3<br>
– megajánlott kötbér	2<br>
A részszempontok értékelési pontszáma 1–5-ig.<br>
A felhívás 16. pontjában, az "Egyéb információk"-ban ajánlatkérõ a következõket is közölte:<br>
– A korszerûsítés az áramszolgáltató üzemelõ hálózatán történik, ezért az ajánlattevõknek rendelkezniük kell a szolgáltató kivitelezõi engedélyével.<br>
– Együttmûködési megállapodás megkötésének vállalása az áramszolgáltató, ajánlattevõ és ajánlatkérõ között.<br>
– A korszerûsítés során csak az áramszolgáltató által rendszerengedéllyel rendelkezõ termékek felhasználása történhet meg.<br>
Ajánlatkérõ dokumentációt is készített, amely útmutatóból, a közvilágítás-korszerûsítés I., II. és III. ütem villamos kiviteli terveibõl, a közvilágítás bõvítése kiviteli terveibõl állt.<br>
Az útmutató megadta az alternatív ajánlattétel követelményeit (új tervdokumentáció készítését, felülvizsgálatra DÉDÁSZ Rt.-nek benyújtását, kizárólag DÉDÁSZ Rt. rendszerengedélyes termékek tervezhetõségét stb.). A közvilágítás-korszerûsítési tervek 4. old. "Mûszaki leírás" szerint a megrendelõ a TUNGSRAM-SCHRÉDER Rt., beruházó az ajánlatkérõ, tervezõ a Kapos Projekt Vill. Bt. A tervek szerint a korszerûsítendõ lámpatestek TUNGSRAM-SCHRÉDER gyártmányú, Zafír, Z1N, Z2N, Altra 2 típusok lehetnek.<br>
A III. ütem tervdokumentációja tartalmazza a beruházás összesített kalkulációtételeit, az alkatrészeket, szerkezeteket, darabszámot, egységárat és összesített árakat.<br>
A közvilágítási bõvítési kiviteli tervét a DÉDÁSZ Rt. mint beruházó rendelte meg, a tervezõ a DÉDÁSZ Rt. A terv tartalmazza a bõvítendõ részek árazott költségvetési fõösszesítõit, valamint tételesen az alkatrészek, szerkezetek mennyiségét, egységárát, összesített árakat és szerelési költségeket. A tervezett lámpatestek között szintén TUNGSRAM-SCHRÉDER gyártmányok szerepelnek.<br>
A beruházás eredményeként a lámpatestek, egyéb eszközök, berendezések – ingyenesen – az áramszolgáltató rt. tulajdonába fognak kerülni, amely egyébként a projekt finanszírozásában nem vesz részt.<br>
Kérelmezõ 1999. november 15-én benyújtott jogorvoslati kérelmében sérelmezte, hogy ajánlatkérõ a területileg illetékes áramszolgáltató – a Dél-dunántúli Áramszolgáltató (DÉDÁSZ) Rt. – rendszerengedélyével rendelkezõ, azaz típusmegjelöléssel ellátott termékek kizárólagos felhasználását írta elõ a közvilágítás korszerûsítéséhez. A rendszerengedély megadásához a "Közvilágítási lámpatestek, mûszaki specifikáció"-jában a DÉDÁSZ Rt. a vonatkozó szabványokon túl olyan követelményeket írt elõ, amelyek sértik a 79/1997. (XII. 31.) IKIM-rendelet 3. § (4) bekezdésében foglaltakat.<br>
Kérte az ajánlati felhívás jogsértõ voltának megállapítását és megsemmisítését, ajánlatkérõ új eljárásra utasítását, ideiglenes intézkedésként pedig a közbeszerzési eljárás felfüggesztését.<br>
Ajánlatkérõ észrevételében a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdésére hivatkozott a mûszaki leírásra vonatkozóan. A 40. § (4) bekezdése alapján – a 11/1985. (XI. 30.) IpM-rendelet mellékletének 6. § (2) bekezdésére tekintettel – álláspontja szerint helyesen járt el, amikor az áramszolgáltató elõzetes hozzájárulásának megszerzését írta elõ a közvilágítás-kivitelezõi tevékenységéhez és a lámpatestek, egyéb szükséges termékek felhasználásához.<br>
Miután pedig kérelmezõ nem vette át a dokumentációt, nem minõsül ajánlattevõnek.<br>
Az egyéb érdekelt Tungsram-Schréder Rt. egyetértett azzal, hogy a tender mûszaki követelményeinek elõírását az ezen a téren felkészült cégre, az áramszolgáltatóra bízza ajánlatkérõ, tekintettel arra, hogy a közvilágítás finanszírozását az önkormányzatok végzik, a berendezést tulajdonba, illetve üzemeltetésre csaknem kizárólag az áramszolgáltató gazdasági társaságok veszik át.<br>
Az áramszolgáltatók több évtizedes tapasztalatok alapján a szabványok elõírásain túlmenõen mûszaki követelményrendszert állítanak fel, amelyek alapján ún. "rendszerengedélyt" adnak azoknak a termékelemeknek, amelyeket tulajdonba és üzemeltetésre hajlandók átvenni. Úgy véli, hogy egy leendõ tulajdonosnak joga van meghatározni, milyen berendezést akar "venni".<br>
A Döntõbizottság a közbeszerzési eljárást határozatával felfüggesztette. Kérelmezõ jogorvoslati kérelme megalapozott.<br>
A Döntõbizottságnak elõször abban a kérdésben kellett állást foglalnia, hogy kérelmezõ rendelkezik-e ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Tekintettel arra, hogy kérelmezõ – mint potenciális ajánlattevõ – jogos érdekeit sértheti a Kbt. szabályaival ellentétes ajánlati felhívás megjelenése, a Döntõbizottság álláspontja szerint jogosult jogorvoslati kérelem benyújtására. Csak a Kbt. elõírásainak megfelelõ felhívás esetén kerül ugyanis abba a helyzetbe, hogy eldönthesse, benyújt-e ajánlatot vagy sem.<br>
A Döntõbizottság hatáskörét, annak korlátait a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a szabályozza. Ennek (1) bekezdése úgy rendelkezik, hogy a közbeszerzésekkel kapcsolatos jogorvoslat körében a bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása. [76. § (2) bekezdése]. Nem vizsgálta tehát a Döntõbizottság az ajánlatkérõ és az áramszolgáltató rt. közötti jogviszonyt, azt, hogy az befolyásolta-e az ajánlati felhívás, illetve a dokumentáció tartalmát, valamint azt sem, hogy kérelmezõ és az áramszolgáltató rt. között milyen jogvita áll fenn, az áramszolgáltató rt. magatartása esetlegesen sért-e más jogszabályi (pl. versenyjogi) rendelkezést.<br>
Erre tekintettel a Döntõbizottság kizárólag azt vizsgálta, hogy ajánlatkérõ betartotta-e közbeszerzési eljárása során a Kbt. szabályait.<br>
A Kbt.-nek a közbeszerzés tárgyára vonatkozó mûszaki leírással kapcsolatos követelményeit a 40. § szabályozza. E szerint<br>
(1) Az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
(2) Az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.<br>
(3) Az ajánlatkérõ a (2) bekezdésben foglaltaktól csak akkor térhet el, ha mûszaki elõírások, nemzeti szabványok<br>
a) nem állnak rendelkezésre;<br>
b) nem tartalmaznak olyan leírást, ami biztosítaná a közbeszerzés tárgyának megfelelõségét;<br>
c) alkalmazása a korábbi beszerzésekhez nem illeszkedõ beszerzést eredményezne, illetve mûszaki nehézségeket vagy aránytalan többletköltségeket okozna az ajánlatkérõnek;<br>
d) alkalmazása nem teszi lehetõvé a kifejezetten fejlesztésre irányuló közbeszerzést.<br>
(4) Ha az ajánlatkérõ a mûszaki leírást nem a (2) bekezdés szerint adja meg, az ajánlati felhívásban vagy a dokumentációban meg kell jelölnie a (3) bekezdés alkalmazásának indokát.<br>
(5) Az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Ajánlatkérõ a Kbt. fent idézett 40. § (2) bekezdése rendelkezéseinek nem megfelelõen járt el akkor, amikor nem mûszaki elõírásra, illetve nemzeti szabványra hivatkozással adta meg a mûszaki leírást, hanem úgy, hogy egy meghatározott gyártó konkrétan megjelölt típusú lámpatesteinek beépítését írta elõ. Ezzel egyes ajánlattevõk indokolatlan és hátrányos megkülönböztetését okozta [Kbt. 40. § (5) bekezdés].<br>
A Döntõbizottság nem fogadta el az ajánlatkérõ azon védekezését, hogy a 40. § (3) bekezdése alapján járt el, tekintettel arra, hogy sem az ajánlati felhívásban, sem a dokumentációban nem jelölte meg a 40. § (4) bekezdésében elõírt indokot a (2) bekezdéstõl való eltérésre. Ajánlatkérõ az eltérést egyébként sem a 40. § (3) bekezdés meghatározott pontjára alapította védekezésében, hanem az áramszolgáltatói követelményekre hivatkozott.<br>
A Döntõbizottság észlelte, hogy ajánlatkérõ a 16. pont egyéb információk között a kivitelezõ személyével kapcsolatban az áramszolgáltató kivitelezõi engedélyét írta elõ, míg a beszerelendõ termékeknél az áramszolgáltató rendszer engedélyét.<br>
A Döntõbizottság a következõkre kívánja felhívni a figyelmet.<br>
Jelen közbeszerzés tárgyára két, mûszaki, biztonsági elõírásokat tartalmazó jogszabály rendelkezéseit szükséges alkalmazni.<br>
A közvilágításról szóló 11/1985. (XI. 30.) IpM-rendelet (a továbbiakban: R.1.) 3. § (4) bekezdése szerint:<br>
Az áramszolgáltató csak azt a közvilágítási berendezést köteles kezelésbe átvenni és közvilágítási berendezésként üzemeltetni, amelyre a községi, városi, fõvárosi, kerületi, megyei város jegyzõjével közvilágítási szolgáltatási szerzõdést kötött.<br>
A rendelettel közzétett közvilágítási szabályzat szerint:<br>
<br>
3. § A világítási berendezés (a továbbiakban: közvilágítás) létesítése, bõvítése, felújítása során csak olyan fényforrások és lámpatestek alkalmazhatók, amelyek meghatalmazott intézet által kiadott minõségtanúsítvánnyal rendelkeznek.<br>
<br>
6. § (2) A közvilágítás kivitelezési tervét a jegyzõ fogadja el és hagyja jóvá, melynek feltétele az érintett közcélú villamosenergia-szolgáltató és a leendõ üzemeltetõ elõzetes hozzájárulásának megszerzése.<br>
<br>
7. § (1) A közvilágítás létesítését – a 8. §-ban foglalt eset kivételével – csak a 6. § szerint elkészített, jóváhagyott és elfogadott tervek szerint, azok birtokában szabad megkezdeni.<br>
<br>
7. § (5) Közvilágítás kivitelezõje kisfeszültségû szabadvezeték és kábel, valamint kisfeszültségû kapcsolóberendezés szerelésére jogosultak közül bárki lehet.<br>
Az egyes villamossági termékek biztonsági követelményeirõl és az azoknak való megfelelõség értékelésérõl szóló 79/1997. (XII. 31.) IKIM-rendelet (a továbbiakban: R. 2.) elõírja, hogy villamossági termék Magyarországon kizárólag akkor hozható forgalomba, ha azt a gyártó úgy alakította ki és állította elõ, hogy szabályos üzembe helyezés és karbantartás, valamint rendeltetésszerû használat esetén nem veszélyezteti az emberek, háziállatok biztonságát és a vagyonbiztonságot [3. § (1) bekezdése.].<br>
A külön jogszabályban meghatározott hatóság, valamint villamos energetikai hálózatra való kapcsolás vagy a villamos energiával való ellátás feltételeként az áramszolgáltató vállalat nem támaszthat a 3. § (1) bekezdésében rögzítettnél szigorúbb biztonsági követelményt [3. § (4) bekezdése].<br>
A jogszabályok tehát pontosan meghatározzák azokat a – tágabb értelemben vett – biztonsági elõírásokat, amelyeket a közvilágítási munkák esetén be kell tartani.<br>
A munkát végzõ kivitelezõ személy esetében a megkötés annyi, hogy kisfeszültségû szabadvezeték és kábel, valamint kisfeszültségû kapcsolóberendezés, szerelési jogosultsággal kell rendelkeznie. [R.1. 7. § (5) bekezdése].<br>
A beszerelendõ termékeknek (fényforrások, lámpatestek) minõségtanúsítvánnyal kell rendelkezniük (R. 1. 3. §), nem veszélyeztethetik a személy- és vagyonbiztonságot [R. 2. 3. § (1) bekezdés]. Az R. 2. 3. § (4) bekezdése kifejezetten kimondja, hogy szigorúbb biztonsági követelmény nem támasztható.<br>
E rendelkezéseknél tehát szigorúbb mûszaki, biztonsági elõírások a beszerzõ részérõl nem indokolhatók.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta. A Kbt. e szakasza arra nem hatalmazza fel a Döntõbizottságot, hogy új eljárásra utasítsa ajánlatkérõt. A költségviselésrõl a Kbt. 88. § (1) bekezdés h) pontja rendelkezik, a jogorvoslat jogát a Kbt. 89. § (1) bekezdése biztosítja.<br>
<br>
Budapest, 1999. december 16.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>