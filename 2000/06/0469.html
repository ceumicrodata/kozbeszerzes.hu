<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
A FÕVÁROSI BÍRÓSÁG ÍTÉLETE (0469)
</b></h2><FONT size=3><i><u></i></u><br>
<br>
8.k.38881/1999/5<br>
<br>
A Fõvárosi Bíróság Tordainé dr. Sztráska Erzsébet (3100 Salgótarján, Rákóczi u. 8. mfszt. 4.) ügyvéd által képviselt Mélyépszolg Kft. (1012 Budapest, Várfok u. 8.) felperesnek dr. Deli Betty által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perben, amelyben Beszkid Andor polgármester által képviselt Rimóc község és Máté Csaba által képviselt Szécsény község beavatkozóként az alperes oldalán fellépett, meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 nap alatt fizessen meg az alperesnek 7500 (hétezer-ötszáz) forint perköltséget.<br>
Kötelezi a felperest, hogy a tárgyi illetékfeljegyzési jog folytán le nem rótt 10 000 (tízezer) forint kereseti illetéket – a Fõvárosi Illetékhivatal külön felhívására – az állam javára fizessen meg.<br>
Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell írásban, jogi képviselettel, hét példányban a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
Az ajánlatkérõ több község és város önkormányzata, így Szécsény városé és Rimóc községé is (továbbiakban a nevesített ajánlatkérõ alperesi beavatkozók) 1999. január 6-án, illetve módosítás folytán 1999. január 13-án nyílt elõminõsítési eljárásra felhívást tettek közzé Szécsény és térsége szennyvízcsatorna-kivitelezési munkáinak fõvállalkozásban történõ megvalósítása, és a tervezett létesítmények üzemkész állapotban történõ átadása tárgyában.<br>
A felhívás 10. pontja szerint az ajánlatok elbírálásának szempontjai: az összességében legelõnyösebb ajánlat. Az elbírálás szempontjainak fontossági sorrendje:<br>
– minõség- és teljesítményparaméterek (1. pont)<br>
– garanciális és szavatossági kötelezettség vállalása (2. pont),<br>
– az ajánlattevõ mûszaki, pénzügyi, gazdasági alkalmassága (3. pont),<br>
– referenciák (4. pont),<br>
– szerzõdéses feltételek, az ajánlattevõ által támasztott fizetési igények (5. pont),<br>
– jóteljesítési garancia (6. pont).<br>
A társult önkormányzatok 1998. július 21-én kötöttek megbízási szerzõdést a Quadrát Építõipari és Kereskedelmi Kft.-vel (továbbiakban Quadrát Kft.) a szennyvízberuházás lebonyolítási és mûszaki ellenõrzési feladatainak ellátására 7 180 000 Ft + áfa megbízási díj ellenében. A megbízási szerzõdés értelmében a Quadrát Kft.-nek volt a feladata a kivitelezõ versenytárgyalás lebonyolítása, az ajánlati felhívás dokumentációjának elkészítése, a kivitelezés mûszaki ellenõrzése, a mûszaki átadás-átvételi és üzembe helyezési eljárás lefolytatása.<br>
A részvételi jelentkezés határideje 1999. február 8-a volt. Az elõminõsítés eredményét az ajánlatkérõk 1999. március 17-én nyilvánosan kihirdették, egyidejûleg ajánlattételre felkérték a kiválasztott 18 ajánlattevõt. Az elõminõsítési eljárás eredményérõl szóló tájékoztató 1999. április 7-én a Közbeszerzési Értesítõben közzétételre került.<br>
Az 1999. április 27-i ajánlattételi határidõre 16 ajánlat érkezett, ezek között volt a Mélyépszolg Kft.-é (továbbiakban kérelmezõ felperesé), az Infra Start Kereskedelmi Ipari és Szolgáltató Kft.-é és az Alterra Kft.-é is.<br>
Az ajánlatokat a társult községek, illetve város polgármestereibõl alakult bizottság (továbbiakban bizottság) értékelte. A bizottság valamennyi ajánlatot érvényesnek tekintve az értékelést úgy végezte el, hogy az elõminõsítési pontszámhoz még elérhetõen maximálisan 95 pontot rendelt hozzá az ajánlati ár, a szerzõdési feltételek, a magasabb mûszaki tartalom, magasabb kötbérvállalás, kedvezõbb fizetési feltételek, áfa-megfinanszírozás saját erõbõl és áfamegfinanszírozás bankon keresztül szempontok alapján.<br>
Az ajánlatkérõk 1999. május 21-én nyertesnek az Infra Start Kft. (továbbiakban: nyertes) ajánlatát, másodiknak az Alterra Kft. ajánlatát fogadták el. A döntést még ugyanezen a napon nyilvánosan kihirdették, és a szerzõdést a nyertessel megkötötték. A kérelmezõ felperes ajánlatát az ajánlatkérõk a 9. helyre sorolták.<br>
A kérelmezõ felperes az 1999. június 3-án iktatott jogorvoslati kérelmében kérte az ajánlatkérõk eljárást lezáró döntésének megsemmisítését, bírság kiszabását, a jogsértések megállapítását, az ajánlatkérõk kötelezését az eljárási díjnak, valamint a költségeinek a megfizetésére.<br>
A kérelmezõ felperes sérelmezte, hogy ajánlatkérõk nem rendelkeztek megfelelõ fedezettel az eljárás megindításához, és az elbírálási szempontokat úgy írták elõ, hogy azokban az ár nem került meghatározásra. Kifogásolta továbbá, hogy a nyertes nem igazolta hitelesen a mûszaki alkalmasságát. A Quadrát Kft. vonatkozásában elõadta, hogy összeférhetetlenségi ok állt fenn, továbbá kifejtette, hogy a lebonyolítást végzõ Quadrát Kft. közbeszerzési eljárás mellõzése nélkül kapta meg a megbízását. Kérelmezõ felperesnek az volt a jogi álláspontja, hogy az ajánlatkérõk nem az összességében legelõnyösebb ajánlatot tevõt hirdették ki nyertesnek, mivel õ adta a legkedvezõbb ajánlatot.<br>
Az ajánlatkérõk, így az ajánlatkérõ alperesi beavatkozók is a jogorvoslati kérelem elutasítását kérték elkésettségre, illetõleg megalapozatlanságra hivatkozással. Az egyéb érdekeltek egy része, így az Infra Start Kft. is a jogorvoslati kérelem elutasítását kérte. A másik része, mint pl. a Contur-Bau Rt. és az Olajterv Rt. a jogorvoslati kérelemben foglaltakkal egyetértett.<br>
Az alperes az 1999. július 12. napján kelt D–110/16/1999. számú határozatában a kérelmezõ felperes jogorvoslati kérelmét elutasította. Megállapította, hogy az eljárás során felmerült költséget a felek maguk viselik.<br>
Döntését részben az 1999. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) és (5) bekezdésére alapította. Ezt azzal indokolta, hogy a jogorvoslati kérelemnek az a része, amely a közbeszerzési eljárás forráshiányára, az elõminõsítésre vonatkozó részvételi felhívásra, az ajánlati felhívás tartalmára, valamint a Quadrát Kft. esetében a közbeszerzési eljárás mellõzésére vonatkozott, elkésett. Összeférhetetlenséggel kapcsolatos felperesi elõadást a Kbt. 31. § (2) és (4) bekezdésére utalással találta alaptalannak. Azzal érvelt, hogy a Quadrát Kft. nem vett részt oly módon a közbeszerzési eljárásban, amely vele szemben kizárási okot valósítana meg. Az alperes határozatának 8–11. oldalán részletesen kimunkálta, hogy a felhívásban közzétett pontok értelmében melyik az a szempont, ahol a nyertesé, és melyik az, amelyiknél a kérelmezõ felperesé a kedvezõbb ajánlat. Ezek összegezése alapján pedig azt állapította meg, hogy a nyertes, azaz az Infra Start Kft. ajánlatát kell összességében a legkedvezõbbnek tekinteni, mivel a fontossági sorrendben elõbb álló elbírálási szempontoknál ez az ajánlattevõ tette a kedvezõbb ajánlatot. Ezen oknál fogva pedig azt rögzítette, hogy az ajánlatkérõk jogszerûen hozták meg döntésüket, mivel az elbírálási szempontok szerint összességében legelõnyösebb ajánlatot tevõt hirdették ki nyertesnek.<br>
A kérelmezõ felperes keresetében elsõdlegesen az alperes határozatának megváltoztatását, másodlagosan a határozat hatályon kívül helyezését és az alperes új eljárásra kötelezését, valamint az alperes perköltségben történõ marasztalását kérte. Petitumát azzal indokolta, hogy jogorvoslati kérelme nem késett el, mivel a közbeszerzési eljárásban az eredményhirdetésre 1999. május 21-én került sor, és õ csak ekkor szerzett érdemben tudomást a törvénysértésekrõl. Sérelmezte, hogy az alperes nem vizsgálta meg a Quadrát Kft. tekintetében széles-körûen az összeférhetetlenségi okokat, a közbeszerzési eljárás nélkül lefolytatott beruházás lebonyolítói tevékenységet, és azt sem, hogy a lebonyolító szavazati joggal részt vett-e a döntés meghozatalában. Kérelmezõ felperes szerint az alperes nem tisztázta eljárása során a tényállást, és jogsértõ módon állapította meg azt, hogy az ajánlatkérõk betartották a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésében, 59. § (1) bekezdésében, valamint a 34. § (1) bekezdésében foglaltakat. Érvelése szerint az alperes a határozatában nem döntött minden jogorvoslati kérelemben felvetett kérdésrõl, és az indokolási kötelezettségének sem tett teljeskörûen eleget.<br>
Az alperes ellenkérelmében – a határozatában foglalt indokolásra figyelemmel – a kérelmezõ felperes keresetének elutasítását kérte. Pontosította határozata indokolásának 10. oldalán rögzítetteket az áfafinanszírozás tekintetében, összességében azonban fenntartotta azt a jogi álláspontját, hogy az ajánlatkérõk az elbírálási szempontok szerint összességében legelõnyösebb ajánlatot tevõt hirdették ki nyertesként.<br>
Az alperesi beavatkozók is a felperes keresetének elutasítását kérték. A kérelmezõ felperes keresete nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében az eljárás megindítására, a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kerülhet sor. E jogszabályi rendelkezés kimondja azt is, hogy e határidõk elmulasztása jogvesztéssel jár.<br>
A Quadrát Kft.-vel az ajánlatkérõk a megbízási szerzõdést 1998. július 21-én kötötték meg. Ebbõl, valamint az elõzõ bekezdésben ismertetett törvényhelybõl következõen az esetleges jogsértés miatti eljárás megindítására 1998. július 21. napjától számított 60 napon belül kerülhetett volna sor. A perbeli esetben azonban a kérelmezõ felperes a jogorvoslati kérelmét 1999. június 3-án nyújtotta be, ebbõl következõen az elkésett, jogvesztõ határidõn túli kérelem volt.<br>
Rámutat a bíróság arra is, hogy az ajánlatkérõk a pénzügyi, gazdasági és mûszaki alkalmasságot az elõminõsítési eljárásban bírálták el. Elõminõsítési eljárás eredményérõl az ajánlatkérõk 1999. március 17-én döntöttek, és a döntés a Közbeszerzési Értesítõben 1999. április 7-én lett közzétéve. Ebbõl következõen a kérelmezõ felperesnek ha bármilyen ellenvetése merült fel az alkalmassággal kapcsolatban, akkor e tárgyban a jogorvoslati kérelmét e határidõtõl számított 15 napon, de legkésõbb 60 napon belül kellett volna elõterjesztenie. Kérelmezõ felperes azonban a számára nyitva álló határidõt elmulasztotta, mivel jogorvoslati kérelme 1999. június 3-án került benyújtásra. Ebbõl következõen e tekintetben is érdemben helyesen döntött az alperes akkor, amikor azt állapította meg, hogy a kérelem e körben is elkésett és jogvesztõ határidõn túli.<br>
A kérelmezõ felperesnek az ajánlatkérõk forráshiányával, továbbá az ajánlati felhívás tartalmával kapcsolatos kérelme is az objektív jogvesztõ határidõn túl került benyújtásra. A részvételi felhívás ugyanis megjelent a Közbeszerzési Értesítõben, errõl a felperes tudomást szerzett, az elõminõsítési eljárásra szóló dokumentációt átvette, az elõminõsítési eljárást követõen ajánlatát benyújtotta, az ajánlati felhívást, a dokumentációt is megismerte, ajánlattételi határidõre ajánlatot is beadott. Ezen cselekmények, okiratok dátumaiból, valamint a jogorvoslati kérelem benyújtásának idejébõl pedig egyértelmûen következik, hogy a felperes a tudomásra jutástól számított 15 napon túl terjesztette elõ az eljárás megindítására irányuló kérelmét. Kifejtettekbõl következik, hogy a bíróság nem fogadhatta el azt a felperesi érvelést, hogy a kérelmezõ felperes csak az eredményhirdetés napján szerezhetett tudomást a számára okot adó és jogorvoslati eljárás megindításának alapjául szolgálható adatokról. Alperes tehát helyesen járt el akkor, amikor az objektív és jogvesztõ határidõn túl elõterjesztett e jogorvoslati kérelmek tárgyában sem folytatott le érdemi vizsgálatot.<br>
A Kbt. VI. fejezete, a 31. § (1)–(4) bekezdése tartalmazza az ajánlatkérõk nevében eljáró személyekkel kapcsolatos szabályokat. Ezek értelmében az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban, vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
A bíróság a rendelkezésére álló iratokból azt állapította meg, hogy az ajánlatkérõ önkormányzatok, Rimóc, Varsány, Nógrádsipek községek szennyvízelvezetésének tervezését a Palóc Mérnöki Iroda Kft., Nagylóc Község terveinek elkészítését a Computerv GM végezte, a tervek módosításával a Quadrát Kft.-t bízták meg. A módosítás a szennyvíztisztító telep helyét jelentette.<br>
A tényállást érintõen rámutat a bíróság arra is, hogy a kérelmezõ felperes okiratokkal vagy egyéb hitelt érdemlõ módon a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerinti munkaviszonyt, vezetõ tisztségviselõi avagy hozzátartozói minõséget nem bizonyította. Az pedig, amit a bíróság e körben tényállásként megállapíthatott, része volt a dokumentációnak, ezért ha fenn is állt volna az eljárás e szakaszát érintõen valamely összeférhetetlenségi ok, akkor azt a kérelmezõ felperesnek nem 1999. június 3-án, hanem korábban kellett volna kifogásolnia, ezért a Kbt. 31. § (2) bekezdésében meghatározott kizáró okok tekintetében érdemi vizsgálatnak – elkésettség okából – az eljárás e részét illetõen már nem is lehetett helye.<br>
Az alperes a határozatában az iratokkal és a rendelkezésére álló adatokkal összhangban állóan rögzítette, hogy az ajánlatok elbírálására az ajánlatkérõ önkormányzatok bizottságot hoztak létre, és ennek a bizottságnak a tagjai az önkormányzatok képviselõi voltak. A kérelmezõ felperes csak hivatkozott arra, hogy a lebonyolító részt vett a döntés meghozatalában, ezt azonban semmivel nem támasztotta alá. A kérelmezõ felperesi nyilatkozatban foglaltakat igazoló adatok a bíróság rendelkezésére álló iratokban sem voltak fellelhetõk. Ebbõl következõen a bíróság azt állapította meg, hogy a kérelmezõ felperes e körben elõterjesztett határidõben érkezett kérelme nem alapos, az ajánlatkérõk a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdésében foglalt szabályt nem szegték meg.<br>
A bíróság jogi álláspontja szerint nincs relevanciája annak, hogy az ajánlatkérõk milyen módot választanak az értékeléshez. A végeredménynek azonban tükröznie kell az elbírálási szempontoknak való megfelelést és a fontossági sorrendet. Az összességében legelõnyösebb ajánlat esetében az ajánlatkérõknek több feltételt együttesen kell értékelnie és a sorszámokból következõen az elõbb álló nagyobb súllyal kell értékelnie, fontosabbnak kell tekintenie, mint az utóbb következõket.<br>
A perbeli esetben a felhívás 10. pont 1. pontját illetõen nyertes ajánlatát a minõség tekintetében nyilvánvalóan és lényegesen kedvezõbbé tette, hogy a szennyvízcsatorna-építéssel érintett nyomvonal mentén az útburkolat teljes szélességében történõ felújítását is elvállalta, mégpedig térítésmentesen. E pont kapcsán kiemeli a bíróság, hogy a kérelmezõ felperes a perben nem bizonyította azt az elõadását, hogy a nyertes ajánlata a minõségtöbblet miatt eleve irreális árajánlat lett volna. A 2. elbírálási szempontnál sem vitatható a nyertes és a kérelmezõ felperes ajánlatának összevetése után, hogy a nyertes az 1%/nap összegû kötbér vállalásával a kérelmezõ felperesénél elõnyösebb ajánlatot tett. A 3. elbírálási szempont kapcsán pedig azt rögzíti a bíróság, hogy a nyertes a mûszaki alkalmasságát megfelelõen igazolta, és a rendelkezésére álló adatok, okiratok, iratok alapján a két ajánlat egyenértékûsége állapítható meg. Utal a bíróság e körben azonban arra is, hogy a kérelmezõ felperes a perben nem tárt fel olyan bizonyítékot, amely a két ajánlat egyenértékûségére vonatkozó következtetést érdemben megváltoztathatta volna. Rögzíti ugyanakkor, hogy az elõminõsítési eljárás eredményével kapcsolatos kifogásokat is csak a jogvesztõ határidõn belül lehet érvényesíteni, márpedig az június 3-át megelõzõen már lejárt. Azt pedig a kérelmezõ felperes sem vitatta a közigazgatási eljárásban és a perben sem, hogy a 4. elbírálási szempont tekintetében, azaz a referenciák kapcsán az övét értékelték jobbnak. Az 5. elbírálási szempont tekintetében is kiemeli a bíróság, hogy az alperes a kérelmezõ felperes ajánlatát értékelte jobbnak. Mivel pedig a bíróság kérelemhez és ellenkérelemhez kötötten jár el, így e pont kapcsán nem bocsátkozhat annak részletes elemzésébe, hogy az áfafinanszírozással és befektetéssel kapcsolatos alperesi álláspont érdemben helyes volt-e vagy sem. Kizárólag annyit rögzít e tekintetben (a tényállást illetõen), hogy az alperesi határozat 10. oldalának 3. bekezdése tévesen rögzíti, hogy a kérelmezõ felperes is vál<br>
lalt áfafinanszírozást. A 6. elbírálási szempont vonatkozásában helyesen állapította meg az alperes, hogy az ajánlattevõk ajánlatát azonosnak kell tekinteni, hiszen mind a kérelmezõ felperes, mind pedig a nyertes az ajánlati felhívásban foglaltak szerint vállalta a jóteljesítési garanciát.<br>
Az elõzõekben részletezettekre figyelemmel pedig hangsúlyozza a bíróság, hogy a kérelmezõ felperes az elbírálási szempontok sorrendjében a 4. és 5. pontban megfogalmazott feltételek tekintetében tette az elõnyösebb ajánlatot, míg a nyertes az 1. és a 2. pont kapcsán. Két szempontot illetõen pedig az ajánlatokat egyenértékûnek kellett tekinteni. Márpedig az a szempont, amely elõbb áll, nagyobb súllyal esik latba, mint a mögötte lévõk, ebbõl következõen pedig nem lehet nyertesnek kihirdetni és összességében legelõnyösebb ajánlatot tevõnek minõsíteni azt az ajánlattevõt (kérelmezõ felperest), aki az elbírálási szempontok fontossági sorrendjében hátrébb lévõ tekintetében minõsült jobbnak.<br>
A felperes a keresetében és a perben azzal érvelt, hogy az alperes nem teljeskörûen tett eleget a tényállás-tisztázási kötelezettségének. Ugyanakkor a perben konkrétan nem nevezett meg az értékelési szempontokat illetõen olyan adatot vagy tényt és nem csatolt, illetve nem tárt fel olyan bizonyítékot, amelyek az alperesi határozathozatalkor fennálló tényállást, avagy az akkor rendelkezésre álló tények értékelését megváltoztathatnák. Mindezek alapján pedig a bíróság azt állapította meg, hogy az alperes jogszerûen rögzítette a határozatában, hogy az ajánlatkérõ betartotta a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésében, 56. § (1) bekezdésében és az 59. § (1) bekezdésében foglaltakat is, és ezért a felperes keresetét teljeskörûen elutasította.<br>
A pervesztes felperest a bíróság a Pp. 78. § (1) bekezdése alapján kötelezte a perköltség megfizetésére.<br>
A bíróság ítéletének a kereseti illeték megfizetésére vonatkozó rendelkezése az 1990. évi XCIII. tv. 43. § (3) bekezdésében és a 6/1986. (VI. 26.) IM rendelet 13. § (2) bekezdésében foglalt rendelkezésen alapul.<br>
<br>
Budapest, 1999. november 17.<br>
<br>
Dr. Kárpáti Magdolna s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>