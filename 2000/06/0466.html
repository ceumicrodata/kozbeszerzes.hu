<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0466)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.282/16/1999<br>
<br>
Tárgy: Trendex Holding Rt. és a MATÁVCOM Kft. jogorvoslati kérelme a Szent Pantaleon Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Trendex Holding Rt. (1117 Budapest, Budafoki út 60., a továbbiakban: I. rendû kérelmezõ) a MATÁVCOM Kft. (1101 Budapest, Bihari u. 6., képviseli: dr. Cserichné dr. Gyomai Judit ügyvéd, a továbbiakban: II. rendû kérelmezõ) jogorvoslati kérelmének, amelyet a Szent Pantaleon Kórház (2400 Dunaújváros, Korányi S. u. 4–6., képviseli: dr. Hargitai László ügyvéd, 1126 Budapest, Böszörményi út 16/B, a továbbiakban: ajánlatkérõ, a közbeszerzési eljárás lebonyolításával megbízott szervezet, a Hospitrade Kft., 1118 Budapest, Otthon u. 42., a továbbiakban: megbízott) "telefon-alközponti szolgáltatással vegyes outsourcing (kihelyezett erõforrás) finanszírozással történõ rekonstrukciója" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette az 1995. évi XI. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére figyelemmel a Kbt 52. § (2) bekezdés d) pontját, az 56. § (1) bekezdésre figyelemmel az 59. § (1) bekezdését, ezért vele szemben 5 000 000 Ft, azaz ötmillió forint összegû bírságot szab ki.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy I. és II. rendû kérelmezõnek 30 000-30 000 Ft, azaz harmincezer-harmincezer forint összegû igazgatási szolgáltatási díjat fizessen meg a határozat kézhezvételétõl számított 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 35. számában 1999. augusztus 31-én nyílt eljárás lefolytatására ajánlati felhívást tett közzé a jelenleg üzemelõ (részben saját tulajdonú, részben bérelt telefon-alközpontjai, alközponti hálózatai és végponti készülékei outsourcing finanszírozással történõ rekonstrukciójára, a dokumentációban meghatározott mûszaki specifikáció alapján; továbbá 5 éves futamidõvel történõ alközponti szolgáltatásra a rekonstruált rendszerekre vonatkozóan. A teljesítés helyét az ajánlatkérõ központi telephelyében, a teljesítési idõpontot legkésõbb 1999. december 31-ében jelölte meg. A telefon-alközponti szolgáltatás folyamatos a rekonstrukció végrehajtásától számított 5. év végéig. A közbeszerzési eljárás lebonyolításával megbízta a Hospitrade Kft.-t, aki a dokumentációt az ajánlattevõk rendelkezésére bocsátotta.<br>
Ajánlatkérõ a beszerzés tárgyára teljes körû, míg az opciókra, amelyek a tényleges ajánlattól elkülönülnek, többváltozatú ajánlattételi lehetõséget biztosított.<br>
Ajánlatkérõ az ajánlati felhívásban meghatározta az összességében legelõnyösebb ajánlat kiválasztásának fontossági sorrend szerinti bírálati szempontjait. Így<br>
– az ajánlat mûszaki tartalmának korszerûsége, teljessége, megbízhatósága,<br>
– referenciák,<br>
– árak, fizetési és kereskedelmi feltételek, garanciális és szerzõdéses biztosítékok.<br>
Az ajánlati felhívás 15. Egyéb információk c) pontja szerint ajánlatkérõ és megbízottja 1999. szeptember 20-án helyszíni konzultációt tartott, ahová meghívásra került I. és II. rendû kérelmezõ, a Telemobil Kft. és a PRIMUS NET Kft. A konzultáción és azt követõen a dokumentáció mûszaki specifikációjával kapcsolatosan feltett ajánlattevõi kérdésekre ajánlatkérõ és megbízottja a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>a szerint a válaszokat megadta.<br>
Az ajánlatok bontására 1999. október 11-én került sor. Ajánlatot nyújtott be: I. és II. rendû kérelmezõ, a PRIMUS NET Kft. és a Telemobil Kft. A bontási eljáráson az ajánlat részét képezõ felolvasólapok kerültek ismertetésre, melyek tartalmazták a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésben elõírt adatokat.<br>
Az ajánlatokat az erre a célra létrehozott szakértõi bizottság külsõ szakértõk meghallgatása mellett értékelte, majd döntési javaslatát átadta az ajánlatkérõ nevében egyszemélyi döntésre jogosult intézmény fõigazgatójának.<br>
A nyilvános eredményhirdetésre 1999. november 8-án került sor, ahol a közbeszerzési eljárás nyertese a PRIMUS NET Kft. bruttó 158 625 000 Ft összegû ajánlata lett. Az eljárásról készült összegzés a megjelent ajánlattevõk képviselõinek átadásra került, amelybõl megállapítható, hogy I. rendû kérelmezõ ajánlata érvénytelen, mivel a benyújtott szerzõdéstervezete tételszámban, felépítésében nem felelt meg a dokumentáció és a felhívás feltételeinek. II. rendû kérelmezõ ajánlata szintén érvénytelen, mivel az nem felelt meg a dokumentáció 16. és 18. d) pontjaiban elõírt nyilatkozati és egyéb követelményeknek.<br>
Ajánlatkérõ a közbeszerzési eljárást lezáró bérleti és szolgáltatási szerzõdést a nyertes ajánlattevõvel 1999. november 9-én megkötötte.<br>
I. és II. rendû kérelmezõk a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésben elõírt jogvesztõ határidõn belül nyújtották be jogorvoslati kérelmüket a Döntõbizottságnak. Ebben sérelmezték és jogsértõnek tekintették ajánlatkérõ érvénytelenné nyilvánító döntését ajánlatuk tekintetében. Ugyancsak sérelmezték, hogy a megjelent összegzés az eljárásról részletesen nem tért ki az összességében legelõnyösebb ajánlat kiválasztásának ajánlatkérõi szempontjaira és okaira. Továbbá álláspontjuk szerint a nyertes ajánlattevõ a teljesítési határidõ vonatkozásában nem a felhívás szerinti határidõt ajánlotta meg ajánlatában, így az érvénytelennek tekintendõ. I. rendû kérelmezõ álláspontja szerint az az érvénytelenségi ok, amelyet ajánlatával szemben ajánlatkérõ megállapított, jogsértõ, mivel a szerzõdéstervezet becsatolásával eleget tett a dokumentáció követelményének, annak tartalma a dokumentáció szerint nem lehetett érvénytelenségi ok.<br>
II. rendû kérelmezõ álláspontja szerint ajánlata 119. oldalán a 11.5 pont és a felolvasólap 3. c) pontja tartalmazta azokat a nyilatkozatokat, amelyre nézve az ajánlatkérõ érvénytelenségi döntését alapozta. Benyújtott szerzõdéstervezetében csak lehetõségként említette meg az 5 évi futamidõ lejártát követõen az alközpontok ajánlatkérõ tulajdonába történõ adását, természetesen a szerzõdés közös megegyezéssel történõ módosítása körében.<br>
Álláspontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése is azáltal, hogy ajánlatkérõ értékelési mechanizmusa nem a bírálati szempontok szerint történt, így ezért eleve az eljárást lezáró döntés sem lehet jogszerû. Kérelmezõk kérelmükben a jogsértés megállapítása mellett bírság kiszabását, ajánlatkérõnek a költségekben való marasztalását indítványozták a megkötött szerzõdésre való tekintettel, amennyiben annak törvényi feltételei fennállnak.<br>
A Döntõbizottság II. rendû kérelmezõ jogorvoslati kérelmét (D.309/1999.) egyesítette 1999. november 24-én I. rendû kérelmezõ kérelme által megindult D.282/1999. számú jogorvoslati eljárással.<br>
A Döntõbizottság 1999. november 15-én kelt D.282/3/1999. számú szerzõdés megkötését megtiltó ideiglenes intézkedése már nem fejtett ki joghatást; mivel az ajánlatkérõ és a nyertes ajánlattevõ között a közbeszerzési eljárást lezáró szerzõdés korábban megkötésre került.<br>
Ajánlatkérõ érdemi ellenkérelmében a jogorvoslati kérelmek elutasítását kérte alaptalanság miatt. Álláspontja szerint I. rendû kérelmezõ ajánlata részét tartalmazó szerzõdéstervezete az adásvétel elemeit tartalmazta, így az nem felelt meg a felhívás és a dokumentáció erre vonatkozó elõírásainak. Elismerte viszont azt a tényt, hogy a szerzõdéstervezet tartalma érvénytelenségi okként nem jöhetett számításba, csak az a követelmény, hogy az ajánlatoknak szerzõdéstervezetet kell tartalmaznia. További érvénytelenségi okot is megállapíthatott volna, pl. a hálózatkiépítés elmaradt árajánlatával összefüggésben, de végül is erre nem került sor a közbeszerzési eljárásban.<br>
II. rendû kérelmezõ ajánlata egyrészt azért volt érvénytelen, mert a szerzõdéstervezetében 5 év szolgáltatási idõ eltelte után az alközpontok tulajdonba adását vetítette elõ ajánlatkérõ számára, amely így nem felelt meg a dokumentáció 16. pontjában elõírt azon követelménynek, mely szerint 5 év elteltével is a szolgáltató tulajdonában maradnak a telefon-alközponti egységek. A bírálati szempontokkal összefüggésben elõadta, hogy a fontossági sorrenden belül az elsõ szempontot további alszempontokra osztotta, súlyszámokat rendelt a szempontokhoz, és ennek megfelelõen történt a nyertes ajánlat kiválasztása.<br>
A PRIMUS NET Kft. észrevételében hangsúlyozta, hogy a teljesítési határidõ vonatkozásában vállalták a felhívásban megjelölt kivitelezési határidõt, elõteljesítés megajánlásával. Az ajánlatában szereplõ berendezések mindegyike rendelkezik a Hírközlési Fõfelügyelet engedélyével.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy a jogorvoslati kérelmek részben alaposak.<br>
A Döntõbizottságnak álláspontját abban a kérdésben is ki kellett alakítania, hogy az ajánlattevõk által kötelezõen becsatolt szerzõdéstervezet tartalma mennyiben befolyásolja az ajánlatok érvényességét, és ez az ajánlat kötelezõ tartalmi részének tekintendõ-e.<br>
Az ajánlati felhívás 2. b) pontja meghatározta, hogy ajánlatkérõ a telefon-alközponti szolgáltatással vegyes outsourcing szerzõdésre kíván ajánlatot kérni. A beszerzés tárgyánál ajánlatkérõ konkrétan 5 éves idõtartamban (futamidõben) jelölte a szolgáltatást és így lényegében a szerzõdés idõtartamát is, amelyre a nyertes ajánlattevõvel a dokumentáció mûszaki specifikációja szerint szerzõdést köt.<br>
A dokumentáció atipikus szerzõdés formájával, tartalmával kapcsolatosan csak annyit közölt az ajánlattevõkkel (dokumentáció 17. pont), hogy "mellékletként csatolja szerzõdéstervezetét, mely nyertessége esetén ajánlatkérõvel tárgyalási alapként szolgál. A szerzõdéstervezet nem része az ajánlatnak, az ajánlat mûszaki és kereskedelmi tartalmával, adataival stb. fennálló esetleges ellentmondások esetében az ajánlat fejezeteiben szereplõk az érvényesek. Az ajánlattevõknek azonban figyelembe kell venniük azt a tényt, hogy a bírálóbizottság a szerzõdéstervezetben szereplõ egyéb kereskedelmi feltételeket is értékeli. A szerzõdéstervezet nélküli ajánlat érvénytelen". A konzultáción konkrét kérdés ajánlattevõktõl nem hangzott el arról, hogy a szerzõdés felépítésével és tartalmával összefüggésben milyen szerzõdési feltételekkel kívánja ajánlatkérõ a szerzõdést megkötni majdan a nyertes ajánlattevõvel.<br>
I. és II. rendû kérelmezõ ajánlatának érvénytelensége a becsatolt szerzõdéstervezet tartalmával, annak adásvételi elemekkel történõ vegyítése körében és azzal összefüggésben állt fenn ajánlatkérõ döntése szerint. Mivel a dokumentáció 17. pontja csak a szerzõdéstervezet elkészítését és annak az ajánlatban történõ benyújtását követelte meg érvényességi feltételként az ajánlatkérõ, ezért a Döntõbizottság álláspontja szerint I. és II. rendû kérelmezõ ennek eleget tett, tehát ebbõl a szempontból ajánlatuk érvényesnek tekintendõ.<br>
A Döntõbizottság megvizsgálta a kérelmezõk ajánlatát abból a szempontból is, hogy azok megfelelnek-e a dokumentáció és a felhívás feltételeinek. Ezzel összefüggésben megállapította, hogy az ajánlat kötelezõ részét alkotó felolvasólapok tartalma és az egyéb ajánlati részek tekintetében kimeríti azon mûszaki tartalmat és formai követelményeket, amelyeket ajánlatkérõ a dokumentációban elõírt.<br>
A szerzõdéstervezet tartalmával összefüggésben a Döntõbizottság külön kiemeli és megállapítja, hogy nem lehet az ajánlattevõktõl elvárni olyan követelmények megfogalmazását a beszerzés tárgyával, mennyiségével és a megkötendõ szerzõdés elemeivel, amelyeket az ajánlatkérõnek kellett volna konkrétan a dokumentáció kötelezõ részeként szerepeltetnie. Ajánlatkérõtõl elvárható lett volna, hogy a dokumentációban szerzõdéstervezet formájában meghatározza azokat a részletes szerzõdési feltételeket, amelyek alapján a késõbbiek folyamán a beszerzés tárgyához kapcsolódó atipikus polgárjogi szerzõdést megköti a közbeszerzési eljárás nyertesével. Erre azért lett volna szükség, mivel a szakirodalom sem határozza meg egyértelmûen a bérlettel vegyes szolgáltatási – outsourcing – szerzõdés fogalmát, másrészt a közbeszerzési eljárások során megkötött szerzõdések alapját a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ fordulata szerint az ajánlati felhívás, a dokumentáció és az ajánlat tartalma képezheti.<br>
Ajánlatkérõ ebbõl a jogi okfejtésbõl adódóan jelen közbeszerzési eljárásban az ajánlattevõk által benyújtott szerzõdéstervezetek tartalmi eltérése esetén nem mondhatja ki az ajánlat érvénytelenségét, mivel a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés utolsó fordulata szerint az ajánlatkérõ is kötve van a felhívás és a dokumentáció feltételeihez. Márpedig a dokumentáció idézett pontja szerint a szerzõdéstervezet csatolása volt csak érvényességi feltétel, annak tartalmi vizsgálata nem.<br>
Ajánlatkérõ azzal a magatartásával, hogy a kérelmezõk ajánlatát érvénytelennek fogadta el az általa megállapított okok alapján, jogsértõ volt, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére figyelemmel az 52. § (2) bekezdés d) pontját, azaz az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Érvénytelen az ajánlat, ha az nem felel meg az ajánlati felhívásban; illetõleg a dokumentációban meghatározott feltételeknek.<br>
A Döntõbizottság az ajánlatok értékelésével összefüggésben megállapította, hogy ajánlatkérõ a fontossági sorrend szerinti elsõ bírálati szempontot – az ajánlat mûszaki tartalmának korszerûsége, teljessége, megbízhatósága – további alszempontokra bontotta, így<br>
<br>
1. Hálózat témaköre,<br>
<br>
2. Alközpont és készülékek témaköre, alközpont és szolgáltatás,<br>
<br>
3. Árak és kereskedelmi feltételek, futamidõ alatti és futamidõ utáni árak, garanciális biztosítékok.<br>
Az e szemponthoz rendelt 45-ös súlyszámot megosztotta a hálózatközpont és alhálózatközpont szolgáltatás között 15-15 ponttal, a futamidõár és futamidõ utáni ár között pedig 5-5 ponttal. Ebbõl megállapítható, hogy új szempontok bevezetésével és az ehhez rendelt súlyszámok rendelésével, továbbá a felhívásban eredetileg 3. bírálati szempontként szereplõ árakat és kereskedelmi feltételeket az elsõ szempontnál értékelve, felborította és megváltoztatta ajánlatkérõ a felhívásban elõírt bírálati szempontok fontossági sorrendjét.<br>
Ebbõl következõleg értékelésnél jogszerû már nem lehetett, mivel a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
Ajánlatkérõ azzal a magatartásával, hogy a részvételi felhívásban elõírt és meghatározott bírálati szempontokat és azok fontossági sorrendjét megváltoztatta és értékelte az általa érvényesnek tekintett ajánlatokat, a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésére figyelemmel a Kbt. 59. § (1) bekezdése szerint meghozott döntése is jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint ugyanis az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság ezen jogi okfejtésbõl kiindulva, mivel nem voltak meg a jogszerû értékelés kritériumai, az ajánlatok összehasonlítását nem végezte el. A Döntõbizottság a nyertes ajánlattevõ ajánlatában megjelölt berendezések hatósági engedélyével kapcsolatban megállapította, hogy azok rendelkeznek a Hírközlési Fõfelügyelet engedélyével, továbbá az ajánlatban meghatározott teljesítési határidõ megfelel az ajánlati felhívásban elõírt határidõnek. A minõségtanúsítás igazolásának hiánya ajánlatkérõ nyilatkozata szerint nem minõsült érvénytelenségi oknak, ezzel összefüggésben a Döntõbizottság az ajánlatokat megvizsgálta és az alábbiakat állapította meg:<br>
I. rendû kérelmezõ ajánlata minõségtanúsítást nem tartalmaz, csak hivatkozást némely általuk beépíteni kívánt termék ISO 9002 minõsítésére.<br>
Telemobil Kft. ajánlatában az Izraeli Szabványügyi Intézet ISO 9001 minõsítését és annak tanúsítványát csatolta.<br>
PRIMUS NET Kft. ajánlatában a Zürich-i SG S AG ISO 9001 tanúsítványát megfelelõségrõl ajánlathoz csatolta.<br>
II. rendû kérelmezõ ajánlatához a Svájci Nureau Veritas Qality Inc. ISO 9002-es minõsítésének tanúsítványát csatolta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f), g) pontjában foglalt jogkövetkezményt alkalmazta:<br>
A bírság összegének megállapításakor a beszerzés értékén kívül figyelembe vette az alábbi jogsértõ tényeket és körülményeket:<br>
– téves jogi feltételezés szerinti érvénytelenségi okra való hivatkozással érvénytelen ajánlatok érvénytelensége megállapításával,<br>
– a bírálati szempontok fontossági sorrendjének megváltoztatásával új szempontoknak az értékelés körébe történõ bevonásával, az ajánlatok objektív értékelésének jogszabályi alapja nem volt biztosítva a közbeszerzési eljárásban.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 4.<br>
<br>
Dr. Eke Pekács Tibor s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>