<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
A FÕVÁROSI BÍRÓSÁG ÍTÉLETE (0468)
</b></h2><FONT size=3><i><u></i></u><br>
<br>
8.K.38880/1999/7<br>
<br>
A Fõvárosi Bíróság Tordainé dr. Sztráska Erzsébet (3100 Salgótarján, Rákóczi u. 8. mfszt. 4.) ügyvéd által képviselt Mélyépszolg Kft. (1012 Budapest, Várfok u. 8.) felperesnek dr. Deli Betty által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perben, amelyben Beszkid Andor polgármester által képviselt Rimóc község és Máté Csaba polgármester által képviselt Szécsény község beavatkozóként az alperes oldalán fellépett, meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
A bíróság kötelezi a felperest, hogy 15 nap alatt fizessen meg az alperesnek 7500 (hétezer-ötszáz) forint perköltséget.<br>
A bíróság kötelezi a felperest, hogy a tárgyi illetékfeljegyzési jog folytán le nem rótt 10 000 (tízezer) forint kereseti illetéket – a Fõvárosi Illetékhivatal külön felhívására – az állam javára fizessen meg.<br>
Az ítélet ellen a kézbesítéstõl számított 8 nap alatt van helye fellebbezésnek, amelyet írásban, jogi képviselettel, hét példányban, a Magyar Köztársaság Legfelsõbb Bíróságához címezve kell elõterjeszteni.<br>
<br>
INDOKOLÁS<br>
<br>
Az ajánlatkérõk, több község és város önkormányzata, így Szécsény városé és Rimóc községé is (továbbiakban a nevesített ajánlatkérõ alperesi beavatkozók) 1999. január 6-án nyílt elõminõsítési eljárásra felhívást tettek közzé Szécsény és térsége szennyvíztisztító telep bõvítése és tisztítási kapacitás növelése kivitelezési munkáinak fõvállalkozásban történõ megvalósítása, és a tervezett létesítmények üzemkész állapotban történõ átadása tárgyában.<br>
A felhívás 10. pontja szerint az ajánlatok elbírálásának szempontjai: az összességében legelõnyösebb ajánlat. Az elbírálás szempontjainak fontossági sorrendje:<br>
– minõség- és teljesítményparaméterek (1. pont)<br>
– garanciális és szavatossági kötelezettség vállalása (2. pont),<br>
– az ajánlattevõ mûszaki, pénzügyi, gazdasági alkalmassága (3. pont),<br>
– referenciák (4. pont),<br>
– szerzõdéses feltételek, az ajánlattevõ által támasztott fizetési igények (5. pont)<br>
– jóteljesítési garancia (6. pont).<br>
A társult önkormányzatok 1998. július 21-én kötöttek megbízási szerzõdést a Quadrát Építõipari és Kereskedelmi Kft.-vel (továbbiakban Quadrát Kft.) a szennyvízberuházás lebonyolítási és mûszaki ellenõrzési feladatainak ellátására 7 180 000 Ft+áfa megbízási díj ellenében. A megbízási szerzõdés értelmében a Quadrát Kft.-nek volt a feladata a kivitelezõ versenytárgyalás lebonyolítása, az ajánlati felhívás dokumentációjának elkészítése, a kivitelezés mûszaki ellenõrzése, a mûszaki átadás-átvételi és üzembe helyezési eljárás lefolytatása.<br>
A részvételi jelentkezés határideje 1999. február 1-je volt. Az elõminõsítés eredményét az ajánlatkérõk 1999. március 17-én nyilvánosan kihirdették, egyidejûleg ajánlattételre felkérték a kiválasztott 12 ajánlattevõt. Az elõminõsítési eljárás eredményérõl szóló tájékoztató 1999. április 7-én a Közbeszerzési Értesítõben közzétételre került.<br>
Az 1999. április 27-i ajánlattételi határidõre 9 ajánlat érkezett, ezek között volt a Mélyépszolg Kft.-é (továbbiakban kérelmezõ felperesé), az Infra Start Kereskedelmi Ipari és Szolgáltató Kft.-é, és a K and T Mérnöki Szolgáltató Kft.-é (továbbiakban K and T Kft.) is.<br>
Az ajánlatokat a társult községek, illetve város polgármestereibõl alakult bizottság (továbbiakban bizottság) értékelte. A bizottság valamennyi ajánlatot érvényesnek tekintve az értékelést úgy végezte el, hogy az elõminõsítési pontszámhoz még elérhetõen maximálisan 95 pontot rendelt hozzá az ajánlati ár, a szerzõdési feltételek, a magasabb mûszaki tartalom, magasabb kötbérvállalás, kedvezõbb fizetési feltételek, áfa-megfinanszírozás saját erõbõl és áfa-megfinanszírozás bankon keresztül szempontok alapján.<br>
Az ajánlatkérõk 1999. május 21-én nyertesnek az Infra Start Kft. (továbbiakban nyertes) ajánlatát, másodiknak a K and T Kft. ajánlatát fogadták el. A döntést még ugyanezen a napon nyilvánosan kihirdették, és a szerzõdést a nyertessel megkötötték. A kérelmezõ felperes ajánlatát az ajánlatkérõk a 7. helyre sorolták. Az ajánlatkérõk az összesített pontokról táblázatot készítettek, amely táblázat a nyertes pontszámát 127-nek, a 2. helyezettét 124-nek, a kérelmezõ felperesét pedig 89-nek jelöli meg.<br>
A kérelmezõ felperes az 1999. június 3-án iktatott jogorvoslati kérelmében kérte az ajánlatkérõk eljárást lezáró döntésének megsemmisítését, bírság kiszabását, a jogsértések megállapítását, az ajánlatkérõk kötelezését az eljárási díjnak, valamint a költségeinek a megfizetésére.<br>
A kérelmezõ felperes sérelmezte, hogy az ajánlatkérõk nem rendelkeztek megfelelõ fedezettel az eljárás megindításához, és az elbírálási szempontokat úgy írták elõ, hogy azokban az ár nem került meghatározásra. Kifogásolta továbbá, hogy a nyertes nem igazolta hitelesen a mûszaki alkalmasságát. A Quadrát Kft. vonatkozásában elõadta, hogy összeférhetetlenségi ok állt fenn, továbbá kifejtette, hogy a lebonyolítást végzõ Quadrát Kft. közbeszerzési eljárás mellõzése nélkül kapta meg a megbízását. Kérelmezõ felperesnek az volt a jogi álláspontja, hogy az ajánlatkérõk nem az összességében legelõnyösebb ajánlatot tevõt hirdették ki nyertesnek, mivel õ adta a legkedvezõbb ajánlatot.<br>
Az ajánlatkérõk, így az ajánlatkérõ alperesi beavatkozók is a jogorvoslati kérelem elutasítását kérték elkésettségre, illetõleg megalapozatlanságra hivatkozással. Az egyéb érdekeltek egy része, így a nyertes és a K and T Kft. is a jogorvoslati kérelem elutasítását kérte. A másik része, mint pl. a Contur-Bau Rt. és az Olajterv Rt. a jogorvoslati kérelemben foglaltakkal egyetértett.<br>
Az alperes az 1999. július 12. napján kelt D–109/12/1999. számú határozatában a kérelmezõ felperes jogorvoslati kérelmét elutasította. Megállapította, hogy az eljárás során felmerült költséget a felek maguk viselik.<br>
Döntését részben az 1999. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) és (5) bekezdésére alapította. Ezt azzal indokolta, hogy a jogorvoslati kérelemnek az a része, amely a közbeszerzési eljárás forráshiányára, az elõminõsítésre vonatkozó részvételi felhívásra, az ajánlati felhívás tartalmára, valamint a Quadrát Kft. esetében a közbeszerzési eljárás mellõzésére vonatkozott, elkésett. Összeférhetetlenséggel kapcsolatos felperesi elõadást a Kbt. 31. § (2) és (4) bekezdésére utalással találta alaptalannak. Azzal érvelt, hogy a Quadrát Kft. nem vett részt oly módon a közbeszerzési eljárásban, amely vele szemben a kizárási okot valósítana meg. Az alperes a határozatának 5. oldalán az ajánlatkérõk által nevesített pontszámokat – ugyancsak táblázatban – a következõképpen jelölte meg: nyertes 125, K and T Kft. 124, kérelmezõ felperes 89 pont. Az alperes az l., 2., 5. pontoknál a nyertesét, a 4. pontnál a kérelmezõ felperesét értékelte jobb ajánlatnak, a 3. és 6. pont tekintetében pedig az ajánlatokat azonos színvonalúnak minõsítette. Az 5. pont kapcsán az alperes azt hangsúlyozta, hogy a nyertes magasabb árát ellensúlyozta a kedvezõ kiírás szerinti számlázási rendje és az, hogy az áfa elõfinanszírozását is vállalta, utalt egyben arra, hogy a kérelmezõ felperes eltért az igényelt számlázási rendtõl. Ezek összegezése alapján pedig azt állapította meg, hogy a nyertes, azaz az Infra Start Kft. ajánlatát kell összességében a legkedvezõbbnek tekinteni, mivel a fontossági sorrendben elõbb álló elbírálási szempontoknál ez az ajánlattevõ tette a kedvezõbb ajánlatot. Ezen oknál fogva pedig azt rögzítette, hogy az ajánlatkérõk jogszerûen hozták meg döntésüket, mivel az elbírálási szempontok szerint összességében legelõnyösebb ajánlatot tevõt hirdették ki nyertesnek.<br>
A kérelmezõ felperes keresetében elsõdlegesen az alperes határozatának megváltoztatását, másodlagosan a határozat hatályon kívül helyezését és az alperes új eljárásra kötelezését, valamint az alperes perköltségben történõ marasztalását kérte. Petitumát azzal indokolta, hogy jogorvoslati kérelme nem késett el, mivel a közbeszerzési eljárásban az eredményhirdetésre 1999. május 21-én került sor, és õ csak ekkor szerzett érdemben tudomást a törvénysértésekrõl. Sérelmezte, hogy az alperes nem vizsgálta meg a Quadrát Kft. tekintetében széleskörûen az összeférhetetlenségi okokat, a közbeszerzési eljárás nélkül lefolytatott beruházáslebonyolítói tevékenységet, és azt sem, hogy a lebonyolító szavazati joggal részt vett-e a döntés meghozatalában. Kérelmezõ felperes szerint az alperes nem tisztázta eljárása során a tényállást, és jogsértõ módon állapította meg azt, hogy az ajánlatkérõk betartották a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésében, 59. § (1) bekezdésében, valamint a 34. § (l) bekezdésében foglaltakat. Érvelése szerint az alperes a határozatában nem döntött minden jogorvoslati kérelemben felvetett kérdésrõl, és az indokolási kötelezettségének sem tett teljeskörûen eleget. Kifejtette, hogy az ajánlatkérõk már a pontozási táblázatukból következõen sem az összességében legelõnyösebb ajánlatot tevõt hirdették ki nyertesként, vitatta a nyertes elõnyösebb kötbérvállalásának tényét is. Az volt az álláspontja, hogy az 5. pont tekintetében az õ ajánlata volt a jobb az alacsonyabb ár miatt és azért is, mert a nyertes vállalása adójogszabályt sért.<br>
Az alperes ellenkérelmében – a határozatában foglalt indokolásra figyelemmel – a kérelmezõ felperes keresetének elutasítását kérte.<br>
Az alperesi beavatkozók is a felperes keresetének elutasítását kérték. A kérelmezõ felperes keresete nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében az eljárás megindítására, a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kerülhet sor. E jogszabályi rendelkezés kimondja azt is, hogy e határidõk elmulasztása jogvesztéssel jár.<br>
A Quadrát Kft.-vel az ajánlatkérõk a megbízási szerzõdést 1998. július 21-én kötötték meg. Ebbõl, valamint az elõzõ bekezdésben ismertetett törvényhelybõl következõen az esetleges jogsértés miatti eljárás megindítására 1998. július 21. napjától számított 60 napon belül kerülhetett volna sor. A perbeli esetben azonban a kérelmezõ felperes a jogorvoslati kérelmét 1999. június 3-án nyújtotta be, ebbõl következõen az elkésett, jogvesztõ határidõn túli kérelem volt.<br>
Rámutat a bíróság arra is, hogy az ajánlatkérõk a pénzügyi, gazdasági és mûszaki alkalmasságot az elõminõsítési eljárásban bírálták el. Az elõminõsítési eljárás eredményérõl az ajánlatkérõk 1999. március 17-én döntöttek, és a döntés a közbeszerzési értesítõben 1999. április 7-én került közzétételre. Ebbõl következõen a kérelmezõ felperesnek ha bármilyen ellenvetése merült fel az alkalmassággal kapcsolatban, akkor e tárgyban a jogorvoslati kérelmét e naptól számított 15 napon, de legkésõbb 60 napon belül kellett volna elõterjesztenie. Kérelmezõ felperes azonban a számára nyitva álló határidõt elmulasztotta, mivel jogorvoslati kérelme 1999. június 3-án került benyújtásra. Ebbõl következõen e tekintetben is érdemben helyesen döntött az alperes akkor, amikor azt állapította meg, hogy a kérelem e körben is elkésett és jogvesztõ határidõn túli.<br>
A kérelmezõ felperesnek az ajánlatkérõk forráshiányával, továbbá az ajánlati felhívás tartalmával kapcsolatos kérelme is az objektív jogvesztõ határidõn túl került benyújtásra. A részvételi felhívás ugyanis megjelent a Közbeszerzési Értesítõben, errõl a felperes tudomást szerzett, az elõminõsítési eljárásra szóló dokumentációt átvette, az elõminõsítési eljárást követõen ajánlatát benyújtotta, ajánlati felhívást, dokumentációt is megismerte, ajánlattételi határidõre ajánlatot is beadott. Ezen cselekmények, okiratok dátumaiból, valamint a jogorvoslati kérelem benyújtásának idejébõl pedig egyértelmûen következik, hogy a felperes a tudomásra jutástól számított 15 napon túl terjesztette elõ az eljárás megindítására irányuló kérelmét. Kifejtettekbõl következik, hogy a bíróság nem fogadhatta el azt a felperesi érvelést, hogy a kérelmezõ felperes csak az eredményhirdetés napján szerezhetett tudomást a számára okot adó és jogorvoslati eljárás megindításának alapjául szolgálható adatokról. Alperes tehát helyesen járt el akkor, amikor az objektív és jogvesztõ határidõn túl elõterjesztett ezen jogorvoslati kérelmek tárgyában sem folytatott le érdemi vizsgálatot.<br>
A Kbt. VI. fejezete, a 31. § (1)–(4) bekezdése tartalmazza az ajánlatkérõk nevében eljáró személyekkel kapcsolatos szabályokat. Ezek értelmében az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban, vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
A bíróság a rendelkezésére álló iratokból (dokumentáció) azt állapította meg, hogy a szennyvíztisztító telep kapacitásbõvítése tárgyában a terveket nem a Quadrát Kft., hanem a Redox Kft. készítette el. E körben a tényállást érintõen rámutat a bíróság arra is, hogy a kérelmezõ felperes okiratokkal vagy egyéb hitelt érdemlõ módon a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerinti munkaviszonyt, vezetõ tisztségviselõi avagy hozzátartozói minõséget nem bizonyította. Az pedig, amit a bíróság e körben tényállásként megállapíthatott és értékelhetett, része volt a dokumentációnak, ezért ha fenn is állt volna az eljárás e szakaszát érintõen bármely összeférhetetlenségi ok, akkor azt a kérelmezõ felperesnek nem 1999. június 3-án, hanem korábban kellett volna kifogásolnia, ezért a Kbt. 31. § (2) bekezdésében meghatározott kizáró okok tekintetében érdemi vizsgálatnak – elkésettség okából – az eljárás e részét illetõen már nem is lehetett helye.<br>
Az alperes a határozatában az iratokkal és a rendelkezésére álló adatokkal összhangban állóan rögzítette, hogy az ajánlatok elbírálására az ajánlatkérõ önkormányzatok bizottságot hoztak létre és ennek a bizottságnak a tagjai az önkormányzatok képviselõi voltak. A kérelmezõ felperes csak hivatkozott arra, hogy a lebonyolító részt vett a döntés meghozatalában, ezt azonban semmivel nem támasztotta alá. A kérelmezõ felperesi nyilatkozatban foglaltakat igazoló adatok a bíróság rendelkezésére álló iratokban sem voltak fellelhetõk. Ebbõl következõen a bíróság azt állapította meg, hogy a kérelmezõ felperes e körben elõterjesztett, határidõben érkezett kérelme nem alapos, az ajánlatkérõk a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdésében foglalt szabályt nem szegték meg.<br>
A bíróság jogi álláspontja szerint nincs relevanciája annak, hogy az ajánlatkérõk milyen módot választanak az értékeléshez. A végeredménynek azonban tükröznie kell az elbírálási szempontoknak való megfelelést és a fontossági sorrendet. Az összességében legelõnyösebb ajánlat esetében az ajánlatkérõknek több feltételt együttesen kell értékelnie, és a sorszámokból következõen az elõbb állót nagyobb súllyal kell értékelnie, fontosabbnak kell tekintenie, mint az utóbb következõket.<br>
A perbeli esetben a felhívás 10. pont 1. pontját illetõen azt a kérelmezõ felperes sem vitatta, hogy a nyertes rövidebb teljesítési határidõt vállalt, ezért az alperes helyesen állapította meg, hogy a nyertes ajánlata jobb volt, mint a kérelmezõ felperesé. A 2. pont kapcsán pedig a bíróság a perben lefolytatott bizonyítás alapján – kiegészítve és pontosítva az alperesi tényállást – azt állapította meg, hogy – a másolati példányok némelyikétõl eltérõen – a nyertes ajánlatának eredeti példánya tartalmazta az ajánlatkérõ felperesétõl kedvezõbb, 1,5%/nap kötbérvállalást. Ebbõl a ténybõl, a megkötött szerzõdésbõl (11. pont), valamint abból következõen, hogy eltérés esetén mindig az eredeti példányban foglaltak tartalma az irányadó (dokumentáció 5. oldal 9. pont), a bíróság azt állapította meg, hogy a nyertes a 2. pont tekintetében is lényegesen kedvezõbb ajánlatot tett. A 3. elbírálási szempont kapcsán a bíróság kiemeli, hogy a nyertes a mûszaki alkalmasságát megfelelõen igazolta, e körben a két ajánlat egyenértékûsége állapítható meg, és ezzel ellentétes adatokat a kérelmezõ felperes a perben nem bizonyított. A mûszaki alkalmassággal kapcsolatos értékelés egyébként is befejezõdött azzal az elõminõsítési eljárással, amely ellen jogorvoslattal senki sem élt, olyan értékelési szempont pedig nem volt, amely az alkalmas mellett az alkalmasnál alkalmasabb követelményét fogalmazta volna meg. A 4. elbírálási szempont tekintetében az alperes a kérelmezõ felperes ajánlatát értékelte jobbnak, így ezt a bíróság is adottnak tekintette.<br>
A bíróság 5. pontban rögzített szempont értékelése kapcsán azonban a következõkre kíván rámutatni:<br>
Az alperes a perbelivel közel azonos tárgyú és megítélésû, a D.110/16/99. számú határozatában (bírói száma 8.K.38 8881/1999.) egy azonos tartalommal megfogalmazott, ugyancsak 5. pontban nevesített szempont tekintetében a magasabb ár mellett vállalt áfamegfinanszírozást nem értékelte olyan tényezõként, mint amely ellensúlyozhatna egy 8%-kal alacsonyabb árat. Az e perben felülvizsgálni kért határozatában azonban ettõl eltérõen és úgy foglalt állást, hogy a nyertes 6%-kal magasabb árát ellensúlyozza az általa vállalt áfamegfinanszírozás. Az alperes a határozataiban ugyanakkor nem adta indokát annak, hogy mely okoknál fogva helyezkedett a két ügyben eltérõ álláspontra, és az e körben mérlegeléssel meghozott döntésének indokait sem tárta fel a határozataiban, így az e körben nem volt felülbírálható. Tény azonban (nyertes ajánlata, megkötött szerzõdés 7. pontja), hogy a nyertes úgy vállalta az áfamegfinanszírozást, hogy arra az ajánlatkérõknek kamatmentes hitelt folyósít. Ebbõl következõen tehát nem helytálló az a kérelmezõ felperesi érvelés, amely szerint az adójogszabályok megsértésének veszélye fennállna. A bíróság a perben elé tárt adatok alapján – konkrét okiratokon, adatokon alapuló bizonyítékok, számszerû levezetések, árakkal egybevetetten értékelt gazdaságossági számítások hiányában, amelyeket az ajánlatkérõ alperesi beavatkozóknak vagy az alperesnek kellett volna csatolnia – nem látta igazoltnak e perben azt az alperesi megállapítást, hogy a szerzõdés teljesítését biztosító anyagi fedezettel rendelkezõ ajánlatkérõ számára egy áfamegfinanszírozás vállalása még egy a 6%-kal magasabb ár esetén is elõnyösebb lehet, mint egy olyan 6%-kal alacsonyabb ár, amelyhez nem kapcsolódik áfamegfinanszírozás.<br>
A bíróság álláspontja szerint továbbá téves az az alperesi határozati megállapítás, mely szerint a kérelmezõ felperes ajánlata nem felel meg a dokumentációban foglaltaknak. (Megjegyzi egyben azt is, hogy ha ez így lenne, akkor az alperesnek ezt e pontban nem hátrányként kellett volna értékelnie, hanem az ajánlat érvénytelenségét kellett volna megállapítania.) A bíróság megítélése szerint az alperes megállapítása azért téves, mert több adatot is figyelmen kívül hagyott az értékelésnél, és a kérelmezõ felperes mûszaki pénzügyi ütemezését (továbbiakban Ütemezés) az ajánlatból kiragadva értékelte. Nem vette figyelembe az alperes azt, hogy a kérelmezõ felperes az ajánlatában (szerzõdési feltételek 7. pont) szó szerint a dokumentáció szerinti feltételeket fogalmazta meg, és azt sem, hogy a 7. pont csak a dokumentáció szerinti 3. ponttal és az 5. ponttal együtt, azaz egymást kiegészítve értékelhetõ. Nem vonta értékelési körébe továbbá azt, hogy a 3. pont és az 5. pont szerepel a kérelmezõ felperes ajánlatában, és az Ütemezése is egyértelmûen elismeri a megrendelõnek, az ajánlatkérõnek azt az utasítási jogát, amit a 3. pont és az 5. pont szabályoz. A kérelmezõ felperes Ütemezése, amely valóban tartalmaz kéthetenkénti számlázást is, a bíróság álláspontja szerint – az elõzõekben részletezettek együttes értékelése alapján – egy, a dokumentáció mûszaki tartalma szerint elkészített olyan tervezet, amely a dokumentációban nem részletezettek (ütemezés, sorrendiség) tekintetében a közbeszerzési eljárást követõ idõre vázol fel egy olyan elképzelést, amely kapcsán elõre elismeri a megrendelõ változtatási (utasítási) jogát, és nem érinti, egyben nem is negligálja azt a megrendelõi jogot, hogy a megrendelõ kifizetései a 7. pont szerint történhessenek.<br>
A kifejtettekbõl következõen a bíróság nem látta megalapozottnak azt az alperesi megállapítást, mely szerint a nyertes a kérelmezõ felperesénél az 5. pont tekintetben jobb ajánlatot tett volna. A bíróság ezért azt állapította meg, hogy a kérelmezõ felperes ajánlata 6%-kal alacsonyabb árra tekintettel (amelynek az áfavonzata is nyilvánvalóan kevesebb), jobb volt a nyertesénél. A bíróság a nyertes és a kérelmezõ felperes befektetési ajánlatát nem vette figyelembe, mivel mindketten üzletrész fejében kívántak ezzel élni (illetve a kérelmezõ felperes ezt az üzemeltetõi jog megszerzéséhez is kötötte), és az ajánlatkérõ üzletrészt nem kívánt átruházni.<br>
A 6. elbírálási szempont vonatkozásában – ezt a kérelmezõ felperes sem vitatta – az alperes helyesen állapította meg, hogy az összehasonlított ajánlatokat azonosaknak kell tekinteni.<br>
Az elõzõekben részletezettekre figyelemmel pedig hangsúlyozza a bíróság, hogy a nyertes az elbírálási szempontok sorrendjében a 1. és 2. pontban megfogalmazott feltételek tekintetében elõnyösebb ajánlatot tett, a kérelmezõ felperes pedig a 4. és az 5. pontban tett jobb ajánlatot. Két szempontot illetõen, a 3. és a 6. pont tekintetében pedig két összehasonlított ajánlat azonos értékû volt. Márpedig az a szempont, amely elõbb áll, nagyobb súllyal esik latba, mint a mögötte lévõk, ebbõl következõen pedig nem lehet nyertesnek kihirdetni és összességében legelõnyösebb ajánlatot tevõnek minõsíteni azt az ajánlattevõt (kérelmezõ felperest), aki az elbírálási szempontok fontossági sorrendjében hátrább lévõ tekintetében minõsül jobbnak. (Megjegyzi egyben a bíróság azt is, hogy az elõzõekben rögzített alapelvbõl következõen még akkor is a nyertes ajánlatát kellene összességében elõnyösebb ajánlatnak minõsíteni, ha az alperes 5. pont kapcsán kifejtett érvelését a bíróság megalapozottnak találta volna. Ezért az 5. pont kapcsán megállapított – felderítetlenségbõl, téves ténybeli következtetésbõl és az indokolási kötelezettség nem teljesítésébõl eredõ – eljárási szabálysértést a bíróság nem értékelte az ügy érdemi eldöntésére is kiható lényeges eljárási szabálysértésnek.) Rámutat továbbá a bíróság arra is, hogy az alperes eljárását nem hivatalból, hanem kérelemre folytatta le, ezért döntését is a kérelem tárgyában, ahhoz kötötten kellett meghoznia. Kiemeli továbbá azt is, hogy a 2. helyezett nem élt jogorvoslati kérelemmel, és a kérelmezõ felperes jogorvoslati kérelmében elõadottakkal sem értett egyet. Ezért az alperes – a kérelmezõ felperes kérelemre lefolytatott eljárás során – helyesen járt el akkor, amikor csak a nyertesnek és a kérelmezõ felperesnek az ajánlatát hasonlította össze. Az összesítõ pontokat tartalmazó táblázatokat pedig, amelyek nyilvánvaló számítási hibákat, illetve elírásokat tartalmaznak, nem önmagukban és formálisan, hanem az õket kiegészítõ szöveges értékeléssel (eredményhirdetési jegyzõkönyv, összegezé<br>
s, határozati indokolás) és az ezt alátámasztó adatokkal együtt kell figyelembe venni. A bíróság ezért nem osztotta a kérelmezõ felperesnek azt az érvelését, mely szerint az e bekezdésben nevesített formai hibák egyben olyan tartalmi tévedések is lennének, amelyek az ügy érdemi eldöntése szempontjából is relevanciával bírhatnának.<br>
Mindezek alapján pedig a bíróság azt állapította meg, hogy az alperes az ügy érdemét illetõen jogszerûen rögzítette a határozatában, hogy az ajánlatkérõ betartotta a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésében, 56. § (1) bekezdésében és az 59. § (1) bekezdésében foglaltakat is, és ezért a felperes keresetét teljeskörûen elutasította.<br>
A pervesztes felperest a bíróság a Pp. 78. § (1) bekezdése alapján kötelezte a perköltség megfizetésére.<br>
A bíróság ítéletének a kereseti illeték megfizetésére vonatkozó rendelkezése az 1990. évi XCIII. tv. 43. § (3) bekezdésében és a 6/1986. (VI. 26.) IM rendelet 13. § (2) bekezdésében foglalt rendelkezésen alapul.<br>
<br>
Budapest, 1999. november 17.<br>
<br>
Dr. Kárpáti Magdolna s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>