<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0467)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.320/11/1999<br>
<br>
Tárgy: a BALO Kft. jogorvoslati kérelme a Józsefvárosi Rehabilitációs és Városfejlesztési Rt. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Paukovits Vilmos ügyvéd (9400 Sopron, Frankenburg u. 2/E) által képviselt BALO Fémszerkezetgyártó, Szerelõ és Kereskedelmi Kft. (1173 Budapest, Pesti út 5., továbbiakban: kérelmezõ) jogorvoslati kérelmének – melyet a Józsefvárosi Rehabilitációs és Városfejlesztési Rt. (1085 Budapest, Üllõi út 14., továbbiakban: ajánlatkérõ, RÉV VIII. Rt.) a "Budapest VIII., Futó u. 13. sz. alatti lakóház felújítása, 19 lakás korszerûsítése, szerkezeti megerõsítése, homlokzatok igényes felújítása" tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) bekezdését, a 60. § (1) bekezdés e) pontjára figyelemmel a 60. § (3) bekezdését és a 61. § (2) bekezdését, ezért 2 000 000 Ft, azaz kettõmillió forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá az ajánlatkérõt, hogy a jelen határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A jogorvoslati kérelmet ezt meghaladó részében elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Budapest Józsefvárosi Önkormányzat Képviselõ-testülete (továbbiakban: önkormányzat) és ajánlatkérõ 1998. október 12-én szerzõdést kötöttek, miszerint az önkormányzat 121 millió Ft-ot bocsát ajánlatkérõ rendelkezésére a Futó u. 13. sz. alatti lakóépület rehabilitációs munkáinak megvalósítására. Ajánlatkérõ 1999. május 26-án nyílt eljárás lefolytatására ajánlati felhívást tett közzé a K. É. 21. számában a tárgyi felújítási munkák elvégzésére.<br>
Az eljárást augusztus 4-én a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>d) pontjára hivatkozva eredménytelennek nyilvánította, majd a K. É. augusztus 31-én megjelent 35. számában tárgyalásos gyorsított eljárásra tett közzé részvételi felhívást, arra hivatkozva, hogy a korábbi nyílt eljárás eredménytelen volt, de ennek ellenére az eredetileg kitûzött határidõre, 2000. július 20-ra el akarja végeztetni a munkát. A felhívásban közölte, hogy megbízottja az ICS Építõipari Vállalkozási, Tanácsadó és Közvetítõ Kft.<br>
Elõírta, hogy az ajánlatokat a közzétételt követõ naptól számított 11. napon kell benyújtani a pénzügyi, gazdasági és mûszaki alkalmasság igazolására elõírt igazolások, nyilatkozatok csatolásával.<br>
A felhívásban 7 kiválasztott ajánlattevõt jelölt meg. Az eljárásban való részvételt 3 millió Ft-os ajánlati biztosíték nyújtásához kötötte. A korábbi nyílt eljárásban kiadott ajánlati dokumentációt bocsátotta az ajánlattevõk rendelkezésére.<br>
Ajánlatkérõ az ajánlati dokumentációban közölte, hogy az ajánlatokat azok bontásától számított 30 napon belül bírálja el, és az eljárás eredményét nyilvánosan hirdeti ki.<br>
A felhívásra a jelentkezési határidõig, szeptember 13-ig 8 részvételi jelentkezés érkezett, a kérelmezõ, a ZÁÉV Rt., a Progress B '90 Kft., a Pest-Bau Kft., a Queen Bau Kft., az Erzsébetvárosi Épületfenntartó és Karbantartó Rt. (EVÉK Rt.), a Tectum Kft. és a Fjord Kft. jelentkezése. A bontásról jegyzõkönyv készült, melyben ajánlatkérõ rögzítette, hogy valamennyi jelentkezõ jelentkezését elfogadja, 1999. szeptember 30-ra kérte az ajánlatok benyújtását. Jelezte, hogy a tárgyalások lefolytatására október 5–8. közötti idõpontban kerül sor.<br>
Az ajánlattételi határidõig 6 ajánlattevõ – a kérelmezõ, a ZÁÉV Rt., a Progress B '90 Kft., a Pest-Bau Kft., a Queen Bau Kft., az EVÉK Rt. – nyújtott be ajánlatot. Az ajánlatok értékelését háromtagú bizottság végezte, október 7-i keltezéssel táblázatot állított össze a korábbi nyílt eljárás ajánlati felhívásában közzétett bírálati szempontok és az azokhoz rendelt súlyszámok és 0–10-ig terjedõ pontszámok felhasználásával, a táblázat szerint a legjobb a Queen Bau Kft. ajánlata, a második a Pest-Bau Kft.-é lett, ezt követõen került sor a tárgyalásokra.<br>
Ajánlatkérõ az ajánlattevõkkel lefolytatott tárgyalások alapján kialakult helyzetben ismét összehasonlította az ajánlatokat, és az október 20-án kelt jegyzõkönyvben rögzítette, hogy az elsõ legkedvezõbb a Queen Bau Kft. ajánlata lett, a második pedig az EVÉK Rt. ajánlata – ua. napon ennek megfelelõ döntési javaslatot terjesztett elõ a Budapest VIII. Ker. Józsefváros Önkormányzat Közbeszerzési Bizottságának.<br>
A közbeszerzési bizottság az eljárás eredményét illetõ döntési jog tekintetében a 132/1999.(XI. 19.) számú határozatával hatáskörének hiányát állapította meg, egyben felhívta az ajánlatkérõ mb. vezérigazgatóját, "hogy a lefolytatott közbeszerzési eljárásban ezeket a körülményeket figyelembe véve saját hatáskörében járjon el".<br>
Ajánlatkérõ ezt követõen a november 24-én tartott nyilvános eredményhirdetésen kihirdette az eljárás eredményét, miszerint az eljárás nyertese a Queen Bau Kft., a második helyezett az EVÉK Rt. Az eredményhirdetés jegyzõkönyvében rögzítést nyert, hogy a "hirdetmény alapján benyújtott pályázatokat a RÉV VIII. Rt. tárgyalásos eljárásokon pontosította, és a pályázók felajánlása szerint árlejtette, majd néhány újabb pontosítás után 1999. november 16-án elbírálta".<br>
Ajánlatkérõ a nyertessel november 26-án a vállalkozási szerzõdést megkötötte. Kérelmezõ november 29-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az összességében legelõnyösebb ajánlatot hirdette ki nyertesnek, az eredményhirdetést nem tartotta meg a törvényes határidõn belül, valamint kifogásolta, hogy az eredményhirdetés idõpontjáról szóló értesítést ajánlatkérõ nem az õ faxszámára küldte meg. Kérte a jogsértés megállapítását és a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(3) bekezdése alapján ajánlatkérõ kötelezését az ajánlati biztosítékkal azonos összeg, 3 millió Ft megfizetésére.<br>
Ajánlatkérõ megbízottja a december 3-án kelt észrevételében kérte a jogorvoslati kérelem elutasítását. Elõadta, hogy az ajánlatokat az elbírálási szempontok alapján, tárgyilagosan bírálta el, és a tárgyalások során kialakult, összességében legelõnyösebb ajánlatot hirdette ki nyertesnek.<br>
Közölte, hogy az ajánlatokat október 20-án elbírálta, csak az eredmény kihirdetése húzódott el a Józsefvárosi Önkormányzat Képviselõ-testületének a közbeszerzési eljárás egyes kérdéseirõl szóló 49/1996.(X. 10.) számú rendeletével kapcsolatos jogértelmezési problémák miatt.<br>
Elismerte, hogy az eredményhirdetésrõl szóló értesítést tévedésbõl nem a kérelmezõ faxszámára küldte, védekezésül elõadta, hogy az arról szóló jegyzõkönyvet viszont másnap megküldte a kérelmezõnek.<br>
A jogorvoslati eljárásban december 14-én tartott tárgyaláson kérelmezõ a jogorvoslati kérelmét módosította. Nyilatkozott, hogy nem kéri annak megállapítását, hogy az õ ajánlata volt a legjobb, viszont kéri, hogy a Döntõbizottság állapítsa meg, hogy melyik ajánlat volt a legkedvezõbb, mert álláspontja szerint az ajánlatok értékelése körüli problémák miatt nem lehet tudni, hogy ajánlatkérõ a legkedvezõbb ajánlatot hirdette-e ki nyertesnek.<br>
A Döntõbizottság a felek írásos észrevételei, a tárgyaláson tett szóbeli nyilatkozatai, valamint a közbeszerzési eljárásban keletkezett iratok tartalma alapján megállapította, hogy a módosított jogorvoslati kérelem részben megalapozott.<br>
A kérelmezõ a jogorvoslati kérelmében kifogásolta, hogy ajánlatkérõ nem hirdette ki határidõben az eljárás eredményét, kifogását az ajánlati dokumentációban rögzített ajánlatkérõi közlésre alapította, miszerint ajánlatkérõ a bontástól számított 30 napon belül el fogja bírálni az ajánlatokat.<br>
Miután a Kbt. nem tartalmaz konkrét rendelkezést az eredményhirdetés idõpontjára, csak az ajánlatok elbírálásának kötelezõ idõpontjára nézve, a kérelmezõ által felváltva használt fogalmak – az elbírálás és eredményhirdetés – tekintetében a Döntõbizottság a kérelmet annak tartalma szerint bírálta el.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése elõírja, hogy az ajánlatokat a lehetõ legrövidebb idõn belül, de legkésõbb a felbontástól számított 30 – építési beruházás esetén 60 – napon belül el kell bírálni, a (2) bekezdés szerint az ajánlatkérõ az elbírálási határidõt indokolt esetben egy alkalommal, legfeljebb 30 nappal meghosszabbíthatja, a határidõ meghosszabbítását hirdetményben kell közzétennie. Az ajánlatok felbontása szeptember 30-án történt, ajánlatkérõ a határidõt nem hosszabbította meg, így a törvény szerinti elbírálási határidõ – tekintettel arra, hogy a beszerzés tárgya szolgáltatás – október 30-án lejárt.<br>
Ajánlatkérõ a jogorvoslati eljárásban úgy az írásbeli, mint a tárgyaláson szóban elõadott védekezésében arra hivatkozott, hogy õ 30 napon belül – október 20-án – meghozta a döntést, csupán annak kihirdetése húzódott el jogértelmezési problémák miatt. A Döntõbizottság ezért elsõdlegesen azt tette vizsgálat tárgyává, hogy az ajánlatkérõ által hivatkozott október 20-i "döntés" a jogvita tárgyát képezõ ügy tényállása szerint érdemi döntésnek minõsült-e.<br>
A jogvita tárgyát képezõ közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja és 10. § d) pontja értelmében a RÉV VIII. Rt. minõsül ajánlatkérõnek, mert a RÉV VIII. Rt. az 1998. október 12-én kötött szerzõdés szerint a 121 millió Ft-ot kizárólagosan a beszerzés realizálása céljára kapta az önkormányzattól.<br>
A megbízási szerzõdés 6. pontja rögzíti a megbízott jogait, kötelezettségeit és feladatait. A 6.4.1. pont az alábbiak szerint szól: "Megbízó a Megbízott tevékenységéhez szükséges beruházói állásfoglalásokat és döntéseket az elõterjesztés, ill. javaslat kézhezvételétõl számított 15 napon belül adja meg, a testületi döntést igénylõ kérdésekre 30 napon belül ad választ. Megbízó tájékoztatja a Megbízottat, hogy mely kérdések igényelnek testületi döntést. Testületi döntést nem igénylõ közbensõ intézkedéseket Megbízó 8 napon belül realizál". Ebbõl következik, hogy a közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerinti, az ajánlatok bontásától számított 30 napos határidõn belül ajánlatkérõnek az eljárást lezáró döntéshez szükséges valamennyi feladatot végre kellett hajtania, azaz az ajánlattevõkkel folytatott tárgyalásokat követõen az önkormányzat közbeszerzési bizottsága felé döntési javaslatot kellett felterjesztenie, a bizottság – egyes esetekben a testület – döntését pedig, mint a közbeszerzési eljárást lezáró döntést kellett kihirdetnie. A döntési mechanizmus nyilvánvaló idõszükségletét ajánlatkérõnek figyelembe kellett vennie.<br>
Ajánlatkérõ október 20-án az ajánlatok értékelésérõl készült táblázatait, mint saját "megállapításait" a közbeszerzési bizottság részére "tervezet"-ként küldte meg. A közbeszerzési bizottság az október 22-i ülésén az ügyben érdemi döntést nem hozott; saját hatáskörének tisztázására a képviselõ-testület állásfoglalását tartotta szükségesnek: A közbeszerzési bizottság újabb ülésére november 19-én került sor, amikor a bizottság 132/1999. (XI. 19.) számon határozatot hozott, miszerint a jelen ügyben az ajánlatok elbírálására nincs hatásköre – felhívta egyúttal ajánlatkérõt, hogy a közbeszerzési eljárásban saját hatáskörében járjon el.<br>
Ajánlatkérõ ezen elõzmények után értesítette faxon ajánlattevõket a nyilvános eredményhirdetés idõpontjáról (november 24.) és helyérõl. A kérelmezõ az értesítést nem kapta meg. Az eredményhirdetésrõl készült jegyzõkönyv szerint ajánlatkérõ az ajánlatokat november 16-án bírálta el – a Döntõbizottságnak erre vonatkozó dokumentumot ajánlatkérõ nem bocsátott rendelkezésére.<br>
A közbeszerzési eljárást lezáró döntésnek csak az a döntés tekinthetõ, amely a közbeszerzési eljárás végeredményét megállapítja, a Kbt. szabályai szerint nyilvánosan kihirdethetõ, és annak alapján a szerzõdés megköthetõ.<br>
A jóváhagyásra megküldött "döntés" csak döntési javaslat, ugyanis egy döntés csak akkor tekinthetõ az ügy érdemében hozott döntésnek, ha a döntést hozó azt azzal a szándékkal, abban a tudatban hozza meg, hogy az az õ saját határozata, annak joghatálya nem függ harmadik személy hozzájárulásától, és így azt a lehetõ legrövidebb idõn belül kihirdetheti.<br>
Ajánlatkérõ a jelen eljárásban az október 20-i saját értékelését nem hirdette ki nyilvánosan, mert mindaddig nem tekintette azt eljárást lezáró döntésnek, amíg a közbeszerzési bizottság 132/1999. (XI. 19.) számú határozatáról nem értesült.<br>
A Döntõbizottság e határozat meghozatalával azonosítja az elbírálás idõpontját, amely az ajánlatok bontásától számított 50. napra esik. (A becsatolt eredményhirdetési jegyzõkönyv szerint ajánlatkérõ november 16-án, az ajánlatok felbontásától számított 47. napon bírálta el az ajánlatokat.)<br>
Ajánlatkérõ az elbírálás határidejét nem hosszabbította meg, tehát a törvény által szabott 30 napos határidõt kellett volna betartania, azt pedig túllépte.<br>
A Döntõbizottság megállapította, hogy ajánlatkérõ az ajánlatok késedelmes elbírálása által megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdését.<br>
Az elbírálási határidõ elmulasztása a Kbt. szerint a következõ jogkövetkezményekkel jár:<br>
– A 60. § (1) bekezdés e) pontja alapján eredménytelen az eljárás, ha ajánlatkérõ az 55. § (1)–(2) bekezdésében elõírt határidõn belül az ajánlatokat nem bírálja el. Tehát ajánlatkérõnek az eljárást eredménytelenné kellett volna nyilvánítania.<br>
– A 60. § (3) bekezdés úgy rendelkezik, hogy "ha az ajánlatkérõ az eljárásban való részvételt biztosíték adásához kötötte, és az elõírt határidõre az ajánlatokat nem bírálja el, a biztosítékkal azonos összeg megfizetésére köteles".<br>
Ajánlatkérõ tehát köteles – az ajánlati biztosíték összegén túlmenõen – az azzal azonos összeget megfizetni mindazon ajánlattevõ részére, akik a közbeszerzési eljárásban ajánlatot tettek, és velük ajánlatkérõ nem kötött szerzõdést. Kérelmezõnek a 3 millió Ft megfizetésére irányuló kérelme tehát jogos, a Döntõbizottság mindamellett a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ában meghatározott jogkövetkezmények körében a rendelkezõ részben erre nem kötelezhette ajánlatkérõt, mert a közbeszerzési szerzõdés megkötésével a közbeszerzési eljárás lezárult. A Döntõbizottság megjegyzi, hogy ajánlatkérõ önkéntes teljesítése hiányában kérelmezõ (és a többi ajánlattevõ) polgári peres eljárásban érvényesítheti követelését.<br>
Miután a közbeszerzési eljárást fenti okokból eredménytelennek kell tekinteni, eredménytelen eljárásnak pedig nem lehet nyertese, a Döntõbizottság nem vizsgálta érdemben az ajánlatokat, a kérelemnek ezt a részét elutasította.<br>
Ajánlatkérõ elismerte, hogy kérelmezõt – hibás faxszám címzés miatt – a nyilvános eredményhirdetésre nem hívta meg. A meghívókat csak faxon továbbította, tehát azt kérelmezõ postai úton sem kapta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdése alapján az eredményhirdetésre az ajánlattevõket meg kell hívni, ennek elmulasztása folytán ajánlatkérõ e rendelkezést is megsértette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerinti jogkörében eljárva a 88. § (1) bekezdés d), f) és g) pontja szerint rendelkezett.<br>
A bírság összegének megállapításakor a Döntõbizottság enyhítõ körülményként vette figyelembe azt a tényt, hogy a jogsértések részben az ellentmondásos önkormányzati rendelkezések és intézkedések közrehatása miatt következtek be.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1999. december 31.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>