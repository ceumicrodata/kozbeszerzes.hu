<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7709)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.457/8/2000<br>
Tárgy: a Várfalvi Kft. jogorvoslati kérelme az Állami Autópálya-fejlesztõ és -üzemeltetõ Rt. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi <br>
<br>
HATÁROZAT-ot:<br>
<br>
Dr. Számadó Krisztina ügyvéd (4025 Debrecen, Vörösmarty u. 16.) által képviselt Várfalvi Kft. (4024 Debrecen, Varga u. 47/B, továbbiakban: kérelmezõ) jogorvoslati kérelmét –, melyet dr. Tamásiné dr. Jakab Mária jogtanácsos által képviselt Állami Autópálya-fejlesztõ és -kezelõ Rt. (1024 Budapest, Fényes Elek u. 7–13., korábbi nevén: Északkelet-magyarországi Autópálya-fejlesztõ és -üzemeltetõ Rt., továbbiakban: ajánlatkérõ) 10 000 tonna útszóró só beszerzése tárgyú közbeszerzési eljárás ellen indított – a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 2000. július 17-én megjelent számában a rendelkezõ részben megjelölt beszerzés tárgyában.<br>
A felhívás 11. b) pontjában kikötötte, hogy alkalmatlannak minõsíti a szerzõdés teljesítésére azt az ajánlattevõt, melynek cégkivonatában nincs feltüntetve a beszerzés tárgya szerinti tevékenységre vonatkozó tevékenységszám (TEÁOR-szám).<br>
Az ajánlati dokumentáció IV. fejezet 4.15 pontjában elõírta, hogy az ajánlattevõnek be kell csatolnia az országos forgalmazási engedélyt.<br>
A felhívásra augusztus 29-ig lehetett az ajánlatokat benyújtani. Az ajánlattételi határidõre a kérelmezõn kívül a Suller Kft. és a Magyar Plastiroute Kft. nyújtott be ajánlatot.<br>
Ajánlatkérõ az ajánlatok bontásának napján hiánypótlásra és kérdések megválaszolására hívta fel az ajánlattevõket. Kérelmezõvel a következõket közölte:<br>
"–  kérjük megadni, hogy a beadott cégkivonat melyik TEÁOR-száma alapján végzi az ipari só (útszóró só vagy technikai nátriumklorid) kereskedelmét (ajánlati felhívás 11. b) pontja),<br>
– kérjük pótlólag beküldeni az országos forgalmazási engedélyt (ajánlati dokumentáció, 4. fejezet, 4.15. pont)".<br>
A válaszadásra és a hiánypótlás teljesítésére ajánlatkérõ augusztus 31. 10.00 órai határidõt biztosított kérelmezõ részére.<br>
Kérelmezõ augusztus 30-án becsatolta ajánlatkérõhöz a társasági szerzõdése módosítását, miszerint tevékenységi köre bõvült az 51.55. számú vegyiáru-nagykereskedelem tevékenységi körrel. Egyben nyilatkozott, hogy a beszerzés tárgya szerinti tevékenységet az 51.55-ös TEÁOR-számú tevékenységi kör alapján végzi. Augusztus 31-én megküldte ajánlatkérõ részére a 2000. augusztus 31-i keltû országos forgalmazási engedélyt.<br>
Ajánlatkérõ a szeptember 4-én tartott eredményhirdetésen a Magyar Plastiorute Kft. ajánlatát hirdette ki nyertesnek. A kérelmezõ ajánlatát érvénytelennek nyilvánította azzal az indokkal, hogy a tevékenységi köre csak augusztus 30-tól módosult a megfelelõ tevékenységi körrel, valamint utalt arra, hogy a becsatolt forgalmazási engedély augusztus 31-i keltezésû.<br>
Kérelmezõ szeptember 19-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, tekintettel arra, hogy a hiánypótlásra megadott határidõig az ajánlatkérõ által igényelt ajánlati feltételeket teljesítette. A jogorvoslati eljárásban tartott tárgyaláson közölte, hogy a társasági szerzõdése módosítása elõtt a beszerzés tárgya szerinti tevékenységet a TEÁOR 51.70 számú, egyéb nagykereskedelem tevékenységi kör alapján folytatta. Kérte a jogsértés megállapítását, az eljárást lezáró döntés megsemmisítését és ideiglenes intézkedésként a szerzõdéskötés megtiltását.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlati feltételeknek az ajánlattételi határidõ napjával bezárólag kell fennállnia, kérelmezõ viszont ezen határidõ lejárta után teljesítette azokat.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõ a dokumentáció IV. fejezet 4.15. pontjában elõírta, hogy ajánlattevõnek be kell csatolnia az országos forgalmazási engedélyt. Kérelmezõ az engedélyt nem csatolta be, ajánlatkérõ nem tudhatta, hogy azzal kérelmezõ rendelkezik-e vagy sem, ezért hívta fel annak pótlólagos becsatolására. A hiánypótlási felhívás a létezõ, de be nem csatolt engedély pótlására és nem utólagos beszerzésére ad lehetõséget. Kérelmezõ az ajánlattétel idõpontjában nem rendelkezett a forgalmazási engedéllyel, a közbeszerzési eljárásban keletkezett dokumentumok, valamint kérelmezõnek a tárgyaláson elõadott nyilatkozata szerint azt csak az ajánlattételi határidõ lejártát követõen kapta meg az illetékes hatóságtól, és augusztus 31-én csatolta be.<br>
A Döntõbizottság nem fogadta el a kérelmezõ érvelését, miszerint a hiánypótlási határidõre az engedélyt benyújtotta, mert az ajánlati felhívásban, illetõleg dokumentációban elõírt feltételekkel ajánlattevõnek az ajánlattétel idõpontjában kellett volna rendelkeznie.<br>
Az ajánlati felhívásban ajánlatkérõ alkalmassági kritériumként kikötötte, hogy az ajánlattevõ cégjegyzékében szerepelnie kell a beszerzés tárgya szerinti tevékenységi körnek. A becsatolt iratok és kérelmezõnek a tárgyaláson elõadott nyilatkozata szerint kérelmezõ a társasági szerzõdését csak az ajánlattételi határidõ lejártát követõen módosította, akként, hogy abban szerepeljen a beszerzés tárgya szerinti tevékenység végzésére jogosító tevékenységi kör.<br>
A Döntõbizottság nem fogadta el kérelmezõnek a tárgyaláson elõadott nyilatkozatát, miszerint a tevékenységet az 51.70 TEÁOR-számú tevékenységi kör alapján végezte. Az 51.70-es tevékenységi kör – egyéb nagykereskedelem – olyan kereskedelmi tevékenységek végzésére jogosít, melyek a TEÁOR-ban nincsenek külön nevesítve. A beszerzés tárgya útszóró só, ami vegyiárunak minõsül. A vegyiáru-nagykereskedelem 51.55-ös számon nevesítve van a TEÁOR-ban, ezért az 51.70-es tevékenységi kör nem jogosít vegyiáru-nagykereskedelem végzésére.<br>
A Döntõbizottság megállapította, hogy kérelmezõ ajánlata érvénytelen volt, mert az ajánlattétel idõpontjában nem felelt meg az ajánlati dokumentáció IV. fejezet 4.15 pontjában foglalt elõírásnak, másrészrõl pedig kérelmezõ az ajánlattétel idõpontjában alkalmatlan volt a szerzõdés teljesítésére, mert részérõl fennállt a felhívás 11. b) pontjában meghatározott alkalmatlansági ok. Ezért ajánlatkérõ jogszerûen zárta ki kérelmezõt a közbeszerzési eljárásból.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett, a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 26.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>