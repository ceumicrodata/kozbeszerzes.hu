<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7798)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.442/7/2000<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Szegedi Informatika Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85.) a Szegedi Informatikai Kft. (6720 Szeged, Széchenyi tér 1., a továbbiakban: ajánlatkérõ) "1 db intranet/internet alapú WfMC szabvány szerinti WorkFlow vezérlõ alá, egyablakos ügyfélszolgálatra épülõ technológia elkészítése" tárgyú közbeszerzési eljárása ellen hivatalból indított jogorvoslati eljárást megszünteti. Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. szeptember 13-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének b) pontja alapján. Ajánlatkérõ az ajánlati felhívásban a beszerzés tárgyát az alábbiak szerint határozta meg:<br>
1 db intranet/internet alapú WfMC szabvány szerinti WorkFlow vezérlõ alá, egyablakos ügyfélszolgálatra épülõ technológia elkészítése – a szükséges csatlakozó interfésszel, térinformatikai döntéstámogatási rendszerrel és adatfeltöltéssel –, amely szorosan illeszkedik Szeged Megyei Jogú Város informatikai stratégiájához, illetve a Dél-alföldi Területfejlesztési Tanács Informatikai Kabinetjének operatív programjához.<br>
Ajánlatkérõ ajánlattételre a Ritek Regionális Információtechnológiai Központ Rt.-t hívta fel.<br>
A Döntõbizottság elnöke részére megküldött tájékoztatóban ajánlatkérõ az eljárásfajta választásának indokaként elõadta, hogy a beszerzés tárgyát képezõ egyablakos ügyfélszolgálatra épülõ technológiának szorosan illeszkedni kell a Szeged Megyei Jogú Város informatikai stratégiájához, illetve a Dél-alföldi Területfejlesztési Tanács Informatikai Kabinetjének operatív programjához.<br>
A feladat elvégzéséhez szükséges az Optimalizált Standardizált Közigazgatási folyamatok, az Önkormányzati Standardizált Adatbázis, valamint az ezekhez kapcsolódó hazai fejlesztési internet alapú WorkFlow vezérlõ ismerete és alkalmazása. Ezen technológiák a szerzõi jog alapján védettek, az alapelemeknek külön-külön tulajdonosai vannak.<br>
A Ritek Rt. az alapelemek ismerete mellett – az országban kizárólagosan – rendelkezik mindhárom technológia használati és továbbhasznosítási jogával, így egyedül alkalmas a feladat elvégzésére.<br>
A Döntõbizottság elnöke 2000. szeptember 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból egyértelmûen nem állapítható meg, hogy ajánlatkérõ milyen kizárólagos jogra alapítja az eljárásfajta alkalmazását, valamint a kizárólagos jog meglétét nem támasztotta alá egyértelmûen.<br>
Indítványozta az eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését, álláspontja szerint jogszerûen folytatja a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontja alapján. Tárgyaláson tett nyilatkozatában elõadta, hogy önkormányzati tulajdonú gazdasági társaság. A Kbt. hatálya alá azért tartozik, mert a beszerzését önkormányzati támogatásból valósítja meg.<br>
A közigazgatási rendszer számítógépre telepítésével kapcsolatos fejlesztésekkel három informatikai cég foglalkozott. Az ajánlatkérõ korábbi idõszakban kifejlesztette és elkészítette az "Internet alapú WorkFlow vezérlõ"-t, a Geoview Systems Kft. az "Önkormányzati Standardizált Adatbázis"-t és a Procont Kft. az "Optimalizált Standardizált Közigazgatási folyamatok"-at.<br>
A beszerzés jelenlegi tárgya tulajdonképpen ezen alapelemekre épülõ, önkormányzati igényeket kielégítõ struktúra kialakítása.<br>
Ezen fejlesztési munkák elvégzésére a három informatikai cég alapításával alakult meg a Ritek Rt., aki részére átadták a cégek által korábban említett fejlesztéseket további fejlesztés céljából, és a dél-alföldi régióra kizárólagos jogot biztosítottak a részére.<br>
Ajánlatkérõ a három informatikai cég erre vonatkozó nyilatkozatát az iratokhoz csatolta.<br>
A Döntõbizottság a rendelkezésre álló iratok, ajánlatkérõ és a Ritek Rt. tárgyaláson tett nyilatkozatai alapján megállapította, hogy ajánlatkérõ eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ nyilatkozata és a döntõbizottsági eljárásban becsatolt iratokkal kellõ alapossággal alátámasztotta, hogy jelen esetben a beszerzés tárgyának teljesítésére kizárólag a felkért ajánlattevõ képes.<br>
A beszerzés tárgyát képezõ fejlesztés egy korábban már kifejlesztett programra épül, mely programok tulajdonosai a felkért ajánlattevõ részére kizárólagos jogot biztosítottak, sõt magát a céget a már meglévõ program továbbfejlesztése céljából hozták létre.<br>
A Döntõbizottság a fentiek alapján megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 17.<br>
<br>
Dr. Engler Magdolna s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>