<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7755)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.428/12/2000<br>
<br>
Tárgy: a Közbeszerzések Tanácsa elnökének indítványa és	a Betonút Rt. jogorvoslati kérelme az ÁPV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa elnöke (1024 Budapest, Margit krt. 85.) és a Betonút Szolgáltató és Építõ Rt. (1133 Budapest, Pannónia u. 59–61., a továbbiakban: kérelmezõ) egyesített jogorvoslati kérelmének, melyet az Állami Privatizációs és Vagyonkezelõ Rt. (1133 Budapest, Pozsonyi út 56., képviseli: dr. Kolozsi Noémi jogtanácsos, a továbbiakban: ajánlatkérõ) "a kunmadarasi volt szovjet használatú katonai repülõtér környezetikár-elhárítása" tárgyú közbeszerzési eljárás ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését, ezért a Döntõbizottság az ajánlatkérõvel szemben 5 000 000 Ft, azaz ötmillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ Betonút Rt. részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi továbbá a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. június 28-án ajánlati felhívást tett közzé a K. É. 26. számában nyílt eljárás megindítására (2862), a rendelkezõ részben írt tárgyban, miután elõzetes tájékoztatót jelentetett meg a K. É.-ben. A felhívás 3. a) pontjában részletezett feladatok végzésére kért egyváltozatú ajánlatot. Dokumentációt is készített, aminek megvásárlását az alábbi módon tette kötelezõvé a felhívás 5. c) pontjában:<br>
"A dokumentáció megvásárlásának feltételei: az ajánlati dokumentáció ára 50 000 Ft+ áfa.<br>
Az ajánlattevõ az ajánlati dokumentáció, információs memorandum ellenértékének megfizetésérõl szóló ÁPV Rt. ügyfélszolgálati irodája által kiállított elismervényt az ajánlathoz csatolni köteles. Ennek hiánya az ajánlat érvénytelenségét vonja maga után. Az ajánlatkérõ a dokumentáció árát csak a Kbt.-ben meghatározott esetekben fizeti vissza."<br>
Ajánlatkérõ ajánlati biztosítékot is kért, aminek kapcsán az alábbiakat írta elõ:<br>
– 5 000 000 Ft összeget az ajánlattételi határidõ elõtt 24 órával megelõzõen kell rendelkezésre bocsátani,<br>
– nyújtható készpénzátutalással, illetve bankgaranciával.<br>
Az alkalmasság megítélésével kapcsolatos elõírások szerint a 11. a) pontban azt írta elõ ajánlatkérõ, hogy:<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények: ajánlattevõ köteles igazolni a saját, illetve a közbeszerzés értékének 10%-át meghaladó mértékben igénybe venni kívánt alvállalkozójának a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó dokumentumokat az ajánlathoz csatolni kell. Az ajánlattevõ, illetve alvállalkozója a pénzügyi és gazdasági alkalmasságát az alábbi írásos dokumentumokkal köteles igazolni: 30 napnál nem régebbi cégkivonat.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdés szerint írásbeli nyilatkozat arról, hogy vele szemben nem állnak fenn a Kbt. 46. § (1) bekezdés a) és c) pontjaiban, valamint a (2) bekezdés a) és b) pontjaiban foglalt kizáró okok, valamint arról, hogy az (1) bekezdés b) pontjában említett elkülönített állami pénzalapok közül melyik felé áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5)–(6) bekezdés szerinti hatósági igazolások eredeti vagy másolati példánya arról, hogy az ajánlattevõnek nincs a Kbt. 46. § (1) bekezdés b) pontjában meghatározott köztartozása.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja szerint a számlavezetõ pénzintézet nyilatkozata az ajánlattevõ fizetõképességének megítéléséhez, az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan eleget tesz-e.<br>
– 1997., 1998. és 1999. évi mérleg (egyszerûsített mérleg, egyszerûsített beszámoló, éves beszámoló vagy konszolidált éves beszámoló).<br>
– Elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról – megbízásonkénti részletezéssel – szóló kimutatás, illetve nyilatkozat.<br>
Az ajánlattevõ, illetve alvállalkozója mûszaki alkalmasságát az alábbi írásos dokumentumokkal köteles igazolni:<br>
– legfeljebb az elõzõ 3 év során a jelen ajánlati felhívás tárgyával azonos vagy közel azonos, vagy a tárgykörbe tartozó, hasonló referenciamunkák bemutatása (ellenszolgáltatás összege, teljesítés helye, szerzõdõ fél megnevezése, szerzõdõ fél részérõl nyilatkozattételre jogosult személy neve, telefonszáma),<br>
– mûszaki-technikai felszereltség bemutatása,<br>
– az ajánlati felhívás tárgyában részt vevõ szakemberek, szervezeti egységek, vezetõk megnevezése, képzettségük, eddigi szakmai tevékenységük bemutatása,<br>
– alkalmazott minõségbiztosítási rendszer bemutatása.<br>
Az ajánlatkérõnek jogában áll a csatolt igazolások eredetiségének ellenõrzése.<br>
<br>
11. b) Az ajánlattevõnek a szerzõdés teljesítésére alkalmatlanná minõsítésének szempontjai: az ajánlatkérõ az ajánlattevõt alkalmatlannak minõsíti a szerzõdés teljesítésére, ha:<br>
– a 11. a) pont szerinti fizetõképességét igazoló pénzintézeti nyilatkozat nem megfelelõ,<br>
– a 11. a) pont szerinti mérleg negatív eredményt mutat,<br>
– a 11. a) pont szerint bemutatott referenciamunkák közül egy sem tartalmaz minimum 100 millió Ft szerzõdéses értékû, a jelen pályázat tárgyát képezõ feladatok elvégzéséhez azonos vagy közel azonos tevékenység elvégzését,<br>
– a 11. a) pont alatt bemutatott szakemberek közt nincs szakirányú képzettségû, környezetvédelmi szakértõi engedéllyel rendelkezõ, 3 éves szakirányú gyakorlattal rendelkezõ szakember.<br>
Az ajánlatok elbírálásánál ajánlatkérõ az összességében legelõnyösebb ajánlat kiválasztásával kívánt élni. Itt meghatározta az elbírálás szempontjait: az elbírálás szempontjai és a részszempontok súlyszámai:<br>
– mûszaki-technológiai kidolgozottság, fejezetenként	6<br>
– pénzügyi, gazdasági kidolgozottság, fejezetenként	6<br>
– az ajánlati ár	5<br>
– garanciavállalás (minõségi, jóteljesítési, határidõ-vállalási)	3<br>
A részszempontokra adható pontszám 0–5.<br>
Ajánlatkérõ a szerzõdéskötéssel kapcsolatosan elõírta, hogy annak idõpontja az eredményhirdetéstõl számított 15. nap, illetve az azt követõ elsõ munkanap.<br>
Egyéb információk között szerepelt az, hogy a hirdetményben nem szabályozottak vonatkozásában a Kbt. elõírásai szerint kell eljárni.<br>
A dokumentáció a részletes szerzõdési feltételeket és a mûszaki elõírásokat tartalmazta.<br>
A megadott határidõig az alábbiak vásárolták meg a dokumentációt: Agruniver Kft., Terra-V Kft., Körte-Eng Kft., Alterra Kft., Betonút Rt. (kérelmezõ), Vidra Kft., Geohidroterv Kft., Pyrus Rumpold Rt., Elgoscar Kft., Terszol Szöv., REM-FWS Kft. és a Senex Kft.<br>
Fenti cégek meghívásával 2000. június 14-én helyszíni bejárást tartottak, ahol válaszoltak a felmerült mûszaki jellegû kérdésekre.<br>
A 2000. július 24-i határidõben, közjegyzõ jelenlétében került sor az ajánlatok bontására. Az alábbi 6 ajánlat érkezett:<br>
Agruniver Kft.–REM-FWS Kft.–Senex Kft. konzorciuma, Alterra Kft., Elgoscar Kft., Körte-Eng Kft., Pyrus Rumpold Rt., TKSZV-B Konzorcium (Tolna Megyei Környezetvédelmi Kft.–Betonút Rt.).<br>
Az ajánlatok értékelését július 26–27-én bizottság végezte, az errõl készült jegyzõkönyv 4 ajánlat érvénytelenségének kimondását tartalmazza az alábbi indokkal:<br>
<br>
1. Agruniver Kft.–REM-FWS Kft.–Senex Kft. konzorciuma<br>
Az ajánlati felhívás 11. a) pontja szerint nyilatkozik, de egyik konzorciális tag sem csatolta a munkaügyi központ igazolását arról, hogy nincs lejárt tartozása a Munkaerõ-piaci Alappal szemben.<br>
<br>
2. Elgoscar Kft.<br>
Az ajánlati felhívás 11. a) pontja szerint nyilatkozik, de nem csatolta a munkaügyi központ igazolását arról, hogy nincs lejárt tartozása a Munkaerõ-piaci Alappal szemben, továbbá az elmúlt 3 év közbeszerzési munkái helyett a legjelentõsebb kármentesítési munkáit sorolja fel.<br>
<br>
3. Körte-Eng Kft.<br>
A Körte-Eng Kft. saját nevében adta be pályázatát azzal, hogy 10% feletti alvállalkozónak bevonja a Körte Környezetvédelmi Kft.-t, amely céggel konzorciumban van. A konzorciumi szerzõdést ugyanakkor nem csatolta, az ajánlati dokumentációt csak a Körte-Eng Kft. vásárolta meg, az ajánlatban rendszeresen Körte cégcsoportot említ. Az ajánlati biztosítékként csatolt bankgarancia nem a pályázatot benyújtó Körte-Eng Kft., hanem a Körte Környezetvédelmi Kft. részére lett kiállítva. Az ajánlati felhívás 11. a) pontja szerint nyilatkozik, de egyik cég sem csatolta a munkaügyi központ igazolását arról, hogy nincs lejárt tartozása a Munkaerõ-piaci Alappal szemben.<br>
<br>
4. TKVSZ-B Konzorcium (Tolna Megyei Környezetvédelmi Kft.–Betonút Rt.) A pályázati dokumentum megvásárlását igazoló számlamásolatot a Betonút Rt. csatolta és nem a konzorcium. Az ajánlati biztosítékként csatolt bankgaranciát szintén a Betonút Rt. részére állította ki az ABN AMRO Bank Rt. Hiányossága továbbá az ajánlatnak, hogy a Betonút Rt. 3 éves szakmai gyakorlattal rendelkezõ szakembert nem jelölt meg, illetve névre szóló környezetvédelmi szakértõi engedélyt nem csatolt."<br>
Két érvényesnek tekintett ajánlatot (Alterra Kft., Pyrus Rumpold Rt.) elbíráltak, pontoztak, és az Alterra Kft.-t 80 ponttal nyertesnek javasolták, míg a második 51 pontot ért el. Az errõl szóló elõterjesztést 2000. augusztus 15-én terjesztették a döntéshozó elé.<br>
Ajánlatkérõ igazgatósága 2000. augusztus 18-án hozott 401/2000. (VIII. 17.) ig. sz. határozatával az értékelés felülvizsgálatát kérte a bírálóbizottságtól. Az eredményhirdetés idõpontját is módosítani kívánta a döntéshozó.<br>
A bírálóbizottság ismét összeült 2000. augusztus 21-én, és megvizsgálta különösen a Pyrus Rumpold Rt. ajánlatát érvényességi szempontból (ajánlati biztosíték nyújtására tekintettel). Ezt követõen a bizottság a Pyrus Rumpold Rt. ajánlatát újólag is érvényesnek tekintette, és korábbi javaslatát fenntartotta. 2000. augusztus 23-án a bizottság egyik tagja kiegészítette a bizottsági elõterjesztést. Eszerint a Pymus Rumpold Rt. ajánlata mégiscsak érvénytelen, mert a 10%-ot meghaladó mértékben bevont alvállalkozója – a Terra-V Kft. – a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pont szerinti nyilatkozatát csak 1 évre vonatkozóan adta, holott ezt a Kbt. alapján 3 évre kell vonatkoztatni. A szakértõ hiánypótlást javasolt.<br>
Az igazgatóság 2000. augusztus 24-én ismét összeült és meghozta a 418/2000. (VIII. 24.) ig. sz. határozatát. Eszerint az igazgatóság az eredményhirdetési határidõt nem módosította, 5 ajánlat érvénytelenségérõl és a nyertes ajánlatról döntött (Alterra Kft.). Ennek megfelelõen elkészült az összegzés is, és még ezen a napon az eredményt nyilvánosan ki is hirdették.<br>
A kérelmezõnek az ajánlatkérõ az összegzést 2000. augusztus 28-án küldte meg, melyet kérelmezõ 2000. augusztus 31-én vett kézhez. Ebbõl értesült ajánlata érvénytelenségérõl is.<br>
A Közbeszerzések Tanácsának elnöke 2000. szeptember 11-én a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2)–(4) bekezdésében foglalt rendelkezés alapján hivatalból eljárást kezdeményezett ajánlatkérõ közbeszerzési eljárása ellen. A Közbeszerzések Tanácsa elnöke indítványozta, hogy a Döntõbizottság vizsgálja meg, hogy az érvénytelen ajánlat miatti kizárások az eljárásból jogszerûen történtek-e. Jogsértés megállapítása esetén indítványozta a döntés megsemmisítését, továbbá ideiglenes intézkedés elrendelését a szerzõdéskötés megtiltására. Indítványát azzal indokolta, hogy Perlaki Jenõ országgyûlési képviselõ, aki a Magyar Országgyûlés "a közbeszerzésekrõl szóló 1995. évi XL. törvényben megfogalmazott jogalkotói szándék érvényesülését vizsgáló bizottság tagja" is, az e minõségében tudomására jutott, feltételezett jogsértésekrõl tájékoztatta.<br>
Az országgyûlési képviselõ álláspontja szerint az eljárást lezáró döntés meghozatalakor ajánlatkérõ megsértette a közbeszerzési törvényt. Arról is tájékoztatta a Közbeszerzések Tanácsa elnökét, hogy az eljárásba ajánlatot benyújtó Agruniver Kft.–REM-FWS Kft.–Senex Kft. konzorciuma, mind az Elgoscar Kft. pótlólag csatolhatta volna a munkaügyi központ igazolását arról, hogy nincs lejárt tartozása a Munkaerõ-piaci Alappal szemben. Sérelmezte továbbá azt is, hogy az ajánlati felhívásban nincs olyan megállapítás, amely tiltaná a konzorcium alakítását, valamint olyan rendelkezés sem, ami kötelezné a konzorcium valamennyi tagját az ajánlati dokumentáció megvásárlására. Ezzel szemben az eljárásról szóló összegzés többször hivatkozik arra, hogy emiatt érvénytelen az ajánlat, pl. a Körte-Eng Kft. és a TKSZV-B konzorcium esetében is.<br>
Az országgyûlési képviselõ 2000. szeptember 11-én küldte meg levelét a Közbeszerzések Tanácsa elnöke részére.<br>
Kérelmezõ (Betonút Szolgáltató és Építõ Rt.) a 2000. szeptember 14-én benyújtott jogorvoslati kérelmét a kérelmére megtartott tárgyaláson pontosítva kérte a szerzõdéskötésre való tekintettel, hogy a Döntõbizottság állapítsa meg a jogsértést ajánlatkérõ terhére.<br>
Indoklásul elõadta, hogy a dokumentációt a konzorcium nevében a kérelmezõ vásárolta meg. Az ajánlat érvénytelenségét ajánlatkérõ azzal indokolta, hogy a dokumentációt a felhívás szerint az ajánlattevõnek kellett megvásárolnia, errõl kellett az elismervényt az ajánlathoz csatolnia. Indoklásában elõadta azt is, hogy mivel a konzorcium nem jogi személy és adószáma sincs, ezért mint a konzorcium tagja vásárolta meg a pályázati dokumentációt a felhívás 5. c) pontja szerinti módon. A számla másolatát a pályázati anyagokhoz csatolták és beadáskor az eredeti példányt bemutatták. Fentiekre tekintettel jogsértõ volt a kizárásuk, mivel a Betonút Rt. mint konzorciumi tag befizette a dokumentáció árát. Így mindenben a pályázati kiírás szerint jártak el, ezért az abból való kizárásuk jogsértõ.<br>
A Döntõbizottság az indítványban szereplõ ideiglenes intézkedést nem alkalmazta, mert az indítvány megérkezésekor már a szerzõdést ajánlatkérõ a nyertesnek kihirdetett Alterra Kft.-vel megkötötte, így az ideiglenes intézkedés meghozatalának törvényi feltételei már nem álltak fenn.<br>
A Döntõbizottság 2000. szeptember 18-án tájékoztatta a feleket, hogy a D.434/2000. sz. ügyet egyesítette a Közbeszerzések Tanácsa elnöke által hivatalból kezdeményezett D.428/2000. sz., folyamatban levõ jogorvoslati eljárással, így a jogorvoslati eljárás ezt követõen a D.428/2000. ügyszámon folytatódik.<br>
Ajánlatkérõ írásos észrevételében úgy nyilatkozott, hogy álláspontja szerint az ajánlatok érvénytelensége megállapítása jogszerû volt. Hiánypótlást nem biztosított, erre a Kbt. nem is kötelezi. A kérelmezõ esetében azért nem fogadta el a nevére szóló, a dokumentáció megvételét igazoló elismervényt, mert a csatolt konzorciumi megállapodás szerint nem õ volt az úgynevezett "ügyvezetõ" tag. A többi ajánlat esetében is megismételte azokat az érvénytelenségi okokat, amelyeket az összegzésben szerepeltetett, és miszerint azokat vagy a hiányzó hatósági igazolások, vagy az ajánlati biztosíték megadási módja miatt jogszerûen zárta ki az eljárásból. Írásos észrevételében közölte azt is, hogy a szerzõdést az elõírt határnapon, azaz 2000. szeptember 8-án megkötötte a nyertesnek kihirdetett ajánlattevõvel.<br>
Ajánlatkérõ a tárgyaláson az írásos észrevételüket változatlanul fenntartva elõadta azt is, hogy a dokumentáció megvásárlásakor a konzorciumi megállapodás még nem jött létre a felek között. Ez az iratokból ellenõrizhetõ, így véleményük szerint nem helytálló kérelmezõnek azon állítása, hogy konzorciumként nem tudták megvásárolni a dokumentációt. Kifejtette azt az álláspontját is a tárgyaláson, hogy amennyiben a konzorcium vezetõje, a Tolna Megyei Környezetvédelmi Kft. csatolta volna be a bankgaranciát, illetve õ vásárolta volna meg a dokumentációt, akkor a közös ajánlatot elfogadták volna, és nem zárták volna ki, mint érvénytelen, illetve alkalmatlan ajánlattevõket a kérelmezõt és a Tolna Megyei Környezetvédelmi Kft. közös ajánlatát. Ezt a véleményét arra alapozta, hogy a konzorciumi megállapodás szerint a Tolna Megyei Környezetvédelmi Kft.-t jogosították fel az ajánlat aláírására, ezért õ járhatott volna el az ügyben és nem a kérelmezõ.<br>
Döntõbizottság kérdésére elõadta azt is, hogy a bizottsági értékelések során több érvénytelenségi okot állapítottak meg a TKSZV-B konzorciumnál, de valójában csak az összegzésben szereplõ indok alapján tekintette a döntéshozó a konzorcium ajánlatát érvénytelennek. Nevezetesen a dokumentáció megvásárlásával kapcsolatos kifogás volt az érvénytelenség oka.<br>
Az ügyben érdekelt felek közül az Agruniver Kft. írásos beadványában közölte, hogy észrevételt nem kíván tenni. A tárgyaláson részt kíván venni. A Pyrus Rumpold Rt. írásos beadványában közölte, hogy álláspontja szerint az ajánlata elutasításának indoka nem volt megjelölve kizárási okként a felhívásban. Ajánlatkérõnek célszerû lett volna hiánypótlásra lehetõséget adni, így a verseny meghiúsult az eljárásban.<br>
Az ügyben érdekelt további felek észrevételt, beadványt nem juttattak el a Döntõbizottsághoz.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy a jogorvoslati eljárást kezdeményezõ elnöki indítvány, valamint a jogorvoslati kérelem alapos abban a vonatkozásban, hogy ajánlatkérõ jogsértõ módon állapította meg a kérelmezõ közös ajánlatának az érvénytelenségét, így a további eljárásból való kizárása sem felelt meg a Kbt. rendelkezéseinek.<br>
Kérelmezõ, mint a TKVSZ-B konzorcium tagja a Tolna Megyei Környezetvédelmi Kft.-vel közösen nyújtották be ajánlatukat. Ajánlatkérõ által sem vitatottan ezen konzorciumnak a tagja a kérelmezõ, aki igazolta, hogy megvásárolta az ajánlati dokumentációt.<br>
Az ajánlattétel konzorciális formájára a Kbt. külön szabályozást nem tartalmaz, továbbá ezen törvény vagy egyéb jogszabály azzal kapcsolatosan sem tartalmaz részletes szabályozást, hogy szolgáltatás megrendelésekor milyen formában bocsáthat az ajánlatkérõ ajánlati dokumentációt az ajánlattevõk részére. Erre vonatkozóan a nyílt eljárásnál a törvény külön szabályt nem tartalmaz.<br>
Ebbõl fakadóan a dokumentációnak az a lényege, hogy megkönnyítse az ajánlattevõk ajánlattétel adási tevékenységét, illetve az ajánlat benyújtását.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét, és pénzügyi feltételeit is.<br>
E törvényi szabályozásból egyértelmûen következik, hogy a megfelelõ ajánlattétel megkönnyítését szolgálja az ajánlati dokumentáció, ami a közbeszerzési eljárás technikai lebonyolítását könnyíti, és mindenképpen az ajánlattevõ részére nyújt egyfajta segítséget. A Döntõbizottság álláspontja szerint mivel konzorciális szerzõdés alapján a felek közös ajánlatot, azaz egy db ajánlatot tettek, így elegendõ az ajánlattételhez 1 db dokumentáció megvásárlása is, tehát annak ténye, hogy azt a konzorcium tagjai közül ki vásárolja meg, nem befolyásolhatja az ajánlat érvényességét vagy érvénytelenségét.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve meghatározza, hogy mikor érvénytelen az ajánlat. Ennek megfelelõen érvénytelen az ajánlat, ha:<br>
a) azt az ajánlati felhívásban meghatározott ajánlattételi határidõ lejárta után nyújtották be,<br>
b) azt olyan ajánlattevõ nyújtotta be, aki nem jogosult az eljárásban részt venni,<br>
c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre,<br>
d) ha az nem felel meg az ajánlati felhívásban, illetve a dokumentációban meghatározott feltételeknek.<br>
Fentiekre tekintettel ajánlatkérõ a közös ajánlat érvénytelenségének e jogi intézményét nem alkalmazhatta volna azért, mert a dokumentációt a közös ajánlattevõk egyike váltotta csak ki, hisz erre a fent idézett <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének taxatív felsorolása nem tartalmaz rendelkezést, tehát ezen okból nem nyilváníthatta volna ajánlatkérõ érvénytelennek a közös ajánlatot.<br>
E döntõbizottsági álláspont nem befolyásolja azt a kialakult helyes joggyakorlatot, hogy a konzorciumot a Kbt. mint intézményt nem ismeri, ezért a konzorcium tagjai önálló ajánlattevõnek minõsülnek, így a konzorcium mindegyik tagjának a pénzügyi, gazdasági és mûszaki alkalmasságát a szerzõdés teljesítésével kapcsolatosan ajánlatkérõ vizsgálhatja.<br>
A Döntõbizottság egyéb tekintetben is megvizsgálta a kérelmezõi konzorcium ajánlatát és megállapította, hogy az egyéb szempontból is érvényes volt.<br>
A fentiekre tekintettel a Döntõbizottság megállapította, hogy ajánlatkérõ jogsértõ módon, a Kbt. alapelveinek is figyelmen kívül hagyásával nyilvánította érvénytelenné a TKSZV-B konzorcium – ezen belül a kérelmezõ – ajánlatát.<br>
A Döntõbizottság az indítványnak megfelelõen megvizsgálta a többi ajánlat érvénytelenné nyilvánításának körülményeit is és megállapította, hogy ajánlatkérõ jogszerûen nyilvánította érvénytelenné az Agruniver Kft.–REM FWS Kft.–Senex Kft. konzorciumi ajánlatát, az Elgoscar Kft. ajánlatát, a Körte Eng Kft. ajánlatát, valamint a Pyrus-Rumpold Rt. ajánlatát is.<br>
Döntõbizottság a fenti ajánlatokat megvizsgálva megállapította, hogy helytálló volt az ajánlatkérõnek az álláspontja, illetve döntése, mivel az Agruniver Kft., a REM-FWS Kft., a Senex Kft., az Elgoscar Kft., a Körte-Eng Kft. és a Körte Kft. sem csatolta a Munkaerõ-piaci Alappal kapcsolatos hatósági igazolását, így az ajánlatuk emiatt érvénytelen volt. Ugyanígy érvénytelen volt a Pyrus-Rumpold Rt. ajánlata, mivel a Terra-V Kft., mint alvállalkozó nem a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerinti nyilatkozatot csatolta az ajánlatba, mivel az csak 1 évre vonatkozott, holott a hatályos Kbt. szerint ennek 3 évre kell vonatkoznia.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben az összes ajánlattevõ számára azonos feltételekkel, legfeljebb 10 napos határidõt biztosíthat a 44. és a 46. § szerinti igazolás vagy nyilatkozat utólagos pótlására, illetve az ajánlatokkal kapcsolatos formai hiányok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Fenti jogszabályhelyre tekintettel megállapítható, hogy a törvény hivatkozott rendelkezése nem kötelezõ jelleggel írja elõ a hiánypótlás biztosítását, az csak egy lehetõség ajánlatkérõ számára. Ajánlatkérõ ezzel a lehetõséggel nem kívánt élni, így ennek mellõzése nem róható fel a terhére még akkor sem, ha ezzel esetleg egyes ajánlatok érvényessége helyreállítható lett volna.<br>
A Döntõbizottság a megállapított jogsértésre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének b), f) és h) pontjai szerinti jogkövetkezményeket alkalmazta ajánlatkérõvel szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdésére is tekintettel mérlegelte a jogsértés súlyát, és ennek során arra az álláspontra jutott, hogy ajánlatkérõ olyan érvényes ajánlatot minõsített érvénytelennek, melynek ajánlati ára közel 150 millió Ft-tal volt kedvezõbb a nyertesnek kihirdetett ajánlattevõnél, ezért figyelemmel a Kbt. preambulumára is, a kiszabott bírságot megfelelõ súlyúnak találta a Döntõbizottság. A bírság összege mintegy 1%-a csak a nyertes ajánlatában szereplõ nettó 499 051 210 Ft-os árajánlatnak, így ezen mérték nem tekinthetõ túlzottnak, tekintettel a Kbt. 88. § (4) bekezdésében megengedett maximum 30%-ra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 24.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>