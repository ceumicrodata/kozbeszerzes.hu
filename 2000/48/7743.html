<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7743)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.285/12/2000<br>
<br>
Tárgy: Klíma Rt. jogorvoslati kérelme az Agroroyal Kft. közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Pintér Zoltán ügyvéd (1026 Budapest, Pasaréti u. 129.) által képviselt Klíma Iparihûtõ és Légtechnikai Rt. (1149 Budapest, Pósa Lajos u. 3., továbbiakban: kérelmezõ) jogorvoslati kérelmét, melyet az Agroroyal Kft. (3360 Heves, Marci út 16., továbbiakban: ajánlatkérõ) "hûtõtároló és kapcsolódó létesítmények beruházása" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratokból és a felek nyilatkozatából az alábbi tényállást állapítja meg.<br>
Az ajánlatkérõ az Északkelet-magyarországi Regionális Fejlesztési Tanácstól az EU Phare HU 9705 programhoz kapcsolódó, a területfejlesztési célelõirányzat 1999. évi központi részébõl származó támogatást kapott "Új együttmûködési formák kialakítása a gyümölcstermelés, -tárolás, értékesítés és szakképzés területén" megnevezésû projekt megvalósítására. A támogatási szerzõdés VI/5. pontja elõírta, hogy a csak támogatásból finanszírozott alprojektelemek megvalósítása esetén a kedvezményezett köteles közbeszerzési eljárást lefolytatni.<br>
A támogatási szerzõdést a felek 1999. december 21-én írták alá. A támogatás összege 64 213 E Ft, a saját forrás 64 527 E Ft volt.<br>
Ajánlatkérõ ennek megfelelõen a K. É. 2000. április 12-én megjelent 15. számában ajánlati felhívást tett közzé nyílt eljárás megindítására. A beruházás tárgyát az alábbiakban határozta meg:<br>
8 db, összesen kb. 3500 m3 szabályozott belsõ légterû hûtõterem létesítése 0–2 °C hõmérséklettartással, olyan technológiával, melyek a hûtõtermekben 2%-nál alacsonyabb oxigéntartalmat biztosítanak (ULO-technológia). A létesítéshez szükséges:<br>
I. Panelek<br>
II. Hûtéstechnika<br>
III. ULO tárolástechnika<br>
Az I–III. pontokra bontva részletes leírással, mennyiségi és mûszaki adatokkal adta meg az ajánlati felhívás 3. a) pontjában a beszerzés tárgyát és mennyiségét. Az I., II. és III. pontokra részajánlatot, valamint többváltozatú ajánlatot is lehetett tenni.<br>
A 6. a) pont határozta meg az ajánlattételi és egyben a bontási határidõt, a felhívás megjelenése napját követõ 41. nap 12.00 óráig. Amennyiben ez nem munkanap, az azt követõ elsõ munkanap. Az ajánlatokat az Egri Agrober Tervezõ Kft.-nek kellett benyújtani.<br>
Az ajánlattevõk pénzügyi, gazdasági és mûszaki alkalmassága igazolására kért adatok és tények a következõk voltak:<br>
– pénzintézeti nyilatkozat az ajánlattevõ fizetõ- és hitelképességérõl,<br>
– cégkivonat,<br>
– cégismertetõ,<br>
– igazolások és nyilatkozatok a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésben foglaltak szerint,<br>
– referenciák.<br>
Ajánlatkérõ meghatározta a szerzõdés teljesítésére alkalmatlanná minõsítés szempontjait is.<br>
Az ajánlatok elbírálásának szempontjaként az összességében legelõnyösebb ajánlat került megjelölésre a részszempontok és a hozzá kapcsolódó súlyszámok alapján.<br>
Ajánlatkérõ az ajánlattevõk részére dokumentációt készített, amely az Egri Agrober Tervezõ Kft. által készített építési engedélyezési tervdokumentáció volt.<br>
Az ajánlati felhívás 16. pontja szerinti idõpontban, azaz 2000. április 14-én, valamint 27-én is helyszíni bejárást és megbeszélést tartott és jegyzõkönyvet készített az ajánlatkérõ.<br>
Az ajánlatok felbontására 2000. május 24-én került sor, amelyen a felvett jelenléti ív szerint a Mont-Org Kft., a Thermo Gold Kft. és Thermo System Kft. képviselõi voltak jelen. Az ajánlatok bontásáról jegyzõkönyv nem készült.<br>
Az eredményhirdetésre 2000. május 26-án került sor.<br>
Kérelmezõ – 2000. június 30-án postára adva – jogorvoslati kérelmet nyújtott be a Döntõbizottsághoz, melyben a jogsértés megállapítását, bírság kiszabását, és ajánlatkérõnek a jogorvoslati eljárással kapcsolatosan felmerült költségek viselésére történõ kötelezését kérte.<br>
Indoklásul elõadta, hogy az ajánlati felhívás 6. a) pontja szerint az ajánlattételi határidõ, amely az ajánlatok felbontásának idõpontjával is azonos, a felhívás megjelenésének napját követõ elsõ naptól számított 41. nap 12.00 óra. Mivel az ajánlati felhívás 2000. április 12. napján jelent meg, így a fenti számítás szerint a határidõ 2000. május 23. napján járt le, az ajánlatok felbontására mégis csak az ezt követõ napon, 2000. május 24-én került sor. Emellett, bár a <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a által az ajánlatok felbontásáról elkészíteni rendelt jegyzõkönyvet a 61. § (7) bekezdésében foglalt rendelkezések alapján az ajánlattevõknek öt munkanapon belül meg kell küldeni, ezt a dokumentumot mind ez idáig nem kapta meg kérelmezõ.<br>
Az ajánlati felhívás 15. pontjában foglaltak szerint az eredményhirdetés idõpontja a felhívás megjelenésének napját követõ elsõ naptól számított 43. nap, azaz 2000. május 25-e. Ezzel szemben ténylegesen csak 2000. május 26-án, az ajánlattevõk közül kizárólag a kérelmezõ jelenlétében került sor ún. eredményhirdetésre, amely a nyilvános kihirdetés formai kellékeit teljes mértékben nélkülözte.<br>
Tulajdonképpen a döntés eredményérõl sem adtak tájékoztatást, mindössze arról volt szó, hogy az ajánlattevõk közül a Thermo System Kft. és a Thermo Gold Kft. ajánlata látszik megfelelõnek, ezért velük a továbbiakban a mûszaki tartalomról fognak tárgyalni.<br>
2000. június 9. napján írásban kérték mind az ajánlatkérõ Agroroyal Kft.-tõl, mind pedig az eljárást lebonyolító Egri Agrober Tervezõ Kft.-tõl az ajánlatok felbontásáról, valamint az eredményhirdetésrõl készített jegyzõkönyvek, továbbá a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletében foglaltak szerint elkészítendõ írásbeli összegzés megküldését. Válaszul 2000. június 21-én kelt jegyzõkönyvet juttatták el részükre, amelyben az ajánlatok értékeléséért felelõs személy még csak javasolta az ajánlatkérõnek azt, hogy a kivitelezõi szerzõdést a Thermo Gold Kft.-vel kösse meg, jóllehet az ajánlati felhívás 15. b) pontja szerint az eredményhirdetés napját követõ 9. napon, tehát amennyiben az eredményhirdetés napjának az ajánlatkérõ által annak vett május 26-át tekintjük, akkor június 4-én a vállalkozói szerzõdést meg is kellett volna kötni az eljárás nyertesével.<br>
Ajánlatkérõ érdemi észrevételében az alábbiakat rögzítette:<br>
Álláspontja szerint az ajánlatok beadási határideje 2000. május 24-e volt, nem pedig a jogorvoslati kérelemben írt 2000. május 23.<br>
Õk az ajánlati felhívás 6. a) pontjában megjelölt idõpontot úgy számították ki, hogy a felhívás megjelenését követõ napot még nem vették figyelembe a 41. nap kiszámításánál.<br>
Az ajánlatok nyilvános felbontásakor a jelenlevõkkel közölték az ajánlatok tartalmát, árakat. Errõl a jelenlévõk jegyzõkönyv készítését nem igényelték, az adatokat feljegyezték. A Klíma Rt. képviselõi ekkor nem voltak jelen, annak ellenére, hogy az ajánlatuk május 23-i leadásakor a tudomásukra lett hozva ezen idõpont.<br>
Az eredményhirdetésen a beruházón és a projektmenedzseren kívül csak a Klíma Rt. képviselõi jelentek meg. Hivatalosan tudomásukra hozták, hogy a pályázat nyertese a Thermo Gold Kft. és a Thermo System Kft., mely két pályázatot elemezni kell, hogy a gyõztest ki tudják hirdetni.<br>
A szakértõk véleménye alapján egyértelmûvé vált, hogy mind árban, mind technológiai/mûszaki színvonalban a Thermo Gold Kft. ajánlata a legkedvezõbb. Ennek figyelembevételével 2000. június 21-én készítették el a jegyzõkönyvet, melyet minden pályázónak megküldtek.<br>
A jegyzõkönyvben az Agrober javasolta a beruházó Agroroyal Kft.-nek, hogy a Thermo Gold Kft.-vel kösse meg a kiviteli szerzõdést.<br>
Ajánlatkérõ a szerzõdést a Thermo Gold Kft.-vel 2000. június 28-án megkötötte.<br>
Egyéb érdekeltek részérõl az I.C.A. Hungária Kft. tett érdemi észrevételt, amelyben egyetértett a kérelmezõvel. Az eredményhirdetésrõl értesítést õk sem kaptak, amely tudomásuk szerint május 26-án volt. Az elsõ értesítést június 25-én kapták ajánlatkérõtõl; amely az ajánlatok értékelésérõl készült – június 21-én kelt – jegyzõkönyv volt.<br>
A Döntõbizottság 2000. július 12-én kelt D.285/6/2000 számú határozatával ideiglenes intézkedésként a szerzõdéskötést megtiltotta.<br>
A Döntõbizottságnak elsõdlegesen abban a kérdésben kellett állást foglalnia, hogy a kérelmezõ által sérelmezett eljárási hibák vonatkozásában a kérelem határidõben került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének elsõ fordulata elõírja, hogy a jogorvoslati eljárást az e törvény szabályait sértõ esemény tudomásra jutásától számított 15 napon belül, de legkésõbb az eredmény bekövetkezésétõl számított kilencven napon belül lehet kérelmezni vagy kezdeményezni. E határidõk elmulasztása jogvesztéssel jár. Kérelmezõ által elismerten az ajánlatok bontására 2000. május 24-én került sor.<br>
Kérelmezõnek legkésõbb 2000. június 5–6. napján észlelnie kellett, hogy ajánlatkérõ elmulasztotta számára az ajánlatok bontásáról készült jegyzõkönyvet elküldeni.<br>
Ezen idõpont tekinthetõ a Kbt. fent idézett rendelkezése szerint a jogsértõ esemény tudomására jutásának idõpontjának, azaz legkésõbb 2000. június 20–21. napja lett volna a kérelmezõ számára nyitva álló 15 napos határidõ utolsó napja, amikor ezen jogsértés vonatkozásában jogorvoslati kérelemmel fordulhatott volna a Döntõbizottsághoz.<br>
Az eredményhirdetésre 2000. május 26-án került sor, amelyen kérelmezõ részt vett.<br>
Kérelmezõ ezzel kapcsolatosan azt sérelmezte, hogy az eljárás eredményhirdetésén nem hirdetett ajánlatkérõ nyertes ajánlattevõt, az a formai kellékeket nélkülözte, továbbá, hogy ajánlatkérõ csak a 2000. június 21-én kelt jegyzõkönyv megküldésével értesítette a Thermo Gold Kft. nyertességérõl, de a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzést az eljárásról számára nem küldte el.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A 2000. május 26-án megtartott eredményhirdetést követõen az 5. sz. melléklet szerinti összegzést 2000. június 5-ig kellett megküldeni. A postai kézbesítés idõtartamát is figyelembe véve kérelmezõnek legkésõbb 2000. június 7–8. napján észlelnie kellett, hogy ajánlatkérõ elmulasztotta az eljárás eredményérõl szóló összegzést megküldeni számára.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének a korábbiakban már idézett rendelkezése szerint kérelmezõnek az eredményhirdetési eljárásra vonatkozó jogsértõ esemény tudomásra jutásától számított 15 napos jogvesztõ határidõ legkésõbb június 22–23. napján eltelt.<br>
Kérelmezõ jogorvoslati kérelmét a borítékon található postai bélyegzõ lenyomatából megállapíthatóan 2000. június 30-án adta postára.<br>
A Döntõbizottság megállapította, hogy a fentiekben indokoltak alapján kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének második fordulata szerint, ha a Döntõbizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény 90 napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A Döntõbizottság a Kbt. fent idézett rendelkezése alapján a közbeszerzési eljárás további, hivatalból történõ vizsgálatát mellõzte, tekintettel arra, hogy a jelen jogorvoslati eljárás megindítását kérelmezõ nem a rendelkezésre álló határidõn belül kérelmezte, így az elkésett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a 88. § (1) bekezdés a) pontja szerint a kérelmet elutasította. <br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 31.<br>
<br>
Németh István s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Kozmáné dr. Gocs Éva s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>