<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7696)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D. 395/16/2000<br>
<br>
Tárgy: a Hírközlés-technikai Kft. jogorvoslati kérelme, a MATÁV Rt. közbeszerzési eljárása ellen kezdeményezett jogorvoslati eljárás<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hírközlés-technikai Kft. (8900 Zalaegerszeg, Patkó u. 34., a továbbiakban: kérelmezõ) jogorvoslati kérelmét, melyet a Magyar Távközlési Rt. (1013 Budapest, Krisztina krt. 55., a továbbiakban: ajánlatkérõ) "réz és optikai távközlési hálózat tervdokumentációinak elkészítése" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok alapján az alábbi tényállást állapította meg: <br>
Ajánlatkérõ a K. É. 2000. július 19-én megjelent 29. számában részvételi felhívást tett közzé tárgyalásos eljárás lefolytatására. A beszerzés tárgyát és mennyiségét az alábbiakban jelölte meg: réz és optikai távközlési hálózat tervdokumentációinak elkészítése. Zalaegerszeg I. (30 M Ft), Zalaegerszeg II. (30 M Ft), Zalaegerszeg III. (30 M Ft.)<br>
A tárgyalásos eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjában jelölte meg ajánlatkérõ arra való hivatkozással, hogy a nyílt eljárás eredménytelen volt, és a felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg.<br>
Ajánlatkérõ részajánlat tételét lehetõvé tette, azonban a többváltozatú ajánlat tételének lehetõségét kizárta, meghatározta továbbá azt is, hogy a meghívni kívánt ajánlattevõk keretszáma területenként 5.<br>
Ajánlatkérõ meghatározta a résztvevõk pénzügyi, gazdasági és mûszaki alkalmasságának igazolására kért adatokat és tényeket, illetve a részvételre jelentkezõk alkalmassága elbírálásának szempontjait, valamint a szerzõdés teljesítésére alkalmatlanná minõsítés szempontjait is. Az ajánlatok elbírálásának szempontjaként az összességében legelõnyösebb ajánlat került megjelölésre az alábbi részszempontokkal:<br>
– ajánlati ár (súlyszám 72),<br>
– kapacitás biztosítása (maximális napi, havi bekapcsolási ütemterv a bekapcsolási csúcsok kezelésére) (súlyszám 24),<br>
– a minõség biztosítása a feladatok végzésénél (súlyszám 12),<br>
– szerzõdéses feltételek (súlyszám 12).<br>
Az egyes részszempontokra adható pontszám 1–10-ig terjedt.<br>
A részvételi jelentkezés határidejére, azaz 2000. augusztus 14-ére az alábbi ajánlattevõk nyújtottak be részvételi jelentkezést: a Hoffmann Építõipari Rt., Telecom Service Kft., Vasi Full-Táv Kft., Pop-Tel Bt. és a Kolterv.<br>
Ajánlatkérõ 2000. augusztus 15-i dátummal az összes részvételi jelentkezést benyújtó felé az alábbi tartalmú levelet küldte meg. "Sajnálattal értesítjük, hogy a fenti tárgyú tender idõközben tárgytalanná vált. Így a 2000. augusztus 14-én beadott ajánlatokat semmisnek nyilvánítjuk. A jövõben is számítunk szíves részvételükre a MATÁV Rt. beszerzései során".<br>
Ezen ajánlatkérõi döntés ellen nyújtott be kérelmezõ 2000. augusztus 24-én jogorvoslati kérelmet, amelyben kérte a Döntõbizottságot, hogy kötelezze az ajánlatkérõt a megelõzõ, nyílt közbeszerzési pályázat után létrejött tervezési keretszerzõdések módosítására, olyan értelemben, hogy a saját pályázati kiírásának megfelelõen az általa nyertesnek nyilvánított pályázók csak az elnyert területeken legyenek jogosultak hálózattervezésre a keretszerzõdés futamideje alatt.<br>
Kérelmének indokolásául az alábbiakat adta elõ: a K. É. 2000. április 5-én megjelent számában a MATÁV Rt. nyílt közbeszerzési eljárás keretében tervezési keretszerzõdéseket kötött az egyes szolgáltatási területei vonatkozásában. Ezen eljárás azonban csak részben volt érvényes, ajánlatkérõ a Zalaegerszeg I., II., III. területekre beérkezett tervezési ajánlatokat nem tartotta megfelelõnek, így csak a többi területre vonatkozóan, 280 M Ft értékben kötött tervezési keretszerzõdéseket az általa nyertesnek nyilvánított pályázókkal. Ezen elõzõ pályázaton eredménytelen Zalaegerszeg I., II., III. területekre írt ki ajánlatkérõ tárgyalásos közbeszerzési eljárást, amelyet a jelentkezési határidõ másnapján tárgytalanná nyilvánított. Kérelmezõ ezen tárgytalanná válást indokként nem tudja elfogadni. Álláspontja szerit nyilvánvaló képtelenség az, hogy ajánlatkérõ 2001. december 31-ig semmilyen hálózattervezést igénylõ beruházást nem indít, és így tervezésre sem lesz szüksége, hiszen így ajánlatkérõ a szolgáltatási kötelezettségének nem tud eleget tenni, hiszen azt csak hálózatának folyamatos bõvítésével tudja ellátni.<br>
Kérelmezõ álláspontja szerint ajánlatkérõ a korábbi közbeszerzési eljárás nyerteseivel olyan keretszerzõdést kötött, amelyben rögzítette azt, hogy a nyertes területekkel szomszédos területen is el kell fogadniuk a nyerteseknek a hálózattervezési megbízásokat. Így a hálózattervezési kapacitás gondjai az ajánlatkérõnél megoldódtak, sõt az általa kiválasztott nyertes pályázók jelentõs többletmegbízáshoz jutnak a pályázaton el nem nyert területeken is. Ezen ajánlatkérõi döntés a távközlési piaci versenyt, a versenyben részt vevõ szervezetek számát korlátozza, ugyanakkor egyes szervezeteket versenyelõnybe hoz, hiszen a pályázaton el nem nyert területeken jutnak hálózattervezési megbízásokhoz.<br>
Ajánlatkérõ érdemi észrevételében kérte a megalapozatlan kérelem elutasítását.<br>
Indoklásképpen elõadta, hogy a jelen eljárás tárgyát képezõ két szakaszból álló tárgyalásos közbeszerzési eljárás részvételi szakaszában kérelmezõ is részvételi jelentkezést nyújtott be, azonban amennyiben ajánlatkérõ a felhívást nem vonta volna vissza, ebben az esetben is kérelmezõt alkalmatlannak kellett volna nyilvánítania, tekintettel arra, hogy a felhívás 9. b) pontja szerinti éves forgalma nem érte el a megkövetelt 30 M Ft-os szintet. Ennek alapján ajánlatkérõ álláspontja szerint az eljárás további kimenetele kérelmezõ jogát vagy jogos érdekét semmilyen formában nem érintette volna, amely alapján ajánlattevõként sem vehetett volna részt az eljárásban, így az alkalmatlansága folytán ajánlatkérõ álláspontja szerint kérelmezõ jogorvoslati kérelmet sem jogosult elõterjeszteni.<br>
Amennyiben a Döntõbizottság ezen eljárásjogi kifogást nem találná alaposnak, az alábbi érdemi észrevételek figyelembevételét kérte ajánlatkérõ.<br>
Valóban visszavonta a tárgyalásos eljárás részvételi felhívását, azonban ezen ténybõl nem következik, hogy nem lesz szükség az érintett zalaegerszegi területeken ilyen tervezési munkára. Amennyiben erre felmerül igény, és a forrás is rendelkezésre fog állni, úgy ajánlatkérõ a Kbt. szabályai szerint köteles lesz újabb közbeszerzési eljárást lefolytatni.<br>
A kérelmezõ által kifogásolt korábban megkötött tervezési keretszerzõdéses feltételekkel kapcsolatosan ajánlatkérõ elõadja, hogy ezen szerzõdések elsõ pontjában valóban szerepel a szomszédos területeken való munkavégzésre vonatkozó rendelkezés az alábbiak szerint:<br>
"A MATÁV fenntartja magának a fentebbiekben megjelölt TC területével szomszédos területeken való alkalmazás jogát". Azonban ezen szerzõdéses rendelkezés nem alkalmas arra, hogy ajánlatkérõ jogszerûen tervezési munkát végeztessen a vállalkozóval, ha annak a közbeszerzési törvény hatálya alá esik, hiszen azt csak közbeszerzési szabályok betartásával, közbeszerzési eljárás lefolytatásával végeztethetné. Ezen szerzõdéses rendelkezés kikötésével ajánlatkérõnek a szándéka nem a közbeszerzési törvény megkerülésére irányult.<br>
A kérelmezõ azon kérelmi elemével kapcsolatosan, miszerint a Döntõbizottság kötelezze ajánlatkérõt, hogy módosítsa a tervezési keretszerzõdést, a közbeszerzési törvény szerint a Döntõbizottság hatásköre a már megkötött szerzõdés módosítására nem terjed ki. E körben kizárólag a szerzõdés valamely rendelkezésének jogellenességét lehetne megállapítani a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján.<br>
Ajánlatkérõ elõadta azt is, hogy a részvételi felhívás visszavonására kizárólag azért került sor, mert ajánlatkérõ kénytelen volt átcsoportosítani a forrásait fontosabbnak ítélt fejlesztési célokra.<br>
Egyéb érdekeltek részérõl észrevételt tett a Kolterv, amelyben kifejtette azon álláspontját, miszerint számukra is érthetetlen volt a másodszor kiírt pályázat indokolás nélküli visszavonása.<br>
A Telecom Szerviz Kft. érdemi észrevételében a jogorvoslati kérelemmel kapcsolatosan elõadta, hogy álláspontjuk szerint a kérelmezõ által kért intézkedés nagyobb tervezõ vállalatoknál lehetetlen helyzetet eredményezne, hiszen nem tervezhetnének olyan területen, ahol nem nyertek pályázatot. Álláspontja szerint a kért intézkedés sértené a piaci versenyt.<br>
A Vasi Full Táv Kft. észrevételében elõadta, hogy ajánlatkérõnek a Szombathely I., II., III. területekre kiírt pályázatának érvénytelenítése az õ tervezõ cégüket kiszolgáltatott helyzetbe hozta, tekintettel arra, hogy 1 éven keresztül kapacitásfeleslegük lesz, hiszen õk is részvételi jelentkezést nyújtottak be. Kérték a Döntõbizottságot, hogy kötelezze ajánlatkérõt arra, hogy a kiírt tárgyalásos eljárást folytassa le, és hirdessen eredményt a Zalaegerszeg I., II., III. területekre.<br>
A Döntõbizottságnak abban a kérdésben kellett állást foglalnia, hogy ajánlatkérõ a Kbt. szabályai szerint járt-e el, amikor a közbeszerzési eljárást tárgytalanná nyilvánította.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének e) pontja kimondja, hogy eredménytelen az eljárás, ha az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdése] eredménytelenné nyilvánítja.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése szerint az ajánlatkérõ köteles az ajánlatokat elbírálni, kivéve ha a közbeszerzés megkezdését követõen – általa elõre nem látható és elháríthatatlan ok következtében – beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottság az ajánlatkérõ által rendelkezésre bocsátott iratokból megállapította, hogy a közbeszerzési eljárás megindításakor ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésben foglaltak szerint rendelkezett a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Ennek bizonyítására ajánlatkérõ becsatolta azt az iratot, amely az eljárásban vizsgált beszerzést érintõ munkák listáját és ezek tervezett, illetve jóváhagyott összköltségét tartalmazza. E munkák értékének mintegy 10%-át tette volna ki a tervezés, melyre a jelen jogorvoslati eljárás tárgyát képezõ beszerzés irányult.<br>
Ajánlatkérõ becsatolta a pénzügyi fedezet átcsoportosításának igazolására szolgáló iratokat, amelyek utalnak a vezetõi költségmegvonó döntésre, és annak következményeire. Ajánlatkérõ irányító bizottsága olyan határozatot hozott, amely 7,2 milliárd Ft-os költségcsökkenést irányozott elõ, azonban ez még nem határozta meg konkrétan, hogy pontosan mely beszerzések kiadásait kell szûkíteni. Ezen döntés ajánlatkérõnek az egyes ágazatain belül többlépcsõs döntési folyamat nyomán alakult ki. Csak ezt követõen lehetett tudni azt, hogy konkrétan melyik beszerzés szûkül, illetve melyik veszti teljesen aktualitását fedezet hiányában. Ezen döntési folyamat eredménye volt a zalaegerszegi hálózatépítési munkák törlése, melynek bizonyítására ajánlatkérõ becsatolta a MATÁV Rt. Nyugat-magyarországi Mûszaki Igazgatóságának 2000. augusztus 14-én kelt levelét. Ebben tájékoztatták a Beszerzési Igazgatóság Hálózatépítési Szolgáltatások Osztályának vezetõjét, hogy a Zalaegerszeg I., II., és III. munkaterületekre folyamatban levõ tervezési munkák vonatkozásában a költségelvonást nem sikerült elkerülni, így ezen tervezési szolgáltatás beszerzése a fenti három területre tárgytalanná vált. Kérik a beszerzés leállítását. Ezen értesítést a MATÁV Rt. Beszerzési Igazgatósága 2000. augusztus 15-én kapta meg. Még ugyanezen a napon a Beszerzési Igazgatóság Hálózatépítési Szolgáltatások Osztálya (amely a jelen jogorvoslati eljárás tárgyát képezõ közbeszerzési eljárás során a K. É.-ben megjelent részvételi felhívás tanúsága szerint is az ajánlatkérõ nevében eljáró szervezeti egység) értesítette a részvételi jelentkezést beadó gazdálkodó szervezeteket a tender tárgytalanná válásáról.<br>
Az ajánlatkérõ által becsatolt és a fentiekben ismertetett iratok alapján a Döntõbizottság megállapította, hogy ajánlatkérõ a Kbt. szabályainak megfelelõen járt el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. október 2.<br>
<br>
Németh István s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Dr. Kozmáné dr. Gocs Éva s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>