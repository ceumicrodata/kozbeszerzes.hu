<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7824)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.413/15/2000<br>
<br>
Tárgy: a Reál Security Vagyonvédelmi Kft. jogorvoslati kérelme a HM Beszerzési Hivatalának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Reál Security Vagyonvédelmi és Szolgáltató Kft. (2373 Dabas, Vörösmarty u. 116., a továbbiakban: kérelmezõ) jogorvoslati kérelmét, amelyet a Honvédelmi Minisztérium Beszerzési Hivatala (1475 Budapest, Pf. 163, a továbbiakban: ajánlatkérõ) "egy katonai objektum élõerõs õrzés-védelme a kapcsolódó szolgáltatásokkal" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg: ajánlatkérõ a K. É. 2000. augusztus 9-én megjelent 32. számában ajánlati felhívást tett közzé nyílt eljárás megindítására. A beszerzés tárgyaként az alábbiak kerültek megjelölésre: "Egy katonai objektum élõerõs õrzés-védelme a kapcsolódó szolgáltatásokkal a dokumentációban meghatározottak szerint."<br>
Ajánlatkérõ a részajánlattétel és a többváltozatú ajánlattétel lehetõségét kizárta. A megkötendõ vállalkozási szerzõdés határozott idõtartamban került megjelölésre 2002. december 31-ig terjedõen.<br>
Ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, a 11. b) pontban pedig meghatározásra kerültek az ajánlattevõknek a szerzõdés teljesítésére alkalmatlanná minõsítésének szempontjai.<br>
Az ajánlatok elbírálásának szempontjaként az összességében legelõnyösebb ajánlat került megjelölésre az alábbi bírálati részszempontokkal és a hozzájuk kapcsolódó súlyszámokkal:<br>
– az ajánlat mûszaki, szakmai tartalma	40<br>
– ajánlati ár és fizetési feltételek	35<br>
– felelõsségbiztosítás tartalma és mértéke	25<br>
Ajánlatkérõ ajánlati dokumentációt is az ajánlattevõk rendelkezésére bocsátott, amely tartalmazta a részletes pályázati feltételeket, illetve a megkötendõ vállalkozási szerzõdés tervezetét.<br>
2000. szeptember 1-jén kérelmezõ jogorvoslati kérelmet terjesztett elõ a Döntõbizottsághoz. Ezen jogorvoslati kérelme nem tartalmazta hiánytalanul a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdésében rögzítetteket, ezért a Döntõbizottság felhívta kérelmezõt hiánypótlásra.<br>
A hiánypótlási felhívás kézhezvételét megelõzõen, azt elkerülve, kérelmezõ kérelemkiegészítést nyújtott be a Döntõbizottsághoz 2000. szeptember 5-én, azonban ezen kiegészítés sem tartalmazta a Döntõbizottság által hiányként megjelölt adatokat.<br>
Tekintettel arra, hogy a D.413/2/2000. sz. hiánypótlási felhívás tértivevénye nem érkezett vissza, ezért a Döntõbizottság 2000. szeptember 26-án megismételte a hiánypótlási felhívását, amelynek kérelmezõ faxon még aznap eleget tett.<br>
A jogorvoslati kérelemben kérelmezõ az ajánlati felhívás 11. b) pontjának 4. francia bekezdésében foglalt, az ajánlattevõnek a szerzõdés teljesítésére alkalmatlanná minõsítés egyik szempontját támadta. Az ajánlati felhívás fenti kitétele azt tartalmazta, hogy ajánlatkérõ a szerzõdés teljesítésére alkalmatlanná minõsíti az ajánlattevõt, ha a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja alapján az elõzõ két évben a közbeszerzés tárgyát képezõ termékek eladásából eredõ árbevétele nem éri el az évi nettó 60 M Ft-ot.<br>
Kérelmezõ álláspontja szerint ajánlatkérõ által a pályázati felhívás 11. b) pontjának 4. francia bekezdésében megfogalmazott "negatív diszkrimináció" kizárja cégüket az eredményes pályázati ajánlattétel lehetõségébõl, annak ellenére, hogy 1997. november 5-tõl az jelenleg is igen magas szakmai színvonalon ellátja a Magyar Honvédség Haditechnikai Intézet Lõkísérleti és Vizsgáló Állomás táborfalvai telephelyének õrzését és a karbantartási feladatait. Ezen tevékenységet a HM által évente felülvizsgálta, és meghosszabbított megbízási szerzõdés alapján végzik.<br>
Kérelmezõ álláspontja szerint a fenti kitétellel sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (1), illetve (2) bekezdésében meghatározott versenytisztaság és esélyegyenlõség elve.<br>
Kérelmezõ a 2000. szeptember 26-án kelt kérelem kiegészítésében megjelölte, hogy a jogsértõ esemény 2000. augusztus 9-én, az ajánlati felhívás kézhezvételekor jutott tudomására.<br>
Kérelmezõ kérte a Döntõbizottságtól, hogy állapítsa meg a jogsértést, semmisítse meg ajánlatkérõ döntését és függessze fel a közbeszerzési eljárást, illetve a még meg nem kötött szerzõdés megkötését tiltsa meg, illetve kérje a pályázati felhívás általa kifogásolt kitételének a jogszabályoknak megfelelõ módosítását.<br>
Ajánlatkérõ érdemi észrevételében kérte a jogorvoslati kérelem elutasítását. Elsõdlegesen azért, mert álláspontja szerint a kérelem nem felel meg a Kbt. által elõírt tartalmi kellékeknek. Ennek alapján kéri a Döntõbizottságot, hogy érdemi vizsgálat nélkül utasítsa el a kérelmet, amely hiányosan került benyújtásra. Másodlagosan megalapozatlanság miatt kérte elutasítani a jogorvoslati kérelmet, tekintettel arra, hogy a Kbt. 33. § (5) bekezdése kötelezi ajánlatkérõt arra, hogy az ajánlati felhívásban kizárólag a Kbt.-ben meghatározott módon írhatja elõ ajánlattevõ pénzügyi, gazdasági alkalmasságának igazolására vonatkozó adatokat, illetve tényeket. Az ajánlatkérõnek maximális érdeke, hogy a nyertes ajánlattevõ stabil pénzügyi, vagyoni és gazdasági háttérrel rendelkezzen. Az általa kötelezõként évi 60 M Ft-os árbevétel a szakmai kompetenciát is alátámasztja. A Reál Security Kft., azaz a kérelmezõ is benyújtotta ajánlatát, amelynek 44. oldalán a cég egyszerûsített éves beszámolójában a tájékoztató adatok szerint 13 fõ a fizikai munkát végzõ állomány létszáma. Az ajánlatkérõ igénye szerinti kísérleti lövészethez szükséges esetenkénti lõtérzáró 20-25 fõs õrségnek kell rendelkezésre állnia a feladat jellegét tekintve. Ezen kitételt ajánlatkérõ a dokumentációban rögzítette, miszerint a kísérleti lövészetek jellegétõl függõen esetenként 25 fõ lõtérzáró õrség biztosítását igényli. Ajánlatkérõ elõadta, hogy a 25 fõ humánerõforrás szám feltételezi, hogy ajánlattevõ stabil jövedelmi helyzettel rendelkezzen, vagyis éves szinten nettó árbevételének fedeznie kell a költségeit, kiadásait, ráfordításait, amelyben természetesen a bérköltségek is benne foglaltatnak. Ajánlatkérõ számításai szerint ezen 20-25 fõ átlagos állományi létszámhoz szükséges a 60 M Ft éves nettó árbevétel. Az ajánlati felhívásban megfogalmazott kitétel ezen számítás alapján került megfogalmazásra.<br>
Ajánlatkérõ álláspontja szerint, az ajánlati felhívásban és a dokumentációban rögzített követelményrendszer a gazdasági alkalmasság tekintetében, a minimum 60 M Ft-os éves forgalom biztosítékot nyújt arra, hogy a közbeszerzési eljárás gondos lefolytatása mellett egy jogsértés nélküli, a Kbt. bevezetésében megfogalmazott célokat elérõ eljárás lezárásaként az ajánlatkérõ magas színvonalú szolgáltatást kapjon.<br>
A Döntõbizottság megvizsgálta a kérelmezõnek a 2000. szeptember 26-án a kérelem kiegészítésében tett nyilatkozatát, miszerint a jogsértõ esemény 2000. augusztus 9-én jutott tudomására, és megállapította, hogy a kérelmezõ elkésetten nyújtotta be jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése kimondja, hogy az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. E határidõk elmulasztása jogvesztéssel jár.<br>
A Döntõbizottság a kérelmezõ nyilatkozatában foglaltakat megvizsgálva, a 2000. augusztus 9-i idõpontot tekintve a jogsértõ esemény tudomásra jutásának, megállapította, hogy az idézett Kbt.-rendelkezés szerinti 15 napos határidõ 2000. augusztus 24-én letelt.<br>
A kérelmezõ elsõ "hiányos" kérelme a Döntõbizottsághoz 2000. szeptember 1-jén érkezett, 7 nappal túllépve a kérelmezõ számára nyitva álló, egyébként jogvesztõ határidõt.<br>
Figyelemmel arra, hogy a Kbt. fent idézett 79. § (7) bekezdése szerint a határidõ elmulasztása jogvesztéssel jár, a Döntõbizottságnak nincs törvényes lehetõsége a kérelemben foglaltak érdemi vizsgálatára, illetve a jogorvoslati eljárás lefolytatására.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a 88. § (1) bekezdés a) pontja szerint a jogorvoslati kérelmet elkésettség miatt elutasította.<br>
Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik.<br>
A bírósági jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 17.<br>
<br>
Hámori András s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Dr. Kozmáné dr. Gocs Éva s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>