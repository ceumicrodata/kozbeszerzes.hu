<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6387)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.349/5/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Lévay József Református Gimnázium és Diákotthon közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság Elnöke) által a Lévay József Református Gimnázium és Diákotthon (3530 Miskolc, Kálvin J. u. 2., a továbbiakban: ajánlatkérõ) "gimnázium fõépületének rekonstrukciós felújítása" tárgyú közbeszerzési eljárása ellen hivatalból kezdeményezett eljárásban megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt. ) 71/B</a> § (2) bekezdését.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ egyháza 1996-ban kapta vissza a gimnázium 100 éves fõépületét, amelynek mûszaki állapota azonnali felújítási munkákat tett indokolttá. Az állapotvizsgálatra 1998-ban került sor, majd 1999-ben az épület zárófödémérôl és tetôszerkezetérôl faanyagvédelmi szakvélemény is készült. Ezen dokumentumokra alapítva 1999-ben ajánlatkérõ pályázatot nyújtott be a NKÖM-hez, amelyet ebben az évben nem nyert el, azonban annak ismételt benyújtását követõen, 2000. június 9-én a minisztérium 70 M Ft vissza nem térítendô támogatás odaítélésérôl értesítette ajánlatkérôt.<br>
Idõközben további tervezési munkák folytak a rekonstrukcióra vonatkozóan, és újabb állapotfelmérésre került sor, amelyek azonnali beavatkozás szükségességét állapították meg. Az elkorhadt faszerkezet 2000 nyarán egy helyen beomlott.<br>
A támogatási megállapodás aláírására 2000. június 29-én került sor. A feltételek közt szerepelt, hogy a támogatás felhasználásáról 2001. január 31-ig kell elszámolnia ajánlatkérõnek. A támogatás felhasználását a minisztérium a Kbt. alkalmazásához kötötte, ennek tudomásulvételérõl 2000. június 30-án írásban nyilatkozott ajánlatkérõ.<br>
A kivitelezési munkák sürgõssége és az idõ rövidsége miatt ajánlatkérõ tárgyalásos gyorsított eljárást kívánt lefolytatni. A munkák elõkészítése során több kivitelezõvel került kapcsolatba, részben árajánlatokkal is rendelkezett, így 2000. június 13-án ajánlati felhívást küldött az alábbi 8 vállalkozónak: Juhász László vállalkozó, K.V. Építõipari Kft., Zvarnóczky János vállalkozó, Kuzma Endre vállalkozó, Magasépítõ "80" Bt., Papp Miklós vállalkozó, Bucskó György vállalkozó, Favill–2000 Kft.<br>
Az ajánlati felhívás szerint részajánlat is tehetõ egyes szakipari munkákra. A dokumentációban ajánlatkérõ részletesen ismertette a feladatok mûszaki tartalmát. Az eljárás fajtáját a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1)–(4) bekezdésére utalva határozta meg, alkalmazásának feltételeit pedig a Kbt. 70. § (1) bekezdés alapján az alábbiak szerint indokolta:<br>
"– A szerzõdést mûszaki-technikai sajátosságuk miatt csak meghatározott és megfelelõ képességû jogi személy – vállalkozó – képes teljesíteni.<br>
– Mert az ajánlatkérõ által elõre nem látható rendkívüli sürgõsség miatt a törvényben egyébként elõírt határidõk nem lennének betarthatók.<br>
– Mert a nyári iskolai szünetben a szerzõdés szerinti legsürgõsebb munkák elvégzésének feltételei a legkedvezõbbek.<br>
– Mert a szerzõdés feltételeinek meghatározása az adott mûszaki technológiai környezetben nem lehetséges olyan pontossággal, hogy a törvényben hivatkozott egyéb szerzõdéses feltételeket tudjon a beruházó biztosítani, ami lehetõvé tenné esetleges kedvezõbb ajánlatok kiválasztását.<br>
– A kivitelezés feltételeinek pontosítása csak különféle szerkezetek további fokozatos feltárásával lehetséges."<br>
Az ajánlat részeként a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolások és nyilatkozatok csatolását írta elõ, egyéb elõírásokat (alkalmasság igazolása, elbírálás szempontja) nem tett. A dokumentáció a rendelkezésére álló 1999-es árajánlatok 2000. évre módosított tételes költségvetését is tartalmazta (összegszerûen 246 196 E Ft végsõ költségszinten). Konzultációra is sor került 2000. június 5-én.<br>
A tárgyalást 2000. június 26-án tartották meg. A tárgyalás elején tájékoztatta ajánlatkérõ a jelen lévõ ajánlattevõket az értékelési szempontokról és az egyes szempontokhoz rendelt pontszámokról. Teljes körû ajánlatot hárman tettek: a K.V. Építési Kft., Juhász László vállalkozó, és a Favill–2000 Kft.<br>
Ajánlatkérõ döntött a fentiek tekintetében, és nyertesként Juhász László vállalkozót nevezte meg.<br>
Ajánlatkérõ még 3 db részajánlatot is bontott, ezeket nem önálló ajánlatként értékelte, hanem a teljes körû ajánlaton belüli alvállalkozói ajánlatoknak tekintette. Ezek befogadásáról a nyertes nyilatkozott. Ajánlatkérõ a 2000-ben elkészítendõ építési munkákra 2000. június 26-án vállalkozási szerzõdést kötött, ennek értéke 55 994 214 Ft + áfa, pontos mûszaki tartalmát a vállalkozó által adott teljes körû ajánlatból kiemelt egyes tételek alkotják.<br>
Ajánlatkérõ mindezeket követõen, 2000. július 17-én küldte meg – egyidejûleg – a Döntõbizottság Elnöke számára a tájékoztatást a lefolytatott tárgyalásos eljárásról és a K. É.-nek a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. sz.</a> melléklete szerinti hirdetményt közzététel céljából. Tájékoztatójában lényegében a tényállásban ismertetett körülményeket és az ott megjelölt indokokat részletezte.<br>
A Döntõbizottság Elnöke 2000. augusztus 1-jén kezdeményezett jogorvoslati eljárást ajánlatkérõ közbeszerzési eljárása ellen. Álláspontja szerint a becsatolt iratokból nem állapítható meg, hogy a közbeszerzési törvényben szabályozott milyen eljárási fajta alapján folytatta le ajánlatkérõ az eljárást.<br>
Indítványozta, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét. Ajánlatkérõ érdemi észrevételében kérte az eljárás megszüntetését.<br>
Álláspontja szerint jogszerûen alkalmazza a választott eljárásfajtát. Indokaként elõadta, hogy korábban nem volt fedezet a munkákra, de 2000. június 29-én 70 M Ft támogatást kaptak a NKÖM-tõl. Azonnal intézkedtek az ajánlati felhívás megküldésérõl elõttük ismert vállalkozók részére, és lefolytatták a szükséges tárgyalást, majd a nyertes Juhász László vállalkozóval szerzõdést kötöttek. Ezt követõen intézkedtek a tájékoztató hirdetmény közzétételérõl a K. É.-ben és egyidejûleg (2000. július 19.) tájékoztatták a Döntõbizottság Elnökét is az eljárásról. Hivatkozott arra is, hogy a Kbt. megfelelõ alkalmazására nem állt rendelkezésére kellõ jogi ismeretekkel rendelkezõ személy.<br>
Az egyéb érdekelt felek az eljárás során érdemi észrevételt nem tettek.<br>
A Döntõbizottság a rendelkezésre álló iratok és az ajánlatkérõ érdemi észrevétele alapján megállapította, hogy ajánlatkérõ közbeszerzési eljárása elleni indítvány megalapozott volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdése szerint a hirdetmény közzététele nélkül induló tárgyalásos eljárás megkezdésekor meg kell küldeni a Bizottság Elnökre részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) és (3) bekezdései alapján bármilyen jogcímen is folyik a hirdetmény közzététele nélküli tárgyalásos eljárás, a tájékoztatónak tartalmaznia kell a tárgyalásos eljárás 70. § szerinti jogcímét is az eljárás alkalmazását megalapozó körülmények ismertetésén kívül.<br>
Ajánlatkérõ az eljárás jogcímeként a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1)–(4) bekezdéseit jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1)–(4) bekezdés szerinti gyorsított eljárásfajta a tárgyalásos eljárásokat tekintve hirdetmény közzétételével indulhat, tehát ez a hivatkozás minden alapot nélkülöz. A szövegesen adott indoklás a Kbt. 70. § (1) bekezdés b), c) és e) pontjaira utal, ezen eljárásfajták közül az e) pont szerinti eljárás hirdetménnyel indulhat, tehát eleve nem vehetõ figyelembe a jelen esetben.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni;<br>
c) az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
Vizsgálva a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pont szerinti indokot, az nyilvánvalóan nem megalapozott, ugyanis az a fajta kizárólagosság, amelyet a Kbt. ezen eljárásfajta választásánál megkövetel, nem áll fenn, maga ajánlatkérõ is 3 teljes körû ajánlatra számított és éppen ennyit kapott is.<br>
A továbbiakban a Döntõbizottság indokként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont szerinti körülményeket vizsgálta. Megállapította, hogy ajánlatkérõ a pénzügyi fedezethez csak 2000. júniusában jutott, a munkák sürgõsségét pedig az élet- és balesetveszély közvetlen elhárításának szükségessége megalapozza. A rendkívüli sürgõsséget indokoló körülmények nem vezethetõk vissza ajánlatkérõ mulasztására, tehát a Kbt. 70. § (1) bekezdés c) pont szerint az eljárás jogalapja fennállt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdését azonban megsértette ajánlatkérõ egyrészt azzal, hogy a fentiekben kifejtetteknek megfelelõen a hirdetmény közzététele nélküli tárgyalásos eljárás jogalapját nem határozta meg megfelelõen, másrészt azzal, hogy a Döntõbizottság Elnökét az eljárásról nem annak indításakor (2000. június 13.), hanem csak a szerzõdéskötést követõen (2000. július 19.) tájékoztatta.<br>
Tekintettel arra, hogy ajánlatkérõ eljárásának jogalapját a Döntõbizottság megfelelõnek találta, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére tekintettel a jogsértés megállapítása mellett egyéb jogkövetkezményt nem alkalmazott. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. augusztus 29.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>