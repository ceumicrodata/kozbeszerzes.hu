<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6443)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.304/22/2000<br>
<br>
Tárgy: Humántrade Kft. jogorvoslati kérelme az Országos Vérellátó Szolgálat közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Moldován András (1051 Budapest, József nádor tér 12.) ügyvéd által képviselt Humántrade Gyógyszer-nagykereskedelmi Kft. (2100 Gödöllõ, Repülõtéri út továbbiakban: kérelmezõ) Simon, Bûrös és Társai Ügyvédi Iroda (ügyintézõ: dr. Bûrös László ügyvéd, 1135 Budapest, Tahi út 53–59.) által képviselt Országos Vérellátó Szolgálat (1113 Budapest, Karolina út 19–21., a továbbiakban: ajánlatkérõ) "négyféle összetett, mûanyag, zárt vérvételizsák-rendszer beszerzése" tárgyú közbeszerzési eljárása ellen, valamint dr. Fecskovics Erzsébet (1138 Budapest, Esztergomi u. 36.) ügyvéd által képviselt Inthera Kft. (1222 Budapest, Háros u. 103., a továbbiakban: kérelmezett) ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költséget a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárás során keletkezett iratai, a 2000. augusztus 10. napján megtartott tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította meg.<br>
Az ajánlatkérõ a K. É. 2000. május 3-án megjelent 18. számában nyílt eljárásra szóló felhívást tett közzé "négyféle, összetett, mûanyag, zárt vérvételizsák-rendszer beszerzése" tárgyában. A beszerzendõ termék mennyiségét az alábbiak szerint határozta meg az ajánlati felhívás 3. a) pontjában:<br>
– 4 részes CPD-S zsák	480 000 db,<br>
– 4 részes CPDA-S zsák	2 500 db,<br>
– 1 részes CPDA-S zsák	6 000 db,<br>
– ACD-S aferezis egység	10 000 db.<br>
Az ajánlatkérõ a fenti bontásnak megfelelõen részajánlattétel lehetõségét biztosította oly módon, hogy az egyes típusú vérvételi zsákra tételenként külön-külön tehetõ részajánlat, az adott tételnél meghatározott teljes mennyiségben. Az ajánlatkérõ ajánlati dokumentációt bocsátott az ajánlattevõk rendelkezésére, amelyben részletes leírást közölt a termékekre vonatkozóan.<br>
A teljesítési határidõt az ajánlati felhívás 4. pontjában határozta meg oly módon, hogy a beszerezni kívánt eszközöket a szerzõdés hatálybalépésétõl számított 1 év alatt kell a szerzõdéses feltételekben meghatározottak szerint leszállítani, folyamatos, havonkénti teljesítéssel.<br>
Az ajánlatkérõ az ajánlati felhívás 11. pontjában rögzítette az ajánlattevõk pénzügyi, gazdasági és mûszaki alkalmasság igazolására kért adatokat és tényeket. Ily módon a 11.4. pontban elõírta a mûszaki alkalmasságát igazoló okmányok körében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d), e) és g) pont szerinti okmányok csatolását, valamint a Kbt. 44. § (2) bekezdés a) pontjában elõírta, hogy az ajánlattevõ az elõzõ 3 év legjelentõsebb szállításait köteles ismertetni a jelen eljárás tárgyára korlátozódóan, a szerzõdõ fél megnevezésével, címével, a vevõk véleményének mellékelésével.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pont tekintetében követelmény volt az, hogy az ajánlathoz mellékelni kell a vérvételi zsákokba töltött oldatok nemzetközi elõírásoknak való megfelelõséget igazoló bármely nemzeti rendszerben akkreditált elismert minôségtanúsító intézmény tanúsítványát.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont tekintetében az ajánlathoz mellékelni kell a gyár (elõállítást végzõ telephely) nemzetközi szabványoknak megfelelõ akkreditálását igazoló tanúsító okiratok másolatát.<br>
A 11.4. b) pont szerint az ajánlattevõnek a szerzõdés teljesítésére alkalmatlanná minõsítésének szempontjait a következõképpen határozta meg ajánlatkérõ:<br>
– ha a 11. a)1. pont szerinti nyilatkozat tartalma szerint nem minõsíti az ajánlattevõt a szerzõdés teljesítésére alkalmasnak: az ajánlattevõ nem tesz határidõre eleget a fizetési kötelezettségének, bankszámlája elleni végrehajtás van folyamatban,<br>
– ha az ajánlattevõ nem rendelkezik a beszerzés tárgyára vonatkozó referenciával,<br>
– ha a gyár (az elõállítást végzõ telephely) nem rendelkezik tanúsított minõségbiztosítási rendszerrel.<br>
Az ajánlatkérõ a 13. a) pontjában meghatározta, hogy az összességében legelõnyösebb ajánlat kiválasztásának szempontja alapján bírálja el az ajánlatokat, erre figyelemmel rögzítette a részszempontokat és az azokhoz tartozó súlyszámokat az alábbiak szerint: Részszempont	Súlyszám<br>
– a megajánlott eszközöknek a szakmai alapkövetelményeket meghaladó ismérvei, az ajánlati dokumentációban meghatározottak szerint	5<br>
– az ajánlatkérõ által fizetendõ ellenszolgáltatás értéke	4<br>
– a megajánlott eszközök elsõ részszállításának teljesítésére vállalt határidõ	3<br>
Az egyes részszempontokra adható pontszámot 1–10 pontig terjedõen határozta meg.<br>
A 16. pont egyéb információk körében ajánlatkérõ elõírta, hogy csatolni kell a megajánlott eszköz ORKI-engedélyét a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja alapján, amennyiben az ajánlattétel idõpontjában a termék engedéllyel nem rendelkezik, csatolni kell a termék származási országa illetékes minõségtanúsító intézményének tanúsítványát, továbbá az ajánlattevõ nyilatkozatát arról, hogy az eljárás nyerteseként a teljesítési határidõre a fenti engedélyt saját költéségére és veszélyére beszerzi, valamint arra vonatkozó nyilatkozatot, hogy az ORKI-engedély érvényességét saját költségére és veszélyére a teljes szerzõdéses idõszak alatt biztosítja.<br>
Az ajánlati dokumentáció 3. fejezet Specifikáció címszó alatt rögzítette ajánlatkérõ a szakmai követelményeit, minden tételre vonatkozóan.<br>
Az elsõ tétel követelményeket a dokumentáció 21. és 22. oldalán határozta meg, itt többek között elõírta a mûszaki specifikációkon kívül, hogy az ajánlatok elbírálása során "elbírálási elõnyt jelent a) automata, félautomata sejtszeparátorokkal való feldolgozhatóság. Meg kell adni, hogy az adott zsákrendszer mely típusú szeparátorokra van bevizsgálva, mely csõszakaszokkal és felfüggesztési lyukakkal. Az értékeléshez meg kell adni a feldolgozás körülményeinek technológiai jellemzõit. b) Zárt rendszerû mintavételt biztosító vérvételi szár".<br>
Az ajánlattevõk kérdést intéztek ajánlatkérõhöz, így a referenciával kapcsolatban is. Ajánlatkérõ erre adott válaszában rögzítette, hogy az ajánlati felhívás 11.4. pontjában foglaltak szerint az ajánlattevõ referenciaként az elõzõ 3 évnek az eljárás tárgyára korlátozott szállításait tartozik ajánlatához mellékelni. Referenciaként elfogadják az ajánlattevõnek a kérdéses idõszakban lebonyolított legjelentõsebb vérzsákrendszer szállításainak ismertetését. Ugyancsak elfogadják referenciaként a megajánlásra kerülõ termékek külföldi forgalmazójának/gyártójának külföldi és/vagy hazai szállításainak ismertetését.<br>
Az ajánlati felhívás 11.4. b) pontjára vonatkozó kérdésre ajánlatkérõ válaszában közölte, hogy külföldi referenciákat is elfogad.<br>
2000. július 23-án került sor az ajánlatok bontására. Ajánlatot nyújtott be a Humántrade Kft., a Bio-Team 2000 Kft. és az Inthera Kft.<br>
Az ajánlatok bontását követõen hiánypótlásra adott lehetõséget ajánlatkérõ 2000. június 29-ig, majd az ajánlatokat értékelte. Az elsõ részteljesítésre a négyrészes CPD-s zsák vonatkozásában a kérelmezõ ajánlatát – elbírálási szempontokra figyelemmel – a következõképpen pontozta: az elsõ elbírálási szempont vonatkozásában 30, a másodikban 32, a harmadikban 30, mindösszesen 92 pontot adott, míg az Inthera B. típusú ajánlata az elsõre 50, a másodikra 36, a harmadikra 24, mindösszesen 110 ponttal értékelte ajánlatkérõ.<br>
Az ajánlatkérõ az elbírálás határidejét egyszer meghosszabbította, és 2000. július 13-án eredményt hirdetett.<br>
Az eredményhirdetésen az ajánlatkérõ négyrészes CPDA-s zsák, 1 részes CPDA-s zsák, ACD-s aferezis egység tekintetében a Humántrade Kft.-t, míg a négyrészes CPD-s zsák tekintetében az Inthera Kft.-t hirdette ki nyertesnek.<br>
Kérelmezõ 2000. július 11. napján, majd pedig július 18. napján nyújtott be a Döntõbizottsághoz jogorvoslati kérelmet, mely kérelmek együttes elbírálását rendelte el Döntõbizottság.<br>
A kérelmezõ kérte, hogy a Döntõbizottság állapítsa meg, hogy ajánlatkérõ a közbeszerzési eljárása során jogsértéseket követett el, semmisítse meg az ajánlatkérõ ajánlati felhívásra, a dokumentációra, valamint az eredményre vonatkozó döntését, hozzon ideiglenes intézkedést és a még meg nem kötött szerzõdés megkötését tiltsa meg, valamint kötelezze az eljárás során felmerült költségek viselésére.<br>
Indokaként elõadta, hogy jogszabálysértõnek tartja az ajánlatkérõ az ajánlati dokumentáció 23. oldalán az egyéb követelményeik elõírásait, nevezetesen, hogy az ajánlattevõnek vállalnia kell, hogy a termékeket magyar nyelvû és a használathoz szükséges lényeges adatokat tartalmazó, az OVSZK által jóváhagyott címkével és CODABAR típusú kóddal szállítja. Ezzel szemben a következõ bekezdésben ajánlatkérõ lehetõvé tette, hogy az elsõ részteljesítés elsõ szállításának és a második, harmadik, negyedik részteljesítés teljes mennyiségének a címkéje lehet idegen nyelvû is, amely ennek a feltételnek álláspontja szerint nem felel meg, ez az ajánlati felhívás sérti az orvostechnikai eszközökrõl szóló 47/97. (X. 6.) EüM rendelet elõírásait. A referencia megtévesztõen szerepelt az ajánlatkérõ ajánlati felhívásában, amellyel a közbeszerzések tisztaságára vonatkozó alapelvet megsértette ajánlatkérõ, nevezetesen az ajánlati kiírás a törvény kötelezése ellenére önmagában ellentmondó feltételeket tartalmazott a szállítandó vérzsákrendszerek használatához szükséges adatokat tartalmazó címkéinek vonatkozásában, amennyiben elõírta, hogy az magyar nyelvû legyen, azonban lehetõvé tette az idegen nyelvû címkével történõ szállítást is, ez a hivatkozott 47/1997 (X. 6.) EüM rendelet 1. sz. mellékletében foglaltakba ütközik.<br>
Az ajánlati felhívás ezen túlmenõen sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában és a 33. §-ában foglaltakat. A négyrészes CPD-s zsákra adott, nyertes ajánlattevõ ajánlata érvénytelen, illetõleg e vonatkozásban a nyertes ajánlattevõ Inthera Kft. alkalmatlan a szerzõdés teljesítésére.<br>
Az ajánlati dokumentáció 3. fejezetének 1.6. pontja szerint elbírálási elõnyt jelentett a zárt rendszerben történõ mintavételt biztosító vérvételi szár. A Humántrade Kft. felhívásra benyújtott ajánlatában az általa szállítani ajánlott vérvételizsák-rendszerhez kapcsolódóan az ajánlati ár ellenében vállalta, hogy a teljes ajánlati termékmennyiséget ilyen zárt rendszerben történõ mintavételt biztosító vérvételi szárral szállítja.<br>
A felhívásra szintén ajánlatot benyújtó Inthera Kft. ajánlatában foglalt Fresenius NPBI T2419 vérzsákrendszer és a Macopharma MQB626OPH vérzsákrendszer közül kizárólag az utóbbi tartalmaz ilyen, a kiírás szerinti elbírálási elõnyt jelentõ, zárt mintavételre alkalmassá tevõ szárat, amely az Inthera Kft. ajánlata szerint a szállítandó mennyiség 50%-át teszi ki. Az Inthera Kft. B jelû ajánlata magában foglalja az ajánlott vérzsákrendszerhez kapcsoltan a zárt rendszerben történõ mintavételt biztosító vérvételi szárhoz méretben és technológiában teljesen illeszkedõ, a Greiner cég által gyártott és az Allegro Kft. által forgalmazott ún. vacuettet is. Álláspontjuk szerint az ajánlatkérõ ajánlati felhívásának a vacuettek szállítása sem szakmai alapkövetelményként, sem elbírálási elõnyként nem volt eleme, így erre tekintettel érvénytelen a nyertes ajánlattevõ ajánlata.<br>
Ezen túlmenõen álláspontja szerint megsértette ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, illetõleg az 59. § (1) bekezdését, mert nem az összességében legkedvezõbb ajánlatot hirdette ki a megadott értékelési szempontok szerint, és amely során megsértette továbbá a 24. § (2) bekezdésben hivatkozott esélyegyenlõség alapelvét is.<br>
Álláspontja szerint alkalmatlanná kellett volna minõsíteni a nyertes ajánlattevõ ajánlatát, hiszen nem rendelkezett az ajánlattevõ a beszerzés tárgyára vonatkozó referenciával, mert tudomásuk szerint sem Magyarországon, sem külföldön nem forgalmazott az eljárás tárgyának megfelelõ hatályos magyar követelményeknek azon belül az orvostechnikai eszközökrõl szóló 47/1999. (X. 6.) EüM rendelet elõírásainak megfelelõ vérzsákrendszereket.<br>
Álláspontja szerint az OVSZ olyan ajánlatot nyilvánított gyõztesnek és szakmailag megfelelõnek, amelynek használatára vonatkozóan Magyarországon semmilyen tapasztalat nem áll rendelkezésre.<br>
Megsértette ajánlatkérõ továbbá álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdését, 44. §-át, valamint a 48. § (1) bekezdését, mivel az ajánlatkérõ az ajánlati felhívását a közbeszerzési törvényben ütközõ módon módosította.<br>
Az ajánlati felhívás tárgyával kapcsolatos jogorvoslati kérelem tekintetében a tudomásszerzés idõpontját a jogorvoslati kérelem beadását megelõzõ egy-két napban jelölte meg, amikor is a jogi képviselõt felkereste kérelmezõ, aki õt arról tájékoztatta, hogy jogsértések lelhetõk fel az ajánlati felhívásban, dokumentációban és az ajánlatkérõ eljárásában, így ettõl a naptól számított 15 napos jogvesztõ határidõn belül nyújtotta be jogorvoslati kérelmét. Jogorvoslati kérelmet terjesztett elõ az Inthera Kft. ellen is, mely jogorvoslati kérelmét a hamis adatszolgáltatásra alapította. Álláspontja szerint a nyertes ajánlattevõ ajánlatában megjelölt termékre vonatkozóan nincs ORKI-engedély, és ezzel a magatartásával megtévesztette ajánlatkérõt.<br>
Ajánlatkérõ elsõdlegesen elkésettségre, míg másodlagosan alaptalanságra hivatkozással kérte a jogorvoslati kérelem elutasítását. Álláspontja szerint az ajánlati felhívás és a dokumentáció tartalmának vitatása elkésett.<br>
A referenciák vonatkozásában a 2000. május 29-én írásban tájékoztatást adtak valamennyi ajánlattevõnek, hogy mind hazai, mind külföldi referenciát is elfogadtak, azonban a dokumentáció nem került módosításra, de május 29-ét figyelembe véve a nyitva álló jogvesztõ határidõ e kérdés vitatása tárgyában is már letelt.<br>
Elõadta továbbá, hogy a nyertes ajánlattevõ által megajánlott termékre vonatkozóan rendelkezett ORKI-engedéllyel, melyet ajánlattevõ ajánlatának 237. oldalán csatolt. Álláspontja szerint nyertes ajánlattevõ alkalmas volt a szerzôdés teljesítésére és összességében ô adta az elsô részajánlat vonatkozásában a legkedvezõbb ajánlatot.<br>
Az ajánlati dokumentáció 3. fejezet Specifikáció, illetõleg elbírálási elõny címszó alatt szerepelt, ajánlatkérõi kívánalom tekintetében az elbírálás során elbírálási elõnyt jelentett a zárt rendszerben történõ mintavételt biztosító vérvételi zsák megajánlása. Így ajánlatkérõ értékelése során figyelembe vehette a nyertes ajánlattevõ által megajánlott vacuetteket is.<br>
Inthera Kft. a jogorvoslati kérelem elutasítását kérte alaptalanságra hivatkozással. Álláspontja szerint a jogszabályoknak megfelelõen folytatta le ajánlatkérõ a közbeszerzési eljárását. Ajánlattevõként nem követett el hamis adatszolgáltatást, hiszen a megajánlott termékre vonatkozóan becsatolta az ORKI által kiadott engedélyt. A nevezett engedély, ami becsatolásra került, azokra a termékekre vonatkozik, amelyek megajánlásra kerültek, s amelyeknek alapja egy bevizsgálási folyamat volt.<br>
A Döntõbizottság D.304/9/2000. sorszámú határozatával ideiglenes intézkedést alkalmazott és a szerzõdéskötést megtiltotta, majd 11. sorszámú határozatával 2000. július 21. napján az elõbbi 9-es sorszámú határozatát visszavonta.<br>
Kérelmezõ jogorvoslati kérelme részben elkésett, részben alaptalan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni. E határidõk elmulasztása jogvesztéssel jár. A Döntõbizottság a rendelkezésére álló iratok alapján megállapította, hogy a K. É. 2000. május 3-i számában jelent meg az ajánlatkérõ ajánlati felhívása, majd a megjelenés napján már dokumentációt is bocsátott az ajánlattevõk rendelkezésére, amelyet az ajánlattevõk megvásároltak, így a kérelmezõ is. A dokumentációval és az ajánlati felhívással kapcsolatosan kérdéseket intéztek az ajánlattevõk az ajánlatkérõhöz, és amely kérdésekre adott válaszát az ajánlatkérõ 2000. május 25-én továbbította az ajánlattevõknek.<br>
Ezt követõen 2000. június 23-án az ajánlattevõk, így a kérelmezõ is az ajánlati felhívás és a dokumentáció tartalmát megismerve benyújtották az ajánlatukat. Tehát legkésõbb már ezen a napon a kérelmezõ tudomására jutott az ajánlati felhívás, illetõleg a dokumentáció tartalma, hiszen ennek birtokában tudott ajánlatot tenni, melynek eredményeképpen három részteljesítésben nyertes ajánlatot adott. Így legkésõbb ezen naptól számított 15 nap állt a rendelkezésére arra vonatkozóan, hogy az ajánlati felhívást, illetõleg a dokumentációt eredményesen támadja. Tényként megállapította a Döntõbizottság, hogy ajánlatkérõ módosította az ajánlati felhívását 2000. május 25-i levelében, amikor nyilatkozott arról, hogy külföldi referenciát is elfogad a referencia igazolásokhoz, de errõl nem tett közzé a K. É.-ben hirdetményt ajánlatkérõ, és errõl kérelmezõ ugyancsak az elõbb említett levélbõl értesült. Így ettõl a naptól számított ugyancsak 15 nap állt volna rendelkezésére, hogy ezt a Döntõbizottság elõtt sérelmezze. Ezt azonban a nyitva álló jogvesztõ határidõn belül nem tette meg, megvárta a közbeszerzési eljárást lezáró döntés meghozatalát, és ezt követõen elkésetten nyújtott be jogorvoslati kérelmet.<br>
A fentiekre tekintettel a Döntõbizottság a kérelmezõ ajánlati felhívás, dokumentáció tartalmára, valamint az ajánlati felhívás módosítására vonatkozó jogorvoslati kérelmet mint elkésettet utasította el.<br>
Ezt követõen Döntõbizottság megvizsgálta, hogy a nyertes ajánlattevõ alkalmas-e a szerzõdés teljesítésére a felhívás szerint, illetõleg érvényes-e az ajánlata, valamint hogy az összességében a legkedvezõbb ajánlatot ki tette a vitatott részteljesítésre figyelemmel.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Mindebbõl a törvényi szabályozásból következik tehát, hogy ajánlatkérõ az ajánlati felhívásához mindvégig, az eljárás befejezéséig, ajánlatkérõ pedig ajánlatához kötve van, és csak a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. §,</a> illetõleg 49. §-ban szabályozottak szerint módosíthatja felhívását.<br>
A Döntõbizottság megvizsgálta, hogy az ajánlatok érvényesek-e, illetõleg az ajánlattevõk tekintetében kellett a kizárás jogintézményét alkalmazni ajánlatkérõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek, míg az 53. § (1) bekezdése azokat az eseteket részletezi, amelyek fennálltakor az ajánlattevõt ki kell zárni a közbeszerzési eljárásból. Mind az ajánlatok érvénytelenségének a megállapítása, mind pedig a kizárás intézményének alkalmazása esetében a jogkövetkezmény azonos, azaz a közbeszerzési eljárás további szakaszában már nem vehet részt az az ajánlat, mely a Kbt. 52. § (2) bekezdése értelmében érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság ezen törvényszabályozás figyelembevételével vizsgálat tárgyává tette az ajánlatokat annak függvényében, hogy mi volt az ajánlatkérõi kívánalom az ajánlatokkal szemben, melyet rögzített az ajánlati felhívásában és dokumentációjában, illetõleg tájékoztató levelében, és ehhez képest az ajánlattevõk hogyan nyújtották be ajánlatukat.<br>
Továbbá a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint vizsgálta a Döntõbizottság, hogy az ajánlati felhívásban meghatározott 44. § (1) és (2) bekezdésében foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt kell bármelyik ajánlattevõt alkalmatlanná minôsíteni a szerzôdés teljesítésére.<br>
Döntõbizottság a rendelkezésre álló iratok alapján megállapította, hogy a nyertes ajánlattevõ Inthera Kft. rendelkezett a megajánlott termék vonatkozásában ORKI-engedéllyel. Ezt támasztja alá az ajánlatának 237. oldalán található ORKI-engedély, és ennek a ténynek a megerõsítésére szolgált az ORKI Döntõbizottság megkeresésére adott tájékoztatása 00/3/732/2. sz. alatt. Az ORKI írásban tájékoztatta arról a Döntõbizottságot, hogy a 1250/1999. sz. ORKI minõsítõ határozat a CPD/SAGM MQB négyrészes, és CPD/SAGM MRE háromrészes zsákrendszerek minden tagjára, így a négyrészes MQB termékcsalád MQB 6260 PH kódszámú tagjára is vonatkozik. A minõsítõ vizsgálat során az Országos Vérellátó Szolgálathoz és az ORKI-hoz benyújtott minták MQB 6260 XH jelûek voltak, de a regisztrációs dokumentáció a minõsítési jegyzõkönyv és az OVSZ felhasználói szakvélemény kitér a Secuvam és a Vacuvam eszközökkel ellátott zsákrendszerre is, így azok mindkét kódszámú négyrészes zsákrendszerre vonatkoznak. Megjegyezte továbbá, hogy a kétféle zsákrendszer minden egyéb tekintetben teljesen azonos.<br>
Erre figyelemmel tehát megállapítható, hogy nyertes ajánlattevõ rendelkezett megfelelõ ORKI-engedéllyel, amit be is csatolt jogszerûen. Ily módon hamis adatszolgáltatást nem követhetett el, ezért az erre irányuló jogorvoslati kérelmet mint alaptalant a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára figyelemmel elutasította.<br>
A Döntõbizottság ezt követõen az alkalmasság vonatkozásában megvizsgálta a bejelentett referenciákat. E tekintetben a Döntõbizottság figyelembe vette az ajánlatkérõ külföldi referenciára vonatkozó nyilatkozatát. A nyertes ajánlata a MacoPharma zsákra vonatkozóan 60 db külföldi referenciát, a Fresenius típusra pedig 15 db-ot tartalmazott. Ez utóbbit illetõen még három hazai referencia is szerepelt nyertes ajánlatában.<br>
Minderre tekintettel a Döntõbizottság álláspontja szerint a referenciára vonatkozó ajánlatkérõi követelményeknek teljeskörûen eleget tett nyertes, így e tekintetben õt alkalmasnak kellett tekinteni.<br>
A Döntõbizottság álláspontja szerint nyertes ajánlattevõ ajánlata nem volt érvénytelen, illetõleg alkalmas a szerzõdés teljesítésére.<br>
Ezt követõen a Döntõbizottság megvizsgálta ajánlatkérõ ajánlatok értékelésére vonatkozó döntését. Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja alapján az összességében legelõnyösebb ajánlat szempontja alapján bírálta el az ajánlatokat. A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Az ajánlati dokumentáció 3. fejezet Specifikáció címszó alatt szereplõ 6. b) pontjában ajánlatkérõ tájékoztatta arról idõben az ajánlattevõket, hogy az elbírálás során mit fog kedvezõen értékelni, tehát lehetõségük volt ajánlattevõknek erre figyelemmel kedvezõbbé tenni ajánlatukat. Az elsõ részszempont vonatkozásában ajánlatkérõ figyelembe vehette ezen fentebb nevezett elbírálási elõnyt. Mind a kérelmezõ, mind a nyertes ajánlata teljesítette a dokumentáció 21. oldalán (1–5. pontok alatt) felsorolt követelményeket, ezeken túlmenõen azonban az ajánlatkérõ helyesen értékelte a nyertes javára azt, hogy az ajánlatban szereplõ MacoPharma vérvételi zsákja (amely az összes kért mennyiség fele volt) rendelkezett mintavételt biztosító vérvételi szárral. Ezzel szemben a kérelmezõ sem Therumo típusú, sem Baxter típusú vérvételi zsákja nem rendelkezett vérvételi szárral. Ajánlatkérõ helyesen járt el, amikor a bírálati elõny tekintetében vizsgálat tárgyává tette, hogy az adott zsákrendszer milyen típusú sejtszeparátorra van bevizsgálva, "mely csõszakaszokkal és felfüggesztési lyukakkal" rendelkezik. Nyertes javára értékelte, hogy annak MacoPharma zsákja Compomat G3, G4, Bagpress, T-Ace, Optipress, míg NPBI zsákja valamennyi jelenleg használatos félautomata plazmapréssel mûködik, ugyanakkor kérelmezõ Therumo típusú zsákja T-Ace, Baxter típusú zsákja pedig Opti-rendszerhez Optipress szeparátorra van bevizsgálva.<br>
A fentebb kifejtett bírálati elõny nyertes javára való 2-2, összesen 4 ponttal történõ jutalmazása indokolt, az nem eltúlzott.<br>
A második részszempont a fizetendõ ellenszolgáltatás mértéke volt. E részszempont keretében kérelmezõ sem vitatta, hogy a nyertes 922 296 E Ft ajánlati ára kedvezõbb, mint az õ 955 200 E Ft-os ajánlati ára.<br>
A Döntõbizottság helyesnek ítélte, hogy az ajánlatkérõ a nyertes ajánlatát 9, a kérelmezõét 8 pontra értékelte. Megjegyzi a Döntõbizottság, hogy az adható maximális 10 pontot a nyertes "A" variánsú ajánlata kapta.<br>
A harmadik részszempont a megajánlott eszközök elsõ részszállításának teljesítésére vállalt határidõ volt. E tekintetben a kérelmezõ azonnali szállítást vállalt, míg a nyertes 14 napon belülit, így helyes volt ajánlatkérõ azon döntése, amikor a kérelmezõnek 10, míg a nyertesnek arányosan 8 pontot adott.<br>
Az elõbbiek alapján, a súlyszámokat is figyelembe véve, tehát a következõk szerint alakultak a pontszámok: kérelmezõ: 30+32+30 = 92 pont, míg nyertes ajánlata: 50+36+24 = 110 pont.<br>
A fentiekre tekintettel tehát az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyerteseként azt az ajánlattevõt hirdette ki, aki az összességében legkedvezõbb ajánlatot tette e részteljesítés vonatkozásában.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a rendelkezõ részben foglaltak szerint utasította el a kérelmezõ jogorvoslati kérelmét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 28.<br>
<br>
Dr. Deli Betty s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>