<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6385)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.3169/2000<br>
<br>
Tárgy: a STRABAG Rt. jogorvoslati kérelme a Békés Megyei Bíróság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A STRABAG Hungária Építõ Rt. (6728 Szeged, Fonógyári út 16., képviseli: dr. Koczka Ákos György ügyvéd, 6721 Szeged, Szilágyi u. 2., a továbbiakban: kérelmezõ) kérelmének, melyet a Békés Megyei Bíróság (5700 Gyula, Béke sgt. 38., a továbbiakban: ajánlatkérõ) "a Békés Megyei Bíróság épülete rekonstrukciójának II. üteme" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (7) bekezdésére tekintettel az 59. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ 2000. március 29-én tette közzé részvételi felhívását a K. É.-ben, mely szerint a Békés Megyei Bíróság épületének II. ütemében esedékes rekonstrukció munkáira várt jelentkezéseket. A beszerzés tárgyaként megjelölte a munkák fõbb paramétereit, közötte azt is, hogy rész-, illetve többváltozatú ajánlatot nem fogad el. A felhívásban elõírta a résztvevõk alkalmassága igazolásának módját, szempontjait, továbbá az összességében legelõnyösebb ajánlat kiválasztása szempontját jelölte meg. Felhívását módosította, majd 2000. április 25-én került sor a részvételi jelentkezések bontására, ahol hiánypótlásra is lehetõséget biztosított az összesen 6 jelentkezõnek, akik a következõk voltak: kérelmezõ, Középület-építõ Rt., Maszer Rt., BÁÉV Rt., Délépítõ Rt. és KÉSZ Kft. Ajánlatkérõ a jelentkezõk mindegyikét alkalmasnak nyilvánította a szerzõdés teljesítésére, és az ajánlati felhívást 2000. május 18-án részükre megküldte.<br>
Ajánlatkérõ dokumentációt is bocsátott az ajánlattevõk rendelkezésére, meghatározva abban a részletes ajánlati és szerzõdési feltételeit, valamint a részletes mûszaki követelményeket. Elõírta az ajánlathoz csatolandó részeket, fizetési feltételeit, az árképzés módját, teljesítési és jóteljesítési garancia vállalását, szerzõdésmintát és típusoldalakat. A dokumentáció 20. oldalán határozta meg az ajánlatok elbírálására szolgáló részszempontokat az alábbiak szerint:<br>
"– ajánlati ár	6<br>
– szerzõdéses feltételek<br>
– pénzügyi végütemezés	1<br>
– teljesítési határidõ	2<br>
– kötbér mértéke	1<br>
– garanciavállalás	1<br>
A részszempontok 1–10 pontok között kerülnek értékelésre."<br>
A bírálat szempontjából még lényeges elõírás volt, hogy:<br>
– a teljesítés határideje 2000. szeptember l. E határidõ elõtti teljesítést ajánlatkérõ elfogadott, (részvételi felhívás 4.)<br>
– a nettó ár 10%-a a kötelezõ teljesítési garancia és<br>
– a nettó ár 5%-a egy évre a kötelezõ jóteljesítési garancia és<br>
– a minimum 20 ezer Ft/nap késedelmi kötbér is feltétel volt.<br>
Ajánlatkérõ 2000. június 6-án helyszíni konzultációt is tartott, ahol néhány mûszaki kérdést tisztáztak. Írásban is érkeztek ajánlatkérõhöz kérdések, aki erre szabályosan megválaszolt írásban.<br>
Ajánlatkérõ 2000. június 27-én – a saját maga számára – meghatározta a "Részletes bírálati szempontok"-at. Ezen iratban, amelyet nem küldött meg az ajánlattevõknek, pontosan körülírta, hogy az egyes részszempontokon belül mit fog értékelni, és mihez kívánja viszonyítani a pontozás során az ajánlatokban vállalt szerzõdéses feltételeket. Ezen irat d) pontja részletes szabályokat tartalmaz a pontok számítására valamennyi részszempontra vonatkozóan.<br>
<br>
1. ajánlati ár: bruttó ár alapján a legalacsonyabb ár 10 pont a többi pontszám <br>
a legalacsonyabb ár x 10 képlettel számítva	vizsgált ár<br>
<br>
<br>
2. pénzügyi ütemezés: pontozás a részszámlák összege és benyújtásának idõpontja alapján történik, a legkedvezõbb 10 pontot, a leggyengébb 1 pontot kap, a többi a két érték között lineárisan meghatározva.<br>
<br>
3. teljesítési véghatáridõ: a legkorábbi vállalás 10 pont, a kiírás szerinti 1 pont, az ajánlati elemeknek megfelelõ pont lineáris arányosítással meghatározva.<br>
<br>
4. kötbér mértéke: legnagyobb kötbér (legalább 30 napra) 10 pont, a minimális 20 E Ft/nap 1 pont, a többi lineáris arányosítással.<br>
<br>
5. garanciavállalás: jóteljesítési garancia (mértéke, ideje) és garanciális idõ külön-külön értékelve, a pontszámokat átlagolás után határozzák meg. A legkedvezõbb 10 pont, a kiírás szerinti vállalás 1 pont, a többi lineáris arányosítással.<br>
Az ajánlattételi határidõre – 2000. június 29-re – 5 ajánlat érkezett az alábbi ajánlattevõktõl: kérelmezõ, BÁÉV Rt., KÉSZ Kft., Középület-építõ Rt., Délépítõ Rt.<br>
Az ajánlatok értékelése a Thermál Ber Kft., mint bonyolító részvételével történt.<br>
A Strabag Rt. ajánlatában számszaki hibát találtak az értékelés során, melynek ,,javítása szabályszerûen megtörtént, így a kérelmezô ajánlati ára bruttó 389 965 000 Ft lett.<br>
Az ajánlatok pontozásos bírálatát a lebonyolító foglalta táblázatba (összegzésbe). Ennek eredményeként az eljárás nyertese az öt érvényes ajánlatból a BÁÉV Rt., míg kérelmezõ a II. helyezett lett nagyon kis pontkülönbséggel (87,76–87,72).<br>
A nyilvános eredményhirdetésre 2000. július 13-án került sor. A szerzõdést a tervezett idõpontban, 2000. július 21-én akarták megkötni.<br>
Kérelmezõ 2000. július 18-án jogorvoslati kérelemmel fordult a Döntõbizottsághoz. E kérelmét a tárgyaláson változatlanul fenntartva kérte az ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását, illetve az eljárás felfüggesztését, az ügyben tárgyalás tartását, valamint ajánlatkérõ kötelezését a költségek viselésére.<br>
Kérelmét azzal indokolta, hogy az elbírálás részszempontjai közül a legmagasabb súlyszámmal rendelkezõ ajánlati ár tekintetében a legkedvezõbb ajánlatot õ tette, míg a nyertesnek kihirdetett BÁÉV Rt. a legmagasabb ajánlati árat vállalta. A többi szempontból történõ értékelés nem vezethetett a kihirdetett eredményhez. Álláspontja szerint õ tette az összességében legelõnyösebb ajánlatot. Írásban észrevételezte azt is, hogy ajánlatkérõ a pontozásnál számítási hibát követett el. Kifogásolta a kötbér értékelésénél alkalmazott pontozást is.<br>
Ajánlatkérõ írásos észrevételét a tárgyaláson változatlanul fenntartva kérte a megalapozatlan kérelem elutasítását. Álláspontja szerint az ajánlatok értékelését a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének szabályai szerint végezte. Az ár pontozása úgy történt, hogy a legalacsonyabb ár kapta a 10 pontot, a többi annyival kevesebbet (arányosan), amennyivel drágább volt. Ezt a pontozási módot a kérelmezõ egy másik – korábban a részvételével folytatott – közbeszerzési eljárásban már megismerte. A pontozás módjára a Kbt. nem tartalmaz szabályt. A kérelmezõ által javasolt 1–10 közötti pontozás viszonylag kis árkülönbségnél is akkora pontszámkülönbségre vezetne, hogy a többi szempont szerinti értékelése nem érvényesülne a döntésben. A többi szerzõdési feltétel értékelése az ajánlatkérõ által megkövetelt minimális feltételeknél kedvezõbb vállalások esetében pluszpontokkal történt. A kérelmezõ az elõírt minimumokat vállalta, így ezeknél a részszempontoknál nem kaphatott magas pontszámokat. Álláspontja szerint az ajánlatok elbírálása jogszerû volt. Kérte az ideiglenes intézkedés megszüntetését, mert ítélkezési szünet van, ezalatt kellene a bontási munkákat elvégezni.<br>
A tárgyaláson közölte azt is, hogy az ajánlattételi határidõ elõtt rögzítették írásban a bírálati szempontokat, amiket az értékelés során következetesen alkalmaztak. A kérelmezõ által felvetett számítási hibával kapcsolatban elõadta, hogy az abból adódott, hogy az értékelés során kéttizedes pontossággal számoltak egy számítógépes program alkalmazásával, így az objektívnek tekinthetõ.<br>
Azért nem alkalmaztak a többivel azonos pontozást az árajánlat értékelésénél, mert álláspontjuk szerint ebben az esetben akár egy 1000 forintos eltérés is jelentõs ponteltérést okozott volna. A kötbér értékelésénél azért interpolálták 30 napra a kérelmezõ kötbérét, hogy összehasonlítható legyen a többi ajánlattal. Ezt az indokolta, hogy kérelmezõ napi kötbért és felsõ határt ajánlott meg. A Kbt.-ben megfogalmazott jelentõs árajánlat-eltérésnek a 20-25%-os eltérést értik. A jelen eljárásban a nyertes ajánlata mintegy 11%-kal magasabb csak kérelmezõ árajánlatánál.<br>
Az ügyben érdekelt felek az eljárás során érdemi észrevételt nem tettek.<br>
A Döntõbizottság 2000. július 20-án a D.316/4/2000. sz. határozatával a szerzõdéskötést az ügy érdemi elbírálásáig megtiltotta.<br>
A Döntõbizottság a rendelkezésre álló iratokból, dokumentumokból és írásos, valamint a tárgyaláson szóban elõterjesztett nyilatkozatokból megállapította, hogy a kérelem alapos.<br>
A Döntõbizottság elsõdlegesen azt vizsgálta a jogorvoslati eljárás során, hogy ajánlatkérõ döntését megalapozó értékelése mennyire helytálló, különös tekintettel arra, hogy az öt ajánlattevõ között kimagaslóan, de egymástól csak 0,04 ponttal eltérõ nyertes és kérelmezõi ajánlat különbsége mennyire helytálló. Figyelemmel kell lenni arra a tényre is, hogy a nyertes árajánlata ajánlatkérõ által elismerten mintegy 11%-kal, azaz kb. 70 millió forinttal magasabb volt, mint a II. helyezett kérelmezõé. Ezen értékelés elvégzését különösen a Kbt. preambuluma is indokolttá teszi, mivel azt tartalmazza, hogy: "az Országgyûlés az államháztartás kiadásának ésszerûsítése, a közpénzek felhasználása átláthatóságának és széles körû nyilvános ellenõrizhetõségének megteremtése, továbbá a közbeszerzések során a verseny tisztaságának biztosítása érdekében, a belföldi áru-elõállítás és munkaerõ-foglalkoztatás elõsegítésének szempontjára is tekintettel – nemzetközi szerzõdéseinkkel összhangban – a következõ törvényt alkotja."<br>
A Döntõbizottság a vizsgálata során megállapította, hogy az elbírálás részszempontjait ajánlatkérõ az ajánlati felhívás dokumentációjában adta meg, ezt késõbb nem módosította.<br>
A pontozás számítási módszerét az ajánlattevõk elõzetesen nem ismerték ebben a közbeszerzési eljárásban. A módszerrel és az eredménnyel is csak a döntést követõen szembesültek. Ajánlatkérõ hivatkozása más közbeszerzési eljárására tehát érdektelen a Döntõbizottság álláspontja szerint.<br>
A pontozás igyekezett objektív lenni, mert matematikai képletek alapján történt. Az egyik aggályt az okozza, hogy míg az árnál kiosztott pontok 10–8,51 közé esnek (mert az ajánlati árakat csak egymáshoz viszonyítják), addig a többi részszempontnál ennél jóval nagyobb a pontozási tartomány (10–1.0 is elõfordul) és a pontszámot az ajánlatkérõ által megszabott (felhívás szerinti érték is befolyásolja).<br>
A Döntõbizottság a fenti aggályok ellenére elfogadva az ajánlatkérõ pontozási módszerét az alábbiakat állapította meg az öt részszempont tekintetében:<br>
<br>
1. ajánlati ár<br>
kérelmezõ: 389 965 000 Ft	10 pont<br>
nyertes :     457 980 111 Ft<br>
P nyertes = legalacsonyabb ár x 10 = 389 965 000 x 10 = 8,51<br>
	vizsgált ár	457 980 111<br>
<br>
A pontszám tehát helyes, de a súlyszámmal való szorzás eredménye hibás,<br>
ugyanis 8,51 x 6 = 51,06.<br>
Megjegyzi a Döntõbizottság, hogy az alkalmazott számítási módszer nem tekinthetõ kizárólagosnak, mert itt is alkalmazhatta volna ajánlatkérõ a többi szempontnál használt módszert is, ez esetben a nyertes pontszáma még alacsonyabb lett volna.<br>
<br>
2., 3. és 5. szempontok értékelését kérelmezõ nem vitatta, az a Döntõbizottság vizsgálata szerint is megfelelt a választott matematikai módszernek.<br>
<br>
4. szempont: kötbér mértékének számítása:<br>
Ajánlatkérõ a kötbérre vonatkozó elõírásai az alábbiak voltak:<br>
– ajánlati felhívás : minimum 20 E Ft/nap késedelmi kötbért kell vállalni (idõ vagy egyéb korlátozásra nincs utalás)<br>
– ajánlati dokumentáció 21. oldalán az szerepel, hogy a részhatáridõk is kötbérterhesek; 30 napos késedelmen túl ajánlatkérõ jogosult a szerzõdéstõl elállni.<br>
A kötbérvállalást az 1. sz. típusoldalon és a szerzõdéstervezetben kellett nyilatkozatba foglalni (dokumentáció 24. és 32. oldala). Ajánlatkérõ nem tett arra kötelezõ elõírást, hogy a véghatáridõt illetõen legalább 30 napra vállalni kell kötbért.<br>
Kérelmezõ az 1. sz. típusoldalon a nettó vállalási összegre 0,5%-nyi (1 559 860 Ft) napi kötbért, de maximum a nettó összeg 10%-áig vállal. Szerzõdéstervezetében a véghatáridõre a fentiek szerint, a részhatáridõk tekintetében napi 2% (nettó díjra vetítve), de maximum 10%, hibás teljesítésre a bruttó ár napi 5 ezreléke a hiba javításával, egyéb esetben a nettó vállalási ár 20%-a.<br>
Nyertes:<br>
– véghatáridõre 1 500 000 Ft/nap<br>
– részhatáridõre 300 000 Ft/nap<br>
– hibás teljesítésre napi 2 ezrelék (bruttó árra), illetve 3%<br>
Legjobb ajánlat: (Középület-építõ Rt.)<br>
– véghatáridõre 1 600 000 Ft/nap<br>
– részhatáridõre 300 000 Ft/nap<br>
– hibás teljesítésre napi 1 ezrelék (bruttó árra), illetve 10%.<br>
Ajánlatkérõ számítása során csak a véghatáridõre vállalt kötbért vette alapul, és ezt kérelmezõ nem kifogásolta. Megállapítható, hogy kérelmezõ részhatáridõre, illetve hibás teljesítésre vállalt feltételei legalább olyan kedvezõek, mint a nyertesé, illetve a kötbér tekintetében legkedvezõbbnek tartott ajánlaté.<br>
Az összehasonlítás során az elsõ 20 napra és a 20-tól 30-ig napokra a Döntõbizottság külön elvégezte az értékelést, majd átlagolással számította a részszempont pontszámát, ugyanis nem tartotta objektívnek ajánlatkérõ által végzett ún. korrekciót, amelynek eredményeként olyan kötbérérték jött ki, amelyrõl kérelmezõ sehol nem nyilatkozott. Ajánlatkérõ összehasonlítása alapjául tehát nem az ajánlatban ténylegesen vállalt feltételekbõl indult ki. Egyebekben ajánlatkérõ matematikai módszere szerint eljárva az alábbi számítás szerint alakul a pontozás:<br>
P kérelmezõ<br>
elsõ 20 napra = 1 + 1 559 860 – 20 000 x 9 = 9,77<br>
	1 600 000 – 20 000<br>
P kérelmezõ<br>
20.–30. napra = 1+ 0 – 20 000 x 9 = 1–0,0001 = 1	1 580 000<br>
P kérelmezõ<br>
átlag 1–30 napra = 2 x 9,77 + 1 x 1 = 6,846 ~ 6,85	3<br>
<br>
P nyertes = 1 + 1 500 000 – 20 000 x 9 = 9,43	1 580 000<br>
<br>
A végsõ összehasonlítás a nyertesre és kérelmezõre az alábbiakban összesíthetõ, figyelemmel a korábban már jelzett azon megállapításra, hogy a nyertes és kérelmezô pontozásánál csak minimális, míg kettôjük eltérése a többi ajánlattevõtõl jelentõs eltérést mutat ezen értékelés szerint is, de a kérelmezõ javára.<br>
Nyertes:<br>
– szempont: 1.<br>
– pont:	8,51<br>
– pont x súlyszám:	x 6 = 51,06<br>
– szempont: 2.<br>
– pont:	9,11<br>
– pont x súlyszám:	x 6 = 9,11<br>
– szempont: 3.<br>
– pont:	10<br>
– pont x súlyszám:	x 6 = 10<br>
– szempont: 4.<br>
– pont:	9,43<br>
– pont x súlyszám:	x 6 = 9,43<br>
– szempont: 5.<br>
– pont:	8,13<br>
– pont x súlyszám:	x 6 = 8,13<br>
Összesen: 87,73<br>
Kérelmezô:<br>
– szempont: 1.<br>
– pont:	10<br>
– pont x súlyszám:	x 6 = 60<br>
– szempont: 2.<br>
– pont:	10<br>
– pont x súlyszám:	x 6 = 10<br>
– szempont: 3.<br>
– pont:	7,19<br>
– pont x súlyszám:	x 6 = 7,19<br>
– szempont: 4.<br>
– pont:	6,85<br>
– pont x súlyszám:	x 6 = 6,85<br>
– szempont: 5.<br>
– pont:	3,72<br>
– pont x súlyszám:	x 6 = 3,72<br>
Összesen: 87,76<br>
A Döntôbizottság álláspontja szerint ajánlatkérô számításánál meglévô 0,04-os és a fenti számításnál jelentkezõ 0,03-os eltérés – figyelemmel ajánlatkérõ által is hivatkozott kéttizedesig tartó számolási értékekre – kétséget kizáróan és megnyugtatóan kimondható, hogy a két ajánlatra adható pontszám azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdése kogens szabályként azt tartalmazza, hogy ha több ajánlatnak azonos a (6) bekezdés szerint kiszámított összpontszáma, és azok közül a 35. § (1) bekezdésére vagy az 59. § (4)–(5) bekezdésére tekintettel az ajánlatkérõ nem köteles valamelyiket elõnyben részesíteni, az eljárás nyertese az alacsonyabb ellenértéket tartalmazó ajánlat, azonos ellenérték esetén pedig az az ajánlat, mely a nem egyenlõ értékelési pontszámot kapott. E rendelkezést összevetve a tényállással – figyelemmel a Kbt. preambulumára is – kétséget kizáróan megállapítható, hogy ajánlatkérõ akkor járt volna el helyesen, ha az eljárás nyertesének a kérelmezõt, míg az azt követõ legjobb ajánlat benyújtójának a BÁÉV Rt.-t hirdeti ki.<br>
E megállapításból fakadóan ajánlatkérõ megsértette a Kbt 59. § (1) bekezdését is, mely úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A fenti indokolásra tekintettel ajánlatkérõ megsértette a rendelkezõ részben írtakat, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és h) pontjai szerinti jogkövetkezményeket alkalmazta ajánlatkérõvel szemben, figyelemmel a 88. § (5) bekezdésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 25.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>