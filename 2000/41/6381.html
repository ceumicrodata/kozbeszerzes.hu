<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6381)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.291/10/2000<br>
<br>
Tárgy: Kürt Computer Rendszerház Rt. jogorvoslati kérelme a Hírközlési Fõfelügyelet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Kürt Computer Rendszerház Rt. (1112 Budapest, Péterhegyi út 98., képviseli dr. Szente Csilla ügyvéd, 1137 Budapest, Radnóti M. u. 41., a továbbiakban: kérelmezõ) kérelmére indult jogorvoslati eljárást, amelyet a Hírközlési Fõfelügyelet (1015 Budapest, Ostrom u. 23–25., a továbbiakban ajánlatkérõ) "a Hírközlési Fõfelügyelet informatikai biztonságtechnikai (IT Security) rendszerének teljes körû megtervezése és a terv elsõ fázisának megvalósítása" tárgyú közbeszerzési eljárása ellen nyújtott be a kérelme visszavonása miatt, a jogorvoslati eljárást a Döntõbizottság megszünteti. A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 5. számában, 2000. február 2-án jelentette meg hirdetményét tárgyalásos eljárás elfolytatására, melynek tárgya a Hírközlési Fõfelügyelet informatikai biztonságtechnikai (IT Security) rendszerének teljes körû megtervezése és a terv elsõ fázisának megvalósítása volt.<br>
Ajánlatkérõ a tárgyalásos eljárás jogalapját az 1999. évi LX. törvénnyel módosított, a Közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontjára alapította, mely szerint az ellenszolgáltatás egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását az informatikai-biztonsági rendszer megvalósításához.<br>
Kérelmezõ 2000. július 5-én nyújtotta be jogorvoslati kérelmét a Döntõbizottsághoz, amelyben kérte, hogy a Döntõbizottság az ajánlatkérõ eljárást lezáró döntését semmisítse meg, és ideiglenes intézkedésként tiltsa meg ajánlatkérõ és a nyertes ajánlattevõ szerzõdéskötését. Álláspontja szerint az ajánlatkérõ nem az összességében legelõnyösebb ajánlatot hirdette ki nyertesnek, ezért kérte annak felülvizsgálatát, hogy a részvételi felhívásban meghatározott értékelési szempontok szerint vizsgálja meg a Döntõbizottság a nyertes ajánlattevõ és a kérelmezõ ajánlatát.<br>
A Döntõbizottság kérelem alapján, 2000. július 10-én kelt D.291/4/2000. sz. határozatával ideiglenes intézkedésként a szerzõdéskötést megtiltotta. Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte, álláspontja szerint a megadott részszempontok alapján választotta ki a tárgyalásos eljárás keretében az összességében legelõnyösebb ajánlatot, azaz az YCon-Synergon konzorcium ajánlatát.<br>
A Döntõbizottság 2000. augusztus 1-jén és 8-án tárgyalást tartott a jogorvoslati eljárásban, ahol a kérelmezõ a lefolytatott bizonyítás eredményeképpen a jogorvoslati kérelmét visszavonta és kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957 évi IV. törvény rendelkezéseit kell alkalmazni.<br>
A (2) bekezdés szerint a bizottság eljárása kérelemre vagy hivatalból indul. A (3) bekezdés szerint a kérelmet az ajánlatkérõ, az ajánlattevõ vagy az ajánlatban egyéb érdekelt (a továbbiakban kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az államigazgatási eljárás általános szabályairól szóló, többször módosított 1957. évi IV. törvény (Áe.) 13. § (1) bekezdés szerint az államigazgatási eljárás az ügyfél kérelmére, bejelentésére, nyilatkozatára (a továbbiakban: kérelem), vagy hivatalból indul meg.<br>
A 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
Az eljárás megszüntetésérõl a 13. § (2) bekezdése szerint értesítetteket, az eljárás folytatásáról pedig az ügyfelet értesíteni kell<br>
A Döntõbizottság tehát a rendelkezõ részben foglaltak szerint határozott, mivel kérelmezõ a határozat jogerõre emelkedéséig a tárgyaláson jogorvoslati kérelmét visszavonta, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) vagy (5) bekezdésében elõírt feltételek sem álltak fenn a hivatalbóli eljárás megindítására, ezért a jogorvoslati eljárást megszüntette a fenti törvényhelyekre tekintettel.<br>
A Döntõbizottság a jogorvoslati eljárásban felmerült költségek viselésérõl a rendelkezõ rész szerint döntött, mivel nem állt fenn a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában foglalt feltétel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 22.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>