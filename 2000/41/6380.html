<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6380)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.275/15/2000<br>
Tárgy: Condor Coop Kft. jogorvoslati kérelme a Budapest XI. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Both Judit (1038 Budapest, Tamás u. 61/B) ügyvéd által képviselt Condor Coop Kft. (1123 Budapest, Csörsz u. 1.) kérelmezõ, Budapest Fõváros XI. Kerületi Önkormányzat GAMESZ (1116 Budapest, Bükköny u. 2., a továbbiakban: ajánlatkérõ) "Budapest XI., Váli út 1. sz. alatti mûemlék jellegû iskola rekonstrukciójának 3. szakasza, az épület általános iskolaként mûködõ mintegy 4000 m2 alapterületû északi felének teljes építészeti és épületgépészeti rekonstrukciója" tárgyú közbeszerzési eljárása ellen benyújtott jogorvoslati kérelemnek a Döntõbizottság részben helyt ad. Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, míg ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a 2000. július 21-én megtartott tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította meg:<br>
Az ajánlatkérõ a K. É. 2000. április 12-én megjelent 15. számában nyílt közbeszerzési eljárásra szóló felhívást tett közzé a "Budapest XI., Váli út 1. sz. alatti mûemlék jellegû iskola rekonstrukciójának 3. szakasza, az épület általános iskolaként mûködõ mintegy 4000 m2 alapterületû északi felének teljes építészeti és épületgépészeti rekonstrukciója" tárgyában. Az ajánlatkérõ a részajánlattétel lehetõségét kizárta. Az ajánlati felhívásának 4. pontjában meghatározta., hogy a teljesítés határideje, vagy a szerzõdés idõtartama, a folyamatos beépítéssel 2000. augusztus 25. A kivitelezés kezdõ idõpontja 2000. június 15. Idõközben a teljesítési határidõ módosítására került sor, tekintettel arra, hogy az elõrehozott iskolakezdés ezt indokolta, azonban hirdetmény közzétételével a módosítás nem történt meg, a megtartott helyszíni bejáráson történt ennek közlése az ajánlattevôk részére.<br>
Az ajánlati felhívás 9. pontjában a pénzügyi ellenszolgáltatás teljesítésének feltételeit, illetve hivatkozással a vonatkozó elõírásokra, a következõ ajánlatkérõi kívánalmat tartalmazta. A szerzõdés jellegének megfelelõen a vállalkozás egyösszegû átalánydíjas vállalkozás, mely összegében nem változhat. Esetleges pótmunkákat az 5%-ban elõirányzandó tartalékkeret terhére lehet elszámolni.<br>
Vállalkozási szerzõdésben meghatározandó ütemterv szerinti ütemek részszámláit – 30 napnál nem kisebb ütemben – ajánlatkérõ vállalkozónak kifizeti. A kifizetés feltétele az ellenõrzött részszámla és a végszámla igazolása. Az ajánlatkérõ elõírta az ajánlati felhívásának 11. pontjában az ajánlattevõ pénzügyi, gazdasági és mûszaki alkalmassága igazolásra kért adatokat és tényeket, valamint a 13. pontjában elõírta, hogy az ajánlatokat az összességében legelõnyösebb ajánlat szempontja alapján bírálja el.<br>
Ennek megfelelõen meghatározta a részszempontokat, azok súlyszámait, valamint a részszempontok tartalmi elemeire adható pontszám határát, amely 1–10-ig terjedhet.<br>
Részszempontok és súlyszámok a következõk voltak:<br>
<br>
1. vállalási határidõ	4,0<br>
<br>
2. vállalkozói díj	3,5<br>
<br>
3. fizetési feltételek	1,5<br>
<br>
4. garanciavállalás feltételei	1,0<br>
A többváltozatú ajánlattétel lehetõségét megengedte ajánlatkérõ, azzal a kikötéssel, hogy csak az ajánlati dokumentációban meghatározottan, teljeskörûen lehet ajánlatot tenni. Az ajánlatok beadásának határidejére, 2000. május 20-ára a következõ ajánlattevõk nyújtották be ajánlataikat: kérelmezõ, Maszer Rt., Exclusív Bau Kft., Csõszer Rt., Bau Deck Kft., Hérosz Rt., Általános Építõ és Lakatos Szövetkezet, valamint a Szerorgterv Rt.<br>
Az ajánlatkérõ az ajánlatokat megvizsgálta, hiánypótlási lehetõséget biztosított, majd 2000. június 13-án eredményt hirdetett.<br>
Összességében legkedvezõbb ajánlatot tevõként az Exclusív Bau Kft.-t hirdette ki, akinek a vállalási határideje 2000. augusztus 20. volt. A vállalkozói díja bruttó 141 M Ft volt. A következõ legkedvezõbb ajánlatot tevõ a Maszer Rt.-t volt, akinek a vállalási határideje 2000. szeptember 1. volt, a vállalkozói díja pedig bruttó 149 222 539 Ft volt.<br>
A kérelmezõ Condor Coop Kft. vállalási határideje 2000. augusztus 20. volt, a vállalkozói díj a pedig bruttó 134 355 944 Ft-ban került megállapításra. Az ajánlatkérõ az ajánlatokat ezt követõen a következõképpen értékelte:<br>
A vállalási határidõ vonatkozásában, aki szeptember 1. és augusztus 26. között vállalta a teljesítést, 1 pontot, aki augusztus 25. és 21. között, 2 pontot, augusztus 20-ig történõ teljesítést vállalt ajánlattevõ 3 pontot kapott.<br>
Ezen elsõ elbírálási szempont körében vizsgálták még a mûszaki ütemtervet, akinek ez megfelelõ volt és igazodott a vállalási határidõhöz, az +2 pontot kapott. Ugyanezen körben vizsgálták az ajánlattevõk mûszaki-technikai felkészültségét, fõkképpen a vezetõkét, ennek megfelelõsége esetén +3 pontot adtak. Itt értékelték még továbbá az emelt szintû napi kötbért is, amit +2 ponttal jutalmaztak. Az ajánlati árnál az alapárajánlatot értékelték, csökkenõ sorrendben 10–1 pontig.<br>
A fizetési feltételek esetében 10 pont volt a maximálisan adható, attól függõen, hogy a rész- és végszámlák kiállítása hogyan történt, ennek tükrében helyeztek levonásba pontszámokat. Aki csak 1 szakaszszámlát vállalt, azt –2 ponttal, a 2 szakaszra –4 ponttal, a 2 szakasz vagy 1 szakasz dátum nélkül –6 ponttal, illetõleg aki nem nyilatkozott a számlák vonatkozásában, azt –9 ponttal értékelték.<br>
A garanciális fizetési feltételek vonatkozásában, aki 12 hónapot vállalt, 1 pontot, 15 hónap 2 pontot, 18 hónap 3 pontot, 21 hónap 4 pontot, 24 hónap 5 pontot kapott, továbbá, amely ajánlattevõnek építési, szerelési és gépészeti tárgyú ÉMI, vagy ISO minõsítése volt, 3 pontot, ha ez a minõsítés a mûemlékekre is kiterjesztõ volt, akkor +2 pontot kapott.<br>
Ezt figyelembe véve tehát a nyertes ajánlattevõ, az Exclusív Bau Kft. a vállalási határidõre 9 pontot, a vállalkozói díjra 8 pontot, a fizetési feltételekre 6 pontot, a garanciális feltételekre 8 pontot kapott, az összpontszáma 81 pontban került megállapításra.<br>
Ezzel szemben a Condor-Coop vállalási határidõre 3, vállalkozói díjra 10, fizetési feltételekre 1 és a garancia feltételeire 1 pontot kapott, ez mindösszesen 49,5 pont volt.<br>
Az ajánlatkérõ a nyertes ajánlattevõvel a szerzõdést megkötötte.<br>
Kérelmezõ 2000. június 28-án nyújtott be a Döntõbizottsághoz jogorvoslati kérelmet. Kérte, hogy a Döntõbizottság állapítsa meg, hogy az ajánlatkérõ nem az értékelési szempontok szerint értékelte az ajánlatokat, és nem az összességében legkedvezõbb ajánlatot tevõt hirdette ki nyertesnek, valamint szabjon ki bírságot ajánlatkérõvel szemben, és kötelezze az eljárásban felmerült költségek megfizetésére. Indokaként elõadta, hogy az 1. elbírálási szempontból, amely a vállalási határidõ volt, ugyanazt vállalta mind õ, mind pedig a nyertes, ezzel szemben a nyertes ajánlattevõ 9 pontot kapott, míg õ 2 pontot. Továbbá álláspontja szerint vannak olyan ajánlatok, amelyek az ajánlati felhívásban meghatározott teljesítési határidõn túl vállalták a befejezést, és az õ pontszámuk is magasabb.<br>
Elõadta, hogy az 1. értékelési szempont vonatkozásában a vállalási határidõn túl olyan értékelési elemeket is beépített, amelyet korábban nem közölt, ilyen volt a mûszaki terv, az emelt szintû kötbér, a mûszaki-technikai felkészültség. Álláspontja szerint a garanciafeltételek vonatkozásában is meg nem adott elbírálási szempontokat értékelt, valamint a fizetési feltételek, garanciafeltételek vonatkozásában 1 ponttal értékelte csupán az õ vállalásukat, holott õk úgy nyilatkoztak, hogy az ajánlati felhívásban és dokumentációban foglaltakat e tekintetben is teljes egészében vállalják, így az maradéktalanul megfelelt az ajánlatkérõ eljárásának.<br>
Sérelmezte továbbá, hogy olyan rövid határidõt szabott meg a szerzõdéskötés idõpontjára ajánlatkérõ, mely rövid idõtartam olyan helyzetet teremtett, hogy jogsértés esetén a döntés megsemmisítésére már a döntõbizottsági eljárás során nem kerülhet sor. Továbbá sérelmezte, hogy csak mûszaki dokumentációt készített, és nem fejtette ki azt, hogy valóban az ajánlatokat milyen módon fogja értékelni.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontjuk szerint a jogszabályoknak megfelelõen folytatták le a közbeszerzési eljárásukat és hozták meg az eljárást lezáró döntésüket.<br>
A 2000. május 11-én megtartott bejárás alkalmával közölték, hogy a kezdési határidõ és a befejezési határidõ eltolódik az iskolakezdésre figyelemmel, mely tájékoztatást minden ajánlattevõ tudomásul vette. Elõadta, hogy az értékelési részszempontokon belül található ún. alrészszempontokat is a helyszíni bejárás alkalmával közölték ajánlattevõkkel.<br>
Egyéb érdekelt Exclusív Bau Kft. nyertes ajánlattevõ ugyancsak a jogorvoslati kérelem elutasítását kérte alaptalanságra való hivatkozással. Álláspontja szerint jogszabályszerûen járt el ajánlatkérõ, és az összességében legkedvezõbb ajánlatot tevõt hirdette ki nyertesnek.<br>
Kérelmezõ jogorvoslati kérelme részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el.<br>
Ajánlatkérõ ajánlati felhívásának megfelelõen ezen b) pontra alapítottan kívánta az ajánlatokat összehasonlítani, ennek megfelelõen köteles volt a 34. § (2) bekezdés szerint meghatározni az általa választott elbírálási szempontokat. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat; részszempontonként az azok súlyát meghatározó – a részszempont tényleges jelentõségével arányban álló – szorzószámokat (súlyszámokat), valamint az ajánlatok részszempontok szerinti tartalmi elemeinek értékelése során adható pontszám alsó és felsõ határát, amely minden részszempont esetében azonos.<br>
Az ajánlatkérõ ennek megfelelõen állapította meg az ajánlati felhívásának 13. pontjában a részszempontokat, a súlyszámokat, illetõleg az adható pontszám alsó és felsõ határát.<br>
Mindezekre figyelemmel kell az ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. §-</a>nak megfelelõen az ajánlati felhívásban, illetõleg a dokumentációban meghatározottaknak megfelelõen az ajánlatukat elkészíteniük.<br>
Ezen törvény szabályozásából következõen tehát eljárása során az ajánlatkérõ kötve van az ajánlati felhívásához és a dokumentációjához, azt nem módosíthatja, csak a közbeszerzési törvényben meghatározott esetekben, figyelemmel a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. és</a> 49. §-ára, tehát amennyiben nem módosította az ajánlati felhívását a törvényben szabályozottak szerint, úgy az ajánlati felhívásához kötve van, attól nem térhet el.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
Az ajánlatkérõ értékelésébõl megállapítható, hogy nem a megadott részszempontok szerint értékelte az ajánlatokat, hanem többletszempontokat is beépített az értékelése során. Így az elsõ egzaktul meghatározott elbírálási szempontba, mely nem volt más, mint a vállalási határidõ, egyéb más szempontokat értékelt, így a mûszaki-technikai felkészültséget, amely egyébként nem más, mint alkalmassági követelmény. Értékelte továbbá ebben a részszempontban a mûszaki ütemtervet és a kötbért is. Ugyanez volt megállapítható a 4. elbírálási szempont esetében, ahol a garancia és feltételei tekintetében azzal össze nem függõ minõségtanúsítványok meglétét és minõségét vizsgálta, bevont olyan alszempontot, amelyet elõzetesen nem határozott meg.<br>
Ezzel a magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének rendelkezését.<br>
A Döntõbizottság ezt követõen megvizsgálta a kérelmezõ jogorvoslati kérelmének azon részét, hogy a megadott elbírálási szempontok szerint, figyelemmel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésére, a nyertes vagy a kérelmezõ adta-e az összességében legelõnyösebb ajánlatot. A Döntõbizottság az ajánlatkérõ által is alkalmazott lineáris pontszámítási módszert alkalmazta.<br>
Az elsõ értékelési szempont vonatkozásában a legkedvezõbb ajánlatot a Szerorgterv Rt. tette, vállalási határideje 2000. augusztus 15. volt, pontszáma 10, míg a kérelmezõ és a nyertes ajánlattevõ 5 nappal késõbbi (augusztus 20.) teljesítést vállalt, így 8-8 ponttal értékelhetõ.<br>
Ajánlati ár tekintetében a kérelmezõ ajánlata jobb, mint a nyertesé, így az maximális 10 ponttal, míg nyertes ajánlattevõ 8 ponttal értékelhetõ.<br>
A fizetési feltételek vonatkozásában ajánlatkérõ pontosan meghatározta, hogy milyen módon kéri ezen feltételek vállalását. Kérelmezõ és nyertes ajánlattevõ ezeket a kívánalmakat elfogadta, azonban a nyertes ajánlattevõ vállalta, hogy 50%-50% készültségnek megfelelõ 1 szakasz- és 1 végszámlát nyújt be, így a nyertes ajánlattevõ 10 ponttal értékelhetõ. Kérelmezõ elfogadta, hogy 30 napnál nem kisebb ütemben nyújt be részszámlát, ezt összevetve a vállalt befejezési határidõvel 2, legfeljebb 3 részszámla benyújtását jelenti, így ez – figyelemmel az ajánlatkérõi elõírásra – kedvezõtlenebb, ezért e tekintetben 5 ponttal értékelhetõ ajánlata.<br>
Garancia és feltételei elbírálási szempont tekintetében 18 hónap jótállást vállalt a nyertes ajánlattevõ, míg kérelmezõ ajánlatában erre vonatkozó határozott ajánlattevõi nyilatkozat nem volt fellelhetõ. E tekintetben 2 év volt a legkedvezõbb vállalás az ajánlattevõk vonatkozásában, így a nyertes ajánlattevõ esetében tett vállalás 7 ponttal, míg kérelmezõ vonatkozásában a minimális 1 ponttal került értékelésre.<br>
Mindezekre figyelemmel tehát a nyertes ajánlattevõ súlyozott összpontszáma 82, míg a kérelmezõé 75,5 volt.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Fenti törvényhelyre figyelemmel megállapítható volt, hogy ugyan nem a 55. § (6) bekezdése szerinti értékelési szempontok szerint értékelte ajánlatkérõ az ajánlatokat, de ennek ellenére mégis a kérelmezõénél összességében elõnyösebb ajánlatot tevõt hirdette ki nyertesnek. Így tehát a kérelmezõ összességében legelõnyösebb ajánlatra vonatkozó kérelmét a Döntõbizottság elutasította.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése értelmében, ha a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
Ezen törvényszabályozásból következik, hogy az ajánlatkérõnek nem kötelessége minden esetben dokumentációt kiadni, ez csupán törvényi lehetõség. Az ajánlattételhez szükséges lényeges tartalmi elemeket minden esetben az ajánlati felhívásnak kell tartalmaznia. Tehát ajánlatkérõ jogsértést nem követett el, amikor az ajánlati felhíváson túlmenõen ajánlati dokumentációt nem bocsátott az ajánlattevõk rendelkezésére.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése rögzíti, hogy a szerzõdés megkötésének idõpontját az ajánlati felhívásban kell megállapítani, és nem határozható meg ez az idõpont oly módon, hogy az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban kerüljön meghatározásra.<br>
Az ajánlatkérõ az ajánlati felhívásában rögzítette, hogy az eredményhirdetést követõ 8. nap 11.00 órakor fogja a szerzõdést megkötni, és az elõírásnak megfelelõen 2000. június 21-én megkötötték a szerzõdést. E tekintetben tehát jogszabálysértés nem terheli ajánlatkérõt.<br>
Mindezekre tekintettel a Döntõbizottság a kérelmezõ jogorvoslati kérelmének részben helyt adott. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a rendelkezõ részben foglalt jogsértést, míg ezt meghaladóan a jogorvoslati kérelmet a Kbt. 88. § (1) bekezdés a) pontja alapján mint alaptalant elutasította. A Döntõbizottság a bírság kiszabását mellõzte, mivel az ajánlatkérõ eljárást lezáró döntése helyes volt, a megállapított jogsértés súlyára figyelemmel nem áll arányban az elkövetett jogsértés súlyával még a legkisebb összegû bírság sem.<br>
A Döntõbizottság a jogsértést megállapította., ezért a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt az eljárás során felmerült igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 7.<br>
<br>
Dr. Deli Betty s. k.	Hámori András s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>