<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6378)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.314/12/2000<br>
<br>
Tárgy: Rádai Mérnöki Iroda Kft. jogorvoslati kérelme a Gyõr Megyei Jogú Város Önkormányzata Gyõr Városi Egyetemi Csarnok építési munkáinak lebonyolítási feladatai tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Rádai Mérnöki Iroda Kft. (9027 Gyõr, Budai u. 2. I. emelet, a továbbiakban: kérelmezõ) kérelmezõnek a Gyõr Megyei Jogú Város Önkormányzata (9021 Gyõr, Városház tér 1., a továbbiakban: ajánlatkérõ) "Gyõr Városi Egyetemi Csarnok építési munkáinak lebonyolítási feladatai" tárgyú közbeszerzési eljárása ellen benyújtott jogorvoslati eljárásban megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
A jogorvoslati kérelmet egyebekben elutasítja.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 2000. május 24-i számában tette közzé nyílt eljárás megindítására szóló ajánlati felhívását a Gyõr Városi Egyetemi Csarnok építési munkáinak lebonyolítási feladataira.<br>
A felhívás 11. a) pontja tartalmazta az ajánlattevõk pénzügyi, gazdasági, mûszaki alkalmassága igazolására kért adatokat és tényeket, a b) pont pedig az alkalmatlanná minõsítés szempontjait. Ajánlatkérõ az összességében legelõnyösebb ajánlatot kívánta nyertessé nyilvánítani az alábbi részszempontok 1–10-ig történõ pontozása mellett (zárójelben a súlyszámokkal):<br>
– a munka megvalósítására javasolt irányítási szervezési módszer költségfigyelõ-rendszer, a munkacsoport tagjainak felelõsségi köre	(4)<br>
– vállalási ár	(3)<br>
– teljesítés biztonságát fokozó elképzelések, kedvezõ fizetési feltételek	(2)<br>
– a munka ellátása során alkalmazott minõség-ellenõrzõ módszer	 (1)<br>
Ajánlatkérõ dokumentációt is készített, amely tartalmazta az általános információkat, az ajánlat tartalmával, összeállításával szembeni követelményeket.<br>
A 2000. július 4-i határidõre ajánlatot nyújtott be a kérelmezõ, a Közúti Beruházó Kft., GYÕRBER Kft., a '96 Kft. és Mûber Invest Kft. (továbbiakban közös ajánlattevõk) közösen, valamint Veszprémber Rt. Az ajánlatok bontásakor ajánlatkérõ egyes ajánlatokkal kapcsolatos hiányokat állapított meg, illetve a Veszprémber Rt. ajánlatát formai okokból érvénytelenítette, azt az ajánlattevõnek visszaadták.<br>
Ajánlatkérõ 2000. július 8-ig adott határidõt a bontási jegyzõkönyvben részletezett hiányosságok pótlására a Közúti Beruházó Kft.-nek, a közös ajánlattevõknek és a kérelmezõnek. A hiányokat az ajánlattevõk határidõn belül pótolták.<br>
Ajánlatkérõ 6/1996. (I. 22.) Ök. rendeletének megfelelõen véleményezõ és javaslattevõ bizottságban értékelte az ajánlatokat 2000. július 10-én és 12-én. A bizottság szerint a Közúti Beruházó Kft. ajánlata érvénytelen volt. A bizottság a fennmaradó 3 ajánlatra pontozásos értékelést készített, és javasolta írásban kérdések feltevését az ajánlattevõknek. Kérelmezõtõl az alábbiakra kért nyilatkozatot:<br>
<br>
1. mit ért a mûszaki ellenõrök szakmai és szakértõi ismeretén,<br>
<br>
2. adjon magyarázatot a kirívóan alacsony ajánlati árra.<br>
A bizottság a közös ajánlattevõktõl a napi, helyszíni munkavégzés feltételeinek biztosításáról kért nyilatkozatot. Kérelmezõ 2000. július 11-én küldte meg válaszát, a közös ajánlattevõk is megadták a kért nyilatkozatot.<br>
Mindezek alapján a bizottság a GYÔRBER Kft.-t javasolta nyertessé nyilvánítani. A javaslatot a döntéshozó polgármester 2000. július 13-án jóváhagyta.<br>
A július 14-i nyilvános eredményhirdetésen ajánlatkérõ a GYÕRBER Kft.-t hirdette nyertessé 69,6 ponttal, második lett a közös ajánlattevõk 68,4 ponttal, harmadik a kérelmezõ 46 ponttal, míg a Közúti Beruházó Kft. ajánlatát érvénytelenné nyilvánították.<br>
Az összegzés már ekkor rendelkezésre állt, annak legfontosabb adatait ismertették az ajánlattevõkkel. Azt ajánlatkérõ az eredményhirdetési jegyzõkönyvvel együtt határidõben megküldte az ajánlattevõk részére<br>
Az eredményhirdetési jegyzõkönyvet és az összegzést 2000. július 20-án faxon küldték meg az ajánlattevõk részére.<br>
A kérelmezõ 2000. július 17-én benyújtott jogorvoslati kérelmében kérte a jogsértés megállapítását, ideiglenes intézkedés alkalmazását.<br>
A tárgyaláson pontosított álláspontja szerint õ tette az összességében legelõnyösebb ajánlatot, ajánlatkérõ továbbá nem tett eleget azon kötelezettségének, hogy az eredményhirdetés során ismertetni kell a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti adatokat.<br>
Ajánlatkérõ kérte a megalapozatlan jogorvoslati kérelem elutasítását. Az összességében legelõnyösebb ajánlatot hirdette ki nyertessé, az eredményhirdetés során pedig ismertette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének leglényegesebb adatait, az ajánlattevõk pedig ezt követõen többletinformációt nem kértek. A kérelmezõ nyilvánossághoz kapcsolódó jogai nem sérültek, miután az eredményhirdetési jegyzõkönyvet és az összegzést határidõben megkapta.<br>
Az egyéb érdekeltek közül a GYÕRBER Kft. úgy nyilatkozott, hogy az eljárás jogszerû volt, az eredményhirdetésen pedig az ajánlattevõk által igényelt információkat ismertették.<br>
A jogorvoslati kérelem kisebb részben megalapozott.<br>
<br>
1. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az. ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani; akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése pedig elõírja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság a fenti rendelkezések alapján a 3 alkalmas ajánlattevõ érvényes ajánlatát részszempontonként összehasonlította, és a következõket állapította meg:<br>
<br>
1. részszempont: a munka megvalósítására javasolt irányítási szervezési módszer, költségfigyelõ rendszer, a munkacsoport tagjainak felelõsségi köre (4-es súlyszámmal).<br>
A közös ajánlattevõk ajánlata kétségkívül a legrészletesebb és legalaposabb, a lebonyolítói feladat minden összetevõjére konkrét elképzeléssel kidolgozott. A személyes felelõsségi területek behatárolódva elkülönülnek.<br>
A GYÔRBER Kft. ajánlata hasonló részletezettségû, azonban a tervezés és elõkészítés idõszakában elvégzendõ feladatok, a közbeszerzési eljárások lebonyolítása a javasolt módszerekben, illetve felelõsségi körök meghatározásában nem jelennek meg.<br>
A kérelmezõ az általánosságok szintjén fogalmazza meg és röviden összefoglalja a feladatokhoz kapcsolódó szervezési módszert, konkrét elképzeléseket nem mutat be. Ajánlata e részszempontból csak a minimális követelményeket elégíti ki.<br>
A Döntõbizottság eddigi gyakorlata szerint a legkedvezõbb ajánlatnak a felsõ ponthatárt kell adni, így a pontszámok az arányok megtartásával: GYÔRBER Kft. 7,5 pont; közös ajánlattevõk 10 pont; kérelmezô 2 pont (az ajánlatkérõ 7,2; 9,6 és 2 pontjával szemben). 2. részszempont: ajánlati ár (3-as súlyszámmal).<br>
A GYÔRBER Kft.: 10 125 000 Ft-os; a közös ajánlattevõk 13 750 000 Ft-os; a kérelmezõ pedig 6 875 000 Ft-os árajánlatot tett. Ajánlatkérõ a fenti sorrendben 6; 2; 9,6 pontot adott.<br>
A Döntõbizottság álláspontja szerint a legjobb árajánlatra 10 pontot kell adni, így a GYÔRBER Kft.-nek 6 pontot, a közös ajánlattevõknek 2 pontot, a kérelmezõnek pedig 10 pontot kell kapnia a számtani arányosítás módszerével.<br>
<br>
3. részszempont: a teljesítés biztonságát fokozó elképzelések, kedvezõ fizetési feltételek: (2-es súlyszámmal).<br>
Ezen szempontnál ajánlatkérõ összegzése szerint a fizetési feltételekben jelentéktelen az eltérés, így azt nem is értékelték, a teljesítést fokozó elképzelésekben pedig a GYÕRBER Kft. ajánlata volt a legjobb, kérelmezõé a leggyengébb. Pontszámban: 7,8; 7,4; 3,4.<br>
A Döntõbizottság álláspontja szerint az elbírálási részszempontoknak megfelelõen két tényezõt kellett értékelni:<br>
a) teljesítés biztonságát fokozó elképzeléseket, valamint<br>
b) fizetési feltételeket.<br>
E két tényezõre fele-fele súly hárul, tehát 1–5 közötti pontozás indokolt külön-külön, majd a két pontszám összeadása után lehet a súlyszámmal szorozni.<br>
A GYÔRBER Kft. munkaprogramja szerint napi munkakezdés elõtti konzultációt, heti kooperációs értekezletet és helyszíni bejárást, illetve ellenõrzést vállalt, havonta helyszíni bejárást követõen vezetõi egyeztetést kívánt tartani. Alvállalkozót nem alkalmaz, fizetési ütemezése: 2 részszámla + 1 végszámla, a végszámla aránya 44%.<br>
A közös ajánlattevõk ajánlatában az ismertetett számítógépes programok, a közberuházási eljárások lefolytatásában ismertetett módszerek értékelhetõk elõnyként. A helyi – kivitelezés alatti – jelenlét gyakorisága nem jelenik meg. Alvállalkozókat nem jelölnek, 2 db. részszámla + 1 db végszámla kerül benyújtásra, ez utóbbi aránya: 36%.<br>
A kérelmezõ ajánlatában a munkafolyamat leírásából értékelhetõ biztonságfokozó tényezõ nem állapítható meg. Alvállalkozók bevonásával teljesíti a szerzõdést, nagy számuk (5) a teljesítés biztonságát hátrányosan érintheti. 2 rész- + 1 végszámla kerül benyújtásra, utóbbi aránya 52% (amely igen kedvezõ).<br>
Az elõbbi tartalmi elemeket kifejezõ pontszámok: GYÕRBER Kft.: 5+4 = 9 pont; közös ajánlattevõk: 3+3 = 6 pont; kérelmezõ: 1+5 = 6 pont.<br>
<br>
4. részszempont: a munka ellátása során alkalmazott minõség-ellenõrzési módszer (1-es súlyszámmal).<br>
Ajánlatkérõ itt az alkalmazott minõségbiztosítási rendszert értékelte 7,2; 9,2; 2,4 pontszámmal.<br>
A GYÔRBER Kft.-nél az ISO 9002 rendszer kiépítése folyamatban van, auditálása ez évben várható. A csatolt minõségügyi kézikönyv alapján már jelenleg is nagy biztonságot tükröz minõség-ellenõrzõ módszere.<br>
A közös ajánlattevõk egyike (a gesztor, a '96 Kft.) már rendelkezik az ISO 9002 tanúsítvánnyal, a Mûber-Invest Kft.-nél a kiépítés folyamatban van. A minõségbiztosítás végrehajtását tükrözõ kézikönyv az ajánlatban nem szerepel, a Mûber-Invest Kft.-nél a kiépítés jelenlegi szintje ismeretlen, ami rontja az ajánlat értékelését.<br>
A kérelmezõ a minõségbiztosítási rendszer kiépítését elhatározta, 2000. május 25-én kötött szerzõdést a kiépítésre, kézikönyv vagy egyéb leírás nincs az ajánlatban.<br>
Így az értékeléskor a GYÕRBER Kft. 9 pontot, a közös ajánlattevõk 10 pontot, a kérelmezõ 3 pontot kapott.<br>
Összesítve a fentieket:<br>
GYÔRBER Kft.<br>
– szempont: 1.<br>
– súlyszám:	4<br>
– pont:	7,5<br>
– összesen:	30<br>
– szempont: 2.<br>
– súlyszám:	3<br>
– pont:	6<br>
– összesen:	18<br>
– szempont: 3.<br>
– súlyszám:	2<br>
– pont:	9<br>
– összesen:	18<br>
– szempont: 4.<br>
– súlyszám:	1<br>
– pont:	9<br>
– összesen:	9<br>
Összesen:	75<br>
Közös ajánlattevõk<br>
– szempont: 1.<br>
– súlyszám:	4<br>
– pont:	10<br>
– összesen:	40<br>
– szempont: 2.<br>
– súlyszám:	3<br>
– pont:	2<br>
– összesen:	6<br>
– szempont: 3.<br>
– súlyszám:	2<br>
– pont:	6<br>
– összesen:	12<br>
– szempont: 4.<br>
– súlyszám:	1<br>
– pont:	10<br>
– összesen:	10<br>
Összesen:	68<br>
Kérelmezõ<br>
– szempont: 1.<br>
– súlyszám:	4<br>
– pont:	2<br>
– összesen:	8<br>
– szempont: 2.<br>
– súlyszám:	3<br>
– pont:	10<br>
– összesen:	30<br>
– szempont: 3.<br>
– súlyszám:	2<br>
– pont:	6<br>
– összesen:	12<br>
– szempont: 4.<br>
– súlyszám:	1<br>
– pont:	3<br>
– összesen:	3<br>
Összesen:	53<br>
Megállapítható, hogy ajánlatkérõ eljárást lezáró döntése helyes volt, így a kérelmezõ jogorvoslati kérelme e körben megalapozatlan.<br>
A Döntõbizottság tehát a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelem e megalapozatlan részét elutasította.<br>
<br>
2. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapön belül meg kell küldeni az összes ajánlattevõnek.<br>
Ajánlatkérõ maga is elismerte, hogy az eredményhirdetésen csak a legfontosabb adatokat ismertette, így megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, az ugyanis erre nem ad lehetõséget még akkor sem, ha a megjelentek nem kérik az összes adat ismertetését.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzés teljes körû ismertetése a nyilvánosság biztosításának fontos követelménye. Az ismertetésnek ki kell terjednie a pontozásos értékelésen túl a pontszámok indokolására, ezzel összefüggésben az ajánlatokban megjelenõ – értékelés alapját képezõ – részszempontoknak megfelelõ tartalmi elemekre is (tehát nem csak az ajánlati árakra).<br>
Tekintettel azonban arra, hogy ajánlatkérõ az eredményhirdetésen további információk kérésére lehetõséget biztosított, valamint, hogy az összegzés határidõn belüli megküldésére figyelemmel az ajánlattevõk jogai számottevõen nem sérültek, a Döntõbizottság elégségesnek tartotta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontjának alkalmazását.<br>
A jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, a költségek viselésérõl a Kbt. 88. § (1) bekezdés h) pontja rendelkezik.<br>
A Döntõbizottság ideiglenes intézkedést nem alkalmazott, miután annak alkalmazási jogalapja nem állt fenn.<br>
<br>
Budapest, 2000. augusztus 17.<br>
<br>
Dr. Magasi Ildikó s. k.	Kalmárné Diósi Ildikó s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>