<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6493)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: 347/7/2000<br>
<br>
Tárgy: a Ganesha és Fiai Bt. jogorvoslati kérelme Érd Város Önkormányzata közbeszerzési eljárása ellen<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Ganesha és Fiai Bt. (2030 Érd. Pipacs u. 9., továbbiakban: kérelmezõ) jogorvoslati kérelmét – melyet Dr. Kun Ágnes ügyvéd (2030 Érd, Alsó u. 3.) által képviselt Érd Város Önkormányzata (2030 Érd, Alsó u. 1.) az Érdi Újság kiadásával, szerkesztésével és terjesztésével kapcsolatos feladatok ellátása tárgyú közbeszerzési eljárása ellen indított – a Döntõbizottság el utasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. április 12-i számában meghívásos eljárás lefolytatására részvételi felhívást tett közzé a rendelkezõ részben megjelölt beszerzés tárgyában.<br>
A felhívásban megjelölte a meghívottak nevét – közöttük a kérelmezõét is –, és közölte, hogy a felhívásra a megjelölteken kívül mindazok jelentkezhetnek, akik alkalmasak a szerzõdés teljesítésére.<br>
A felhívás 3. a) pontjában ajánlatkérõ elõírta, hogy az újságot hetente, minimum 12 oldalon, minimum 10 000 pld.-ban kell kiadni, a 12 oldal terjedelembõl 8 oldal érdi közéleti hír legyen. Az egyéb információk között közölte, hogy az érdi közéleti híreket tartalmazó 8 oldal elõállítási költségeit az ajánlatkérõ költségvetésébõl finanszírozni fogja.<br>
A május 12-i jelentkezési határidõre a kérelmezõ, a Taborémo Bt., a Szabadföld Rt., a Proen Kft. és a Hírözön Bt. nyújtott be jelentkezést.<br>
Ajánlatkérõ megvizsgálta a jelentkezési anyagokat, hiánypótlási lehetõséget biztosított, majd a június 29-i értesítésében a kérelmezõn kívül mindegyik jelentkezõt kizárta az eljárásból, mert a részvételi szakaszban a törvény tiltó rendelkezése ellenére ajánlatot is tettek.<br>
A kérelmezõt július 6-án ajánlattételre hívta fel. Az ajánlati felhívás 13. b) pontjában közölte az általa választott, összességében legkedvezõbb ajánlat elbírálási szempont részszempontjait, a súlyszámokat és pontozási tartományt:<br>
	Súlyszám<br>
– az újság tervezett tartalma	27<br>
– az érdi közéleti híreket tartalmazó oldalak elôállítási költsége	27<br>
– az újság terjedelme, formátuma	16<br>
– referenciák	8<br>
– személyi feltételek	7<br>
– az újság megjelenésének gyakorisága	5<br>
– a terjesztés módja	5<br>
– a város közéletének és a helyi olvasók érdeklõdési körének alapos ismerete	5<br>
A pontszámtartomány: 1–10-ig.<br>
Ajánlatkérõ elbírálta a kérelmezõ ajánlatát, és a július 6-án tartott eredményhirdetésen közölte, hogy az ajánlat nem felel meg az elvárásainak és az elbírálás részszempontjainak sem tesz maradéktalanul eleget. Erre tekintettel a közbeszerzési eljárást eredménytelennek nyilvánította. Kérelmezõ július 31-én jogorvoslati kérelmet terjesztett elõ a Döntõbizottsághoz. Sérelmezte az eljárás eredménytelenné nyilvánítását, állította, hogy ajánlata megfelelt az ajánlati felhívásban foglaltaknak. Kérte a jogsértés megállapítását, ajánlatkérô döntésének megsemmisítését és ajánlatkérô kötelezését a vele való szerzôdés megkötésére.<br>
Ajánlatkérõ észrevételében kérte a jogorvoslati kérelem elutasítását. Közölte, hogy elsõdlegesen azért nem felelt meg számára a kérelmezõ ajánlata, mert az olyan magas ajánlati árat tartalmazott, amit a költségvetése nem tud biztosítani. A jogorvoslati eljárásban tartott tárgyaláson elõadta, hogy a 2000. évi költségvetésében 11 millió Ft szerepel az Érdi Újság támogatására, ezzel szemben kérelmezõ az ajánlatában 26 millió Ft önkormányzati támogatással számolva vállalta a szolgáltatás teljesítését. Álláspontja szerint kérelmezõnek reális alapon, az önkormányzati támogatás összegének figyelembevételével kellett volna ajánlatát elkészítenie, semmiképpen sem számolhatott nagyobb támogatással, mint amit a költségvetés biztosít. Kérelmezõ érvelésére közölte, hogy a költségvetés adatait kérelmezõnek módja lett volna megismerni, mert az nyilvános, mindenki által megtekinthetõ. A tárgyalást követõen becsatolta a 2000. évi költségvetését, melyben az újság nyomdaköltsége címén 11 millió Ft támogatás van elõirányozva. Becsatolta továbbá az önkormányzat 18/1999. (X. 25.) sz. rendeletének kivonatos másolatát, melynek 40. § (5) bekezdése úgy rendelkezik, hogy a "rendelet kihirdetése a Polgármesteri Hivatal Ügyfélszolgálati Irodáján elhelyezett hirdetõtáblán való kifüggesztéssel történik."<br>
A Döntôbizottság a felek írásos és a tárgyaláson szóban elôadott nyilatkozatai, észrevételei és a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján ajánlatkérõnek joga van a közbeszerzési eljárást eredménytelennek nyilvánítani, ha – többek között – "egyik ajánlattevõ sem tett az ajánlati felhívásban foglaltaknak – ajánlatkérõ részére – megfelelõ ajánlatot". Ez az eredménytelenségi ok azt az esetkört szabályozza, amikor az ajánlatok érvényesek és az ajánlattevõk a szerzõdés teljesítésére alkalmasak ugyan, de egyik ajánlat tartalma sem felel meg valamely okból az ajánlatkérõ elvárásainak. Ezen okok egyike az, ha még a legkedvezõbb ajánlati ár is olyan magas összegû, hogy azt ajánlatkérõ nem tudja kifizetni, vagy számára az aránytalan megterhelést jelentene.<br>
A Döntõbizottság a bírálati részszempontok szerint felülvizsgálta a kérelmezõ ajánlatának az ajánlatkérõ által végzett értékelését abból a célból, hogy megállapítsa, hogy az ajánlat mennyiben felelt meg az ajánlati felhívásban foglalt ajánlatkérõi elvárásoknak.<br>
A kérelmezõ alternatív ajánlatot tett. Az "A" alternatívában kérelmezõ újságpéldányonként 48 Ft/db árral számolt. Miután ajánlatkérõ a részvételi felhívás 3. a) pontjában elõírta, hogy az újság ingyenesen kerüljön kiadásra, az "A" jelû ajánlat eleve nem felelt meg a felhívásnak, ajánlatkérõ tehát jogszerûen nem vonta be azt a bírálatba.<br>
Ezért a Döntõbizottság is csak a "B" jelû ajánlatot tette vizsgálat tárgyává.<br>
Az elsô részszempontot (az újság tervezett tartalma) illetôen ajánlatkérô megfelelõen értékelte az ajánlatot, arra a maximális 10 pontból arányosan 8 pontot adott.<br>
A második részszempont az érdi közéleti híreket tartalmazó oldalak elõállítási költsége. E tekintetben abból kell kiindulni, amit ajánlatkérõ az ajánlati felhívás d) pontjában úgy fogalmazott meg, hogy "az ajánlatkérõ csak az érdi közéleti híreket tartalmazó 8 oldal elõállítási költségeit finanszírozza meg az önkormányzat költségvetésébôl". Kérelmezô az ajánlatának 6. oldalán a "B" alternatíva költségtervezete bevételek részében 26 millió Ft-ban jelölte meg az önkormányzati támogatás összegét. Ajánlatkérõ 2000. évi költségvetésében viszont csak 11 millió Ft szerepel az Érdi Újság támogatására. E tényt figyelembe véve nem kifogásolható, hogy ajánlatkérõ ezen részszempontból az ajánlatra mindössze 1 pontot, mint az általa megadott pontozási számtartomány legalacsonyabb értékét adta.<br>
A következõ részszempontból (újság terjedelme, formátuma) kérelmezõ a maximális 10 pontot kapta.<br>
A negyedik részszempont (referenciák) vonatkozásában megállapítható, hogy kérelmezõ ajánlata nem tartalmazott egyetlen újság kiadását, szerkesztését, terjesztését igazoló dokumentumot sem. A tárgyaláson kérelmezõ elismerte, hogy a beszerzés tárgyát képezõ munkára nincsenek referenciái. Ugyanakkor az ajánlatnak az újság formátumára, terjedelmére vonatkozó része a beszerzés tárgykörében való jártasságra utal kérelmezõ (vagy közremûködõje) részérõl. Ezért az ajánlatkérõ által adott 2 pont reális.<br>
A személyi feltételekre a Döntõbizottság alacsonynak tartja az ajánlatkérõ által adott 2 pontot. A részvételi jelentkezésben közölt önéletrajzokból megállapítható, hogy a bemutatott 4 fõ közül végzettségük és gyakorlati tevékenység alapján legalább 2 fõ megfelelõ felkészültséggel rendelkezik a beszerzés tárgyát képezõ szolgáltatás végzésére. A Döntõbizottság ebbõl a részszempontból 5 pontot tart arányosnak.<br>
A hatodik részszempontból (a megjelenés gyakorisága) ajánlatkérõ 10 pontot adott az ajánlatra, mert az ajánlat szerinti heti egyszeri megjelenés megfelelt a felhívásban megjelölt ajánlatkérõi igénynek.<br>
Kifogásolható viszont az ajánlatkérõ által adott 2 pont a terjesztés módjára vonatkozó részszempont tekintetében, mert ajánlatkérõ sehol nem írta elõ az újság 10 ezer háztartásba való eljuttatására vonatkozó elvárását. A reális pontszám 5.<br>
Az utolsó bírálati részszempont tartalmi meghatározása, nevezetesen "a város közéletének és a helyi olvasók érdeklõdési körének alapos ismerete", a Döntõbizottság megítélése szerint értelmezhetetlen bírálati kritérium, mert az ajánlattevõ által objektív módon bemutathatatlan és ennélfogva értékelésre nem alkalmas.<br>
A fentiek szerint a kérelmezõ a második és a negyedik bírálati részszempontból nézve nem tett ajánlatkérô részére az ajánlati felhívásban foglaltaknak megfelelõ ajánlatot. Ezért a Döntõbizottság megállapította, hogy az egyedüli ajánlat ajánlatkérõ részére való nem megfelelõsége folytán ajánlatkérõ jogszerûen minõsítette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenné a közbeszerzési eljárást.<br>
A Döntõbizottság nem fogadta el a második bírálati részszempont körében a kérelmezõ által elõadott kifogást, miszerint ajánlatkérõ nem ismertette a 2000. évben a közbeszerzés tárgyát képezõ feladatra adandó támogatás összegét, így azt az ajánlata elkészítésénél nem tudta figyelembe venni.<br>
Az ajánlatkérõ által bizonyítottan az önkormányzat tárgyévi költségvetésrõl szóló rendelete a Polgármesteri Hivatal Ügyfélszolgálati Irodáján elhelyezett hirdetõtáblán való kifüggesztés útján kihirdetésre kerül. A város közéleti híreit tartalmazó újság szerkesztésére és terjesztésére vállalkozó ajánlatot tevõtõl mindenképpen elvárható a város önkormányzata költségvetésének megismerésére való törekvés, illetve annak ismerete, hogy a költségvetés mikor és milyen módon kerül az adott helységben kihirdetésre.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. szeptember 1.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>