<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (6491)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.350/12/2000<br>
<br>
Tárgy: a Közbeszerzési Döntõbizottság elnökének indítványa alapján lefolytatott jogorvoslati eljárás Veszprém Megyei Jogú Város Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Döntõbizottság Elnöke) indítványa alapján lefolytatott eljárás során, melyet a Veszprém Megyei Jogú Város Önkormányzata Városfejlesztési Bizottság (8200 Veszprém, Óváros tér 9., képviseli: dr. Vancsura Anita ügyvéd, 1054 Budapest, Steindl Imre u. 9., a továbbiakban: ajánlatkérõ) "Veszprém Sportcsarnok bõvítése és átalakítása" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontját, tekintettel a Kbt. preambulumára, a Kbt. 26. § (1) bekezdésére és a 65. §-ára, ezért a Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizessen be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A beszerzés tárgyában szereplõ sportcsarnok 1982-ben épült, CLAPS-H1 rendszerû könnyûszerkezetes építési technológiával. Az épület használhatósága érdekében bõvítési-átalakítási munkák szükségesek (hosszoldali lelátó, öltözõk, illemhelyek kialakítása). Az építési engedélyezési tervdokumentációt a Pannonterv Kft. készítette el ez év júniusában, az építésügyi hatóság a tervre 2000. július 11-én – jogerõsen – építési engedélyt adott. Az engedélyezési terv mûszaki leírása szerint az átalakítás során a meglévõ leszerelhetõ kavicsszórt kéregpanelek újbóli felhasználásával és azokkal azonos panelekkel való kiegészítéssel számoltak, azaz a meglévõ CLAPS falpanelekkel alakítják ki az új oldalfalat.<br>
Ajánlatkérõ 2000. július 20-án ajánlattételre hívta fel a Fejér Megyei ÁÉV jogutódját, az Alba Regia Rt.-t. Eljárását azzal indokolta, hogy az ajánlattevõ a know-how és a hozzá tartozó rendszerkatalógus kizárólagos birtokosa, ezért a tervezett munkálatok elvégzésére kizárólag õ képes.<br>
Az eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pont alapján folytatta. Felhívásában meghatározta a pénzügyi, gazdasági és mûszaki alkalmasság igazolásával kapcsolatos elõírásokat, az ajánlat elbírálásának szempontjaként pedig a legalacsonyabb összegû ellenszolgáltatást jelölte meg, és meghatározta a közbeszerzési eljárás menetét illetõen szükséges információkat. Dokumentációt is készített, amelyet az ajánlattevõ rendelkezésére bocsátott. Egyidejûleg értesítette, illetve tájékoztatta a Döntõbizottság Elnökét a tárgyalásos eljárás megkezdésérõl.<br>
Az ajánlattételi határidõig (2000. július 27.) a felkért ajánlattevõ benyújtotta ajánlatát. Ajánlati árként nettó 206 954 424 Ft-ot jelölt meg. Az ajánlat tételes költségvetést, a kért alkalmasságigazolási nyilatkozatokat, igazolásokat is tartalmazta. A csatolt cégkivonat 16. pontja szerint ajánlattevõ átalakulás folytán jött létre, jogelõdje az Alba Regia Állami Építõipari Vállalat volt. A 2000. július 31-i tárgyaláson ajánlatkérõ mûszaki tartalom csökkentésével együtt járó árcsökkentést igényelt, a tervezõ bevonásával új árajánlat elkészítésében állapodtak meg, 2000. augusztus 3-i határidõvel. A második tárgyalásra 2000. augusztus 4-én került sor, amikor megállapodtak a csökkentett mûszaki tartalomban és az ajánlati árban, amely 115 120 000 Ft + áfára módosult. Kilátásba helyezték záró tárgyalás megtartását is. A jogorvoslati eljárás közben ajánlatkérõ a szerzõdést 2000. augusztus 24-én megkötötte az ajánlattevõvel.<br>
A Döntõbizottság Elnöke 2000. augusztus 1-jén kezdeményezte a jogorvoslati eljárást ajánlatkérõ közbeszerzési eljárása ellen. Ebben indítványozta, hogy az ügyben eljáró tanács vizsgálja meg az ajánlati felhívás jogszerûségét, mert álláspontja szerint a rendelkezésére bocsátott iratokból nem állapíthatóak meg egyértelmûen a tárgyalásos eljárás alkalmazásának törvényi feltételei. Indítványában vélelmezte a közbeszerzési eljárás szabályainak megsértését azon okból is, hogy az építési beruházás értéke esetleg meghaladja a 240 M Ft-os elõminõsítési értékhatárt.<br>
A Döntõbizottság – az erre vonatkozó indítvány hiányára is tekintettel – hivatalból nem alkalmazott ideiglenes intézkedést.<br>
Ajánlatkérõ írásos észrevételében és a jogorvoslati eljárás keretében megtartott tárgyaláson kérte az eljárás megszüntetését. Álláspontja szerint az ajánlattevõ kizárólagos jogosultsága fennáll, a beszerzés pedig a tervezõi elõzetes költségvetés szerint is 240 M Ft alatti, amit az ajánlattevõvel folytatott tárgyalásokon kialakított 115 120 000 Ft + áfa értékû vállalási ár is bizonyít. Kérelme alátámasztására elõterjesztette azt is, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az Alba Regia Építõ Vállalkozó Holding Rt. kizárólagos jogosultságát, illetve a mûszaki-technikai sajátosságok okán az egyedüli megszólításának jogszerûségét az alábbi körülmények támasztják alá:<br>
"A Brockhouse Steel Structures Ltd., mint know-how átadó a magyar állam képviseletében eljáró ÉVM-en keresztül a Fejér Megyei Állami Építõipari Vállalatot mint rendszergazdát hatalmazta fel a CLASP MK5 know-how adaptációjával, vagyis a magyarországi viszonyokhoz szükséges átalakítások elvégzésével, melynek eredményeképpen állt elõ a CLASP H1 építési rendszer; illetve az így kialakított építési rendszer felhasználásával megvalósuló beruházások kizárólagos bonyolításával, rendszerfelügyeletével.<br>
A rendszerfelügyelet magában foglalja az említett módszerrel megvalósuló építési beruházások egészét, mely az építési beruházással kapcsolatos költségek mintegy 90%-át teszi ki, így különösen magában foglalja a rendszer speciális elemeinek legyártását és/vagy legyártatását, a rendszerelemeket gyártók felkészítését és folyamatos ellenõrzését, a rendszerelemek ellenõrzését és szállítását, a kivitelezõk elõzetes kiválasztását, felkészítését, a kiviteli tervek felülvizsgálatát, a kivitelezõkkel történõ egyeztetést, a beruházás folyamatos ellenõrzését. A beruházás értékének maradék 10%-át a speciális szerkezeteket nem érintõ munkák és anyagok teszik ki.<br>
A fentieknek megfelelõen az Alba Regia Rt. rendszergazdai szállítási szerzõdéseket kötött a kivitelezõ és a gyártó tevékenységet folytató vállalatokkal, és ezzel tudta biztosítani, hogy a területileg (Magyarország egészét érintõen) kizárólagos joggal tulajdonában lévõ know-how szerinti kivitelezések az elõírásoknak maradéktalanul megfelelõ módon valósuljanak meg, és ezzel a rendszerrel szemben elõírt követelmények is maradéktalanul teljesüljenek. Bizonyos sablonokkal és gyártmánytervekkel csak és kizárólag az Alba Regia Rt. rendelkezik.<br>
Az Alba Regia Rt. mint a fejér Megyei Állami Építõipari Vállalat jogutódja, az adott építési technológia megszerzésekor szerzõdésben vállalt kötelezettségének a jelen eljárásban is köteles eleget tenni, vagyis köteles a know-how felhasználásával kapcsolatos elõírások betartását biztosítani, tekintettel arra, hogy a Veszprémi Sportcsarnok szerkezetét ezzel a módszerrel építették.<br>
Az ajánlatkérõnek nincs lehetõsége arra, hogy az Alba Regia Rt.-t bármelyik módon az adott eljárásban megkerülhesse, tekintettel arra, hogy ebben az esetben egyetlen ajánlattevõ sem lenne képes ajánlatot tenni, hiszen az adott technológiai felhasználásra csak a technológia birtokosának elõzetes engedélye mellett van lehetõség. Az elõzetes engedélyezés szükségessége egyfelôl a know-how megszerzésekor számára elõírt kötelezettségbõl, másfelõl pedig abból adódik, hogy az adott munka elvégzéséhez szükséges speciális ismeretekkel és rendszerkatalógussal legálisan csak a rendszergazda rendelkezik.<br>
A speciális ismeretek hiányát az okozza, hogy az adott technológia esetében a szétszerelést nem teljesen az összeszereléssel fordított sorrendben kell elvégezni. A rendszerdokumentáció hiányában csak az építmény struktúrájának tanulmányozása nem is ad elégséges ismereteket a szétszerelés sorrendjével kapcsolatosan, így a szükséges sorrend megállapítása megint csak rendszergazdai ismereteket követel. Csak ebben az esetben garantálható a megfelelõ szakértelem. Továbbá csak a rendszergazda rendelkezik olyan legális eszközparkkal, amellyel a bontási munka a megfelelõ technológiával elvégezhetõ."<br>
A tárgyaláson azt is nyilatkozta, hogy az Alba CLASP rendszerrel megvalósuló beruházásokat 1986–87-ig zömében más cégek (korábban vállalatok) az ajánlattevõ rendszergazdai szállítási szerzõdése alapján kivitelezték, azóta ezt az építési rendszert már nem alkalmazzák.<br>
Nyilatkozata szerint a sportcsarnoknál az idõközben elvégzett festést, tetõfelújítást, válaszfalak áthelyezését nem a jelenleg tárgyalásra felhívott ajánlattevõ végezte.<br>
Az Alba Regia Rt. bevonását e bõvítésbe és felújításba fõleg az indokolja, hogy ennek keretében 10 db pillért ki kell vágni a nézõtér bõvítéséhez, ami statikai problémákat vethet fel.<br>
Az Alba Regia Rt. mint az ügyben érdekelt fél, a tárgyaláson korábbi szerzõdõ partnerekként elsõsorban a Pest, Veszprém és Zala Megyei Állami Építõipari Vállalatokat jelölte meg, mint a rendszergazdai szerzõdés szerinti kivitelezõket, akik közül többen idõközben jogutód nélkül megszûntek. Azt is közölte, hogy a kivitelezõket felkészítõ szervezeti egység az rt.-nél megszûnt, de volt munkatársai zömében most is az rt.-nél állnak alkalmazásban.<br>
A Döntõbizottság a rendelkezésére álló írásos és tárgyaláson elõterjesztett nyilatkozatok, iratok és dokumentumok alapján megállapította, hogy a jogorvoslati eljárást kezdeményezõ indítvány alapos az alábbi indokok miatt.<br>
Az ajánlattételre felhívott Alba Regia Rt. a becsatolt rendszerkatalógus szerint kétségkívül rendszergazdaként járt el korábban az Alba CLASP építési rendszerrel épülõ épületek megvalósításában. A rendszerkatalógus többek között az alábbiakat tartalmazza:<br>
"Az alrendszer-katalógus az ÉVM és a rendszergazda tulajdonát, valamint a rendszertervezõ szellemi tulajdonát képezi, és az 1969. évi III. törvény alapján szerzõi jogi oltalom alatt áll, ezért egészét vagy részletét sokszorosítani, közzétenni vagy bármilyen módon forgalomba hozni csak a tulajdonosok beleegyezésével lehet.<br>
Az alrendszer-katalógus felhasználására kizárólag az Alba CLASP építési rendszerrel épülõ épületek megvalósításában közremûködõk jogosultak. Az alrendszerváltozat alkalmazásának szervezeti feltételei:<br>
A rendszergazda az Alba CLASP építési rendszerrel építõ-kivitelezõ vállalatokkal Rendszergazdai Szállítási Szerzõdésben (RSZSZ) állapodik meg a szállítandó termékek választékát, mennyiségét, szállítási feltételeit illetõen."<br>
Az tehát tény, hogy a CLASP-H1 építési rendszer alkalmazása nem történhet a rendszergazda közremûködése nélkül, azonban ez nem jelenti azt, hogy ne lehetne más kivitelezõvel is építési szerelési szerzõdést kötni ilyen szerkezeti rendszerû építmény létrehozására. Maga az ajánlattevô is olyan értelmû nyilatkozatot tett jelen ügyben az ajánlatkérõ képviselõje számára (2000. július 11.), hogy a hazánkban épített, mintegy 700 ezer m2 Alba CLASP rendszerrel épült épületek a "közremûködésével" valósultak meg. Nem állította ugyanakkor, hogy megvalósításukra kizárólagos szerzõdés alapján csak õ lenne jogosult. Ajánlatkérõ észrevételében is – nagyon helyesen – arra utalt, hogy a rendszerfelügyelet magában foglalja az egyebek mellett a kiviteli tervek felülvizsgálatát, kivitelezõk elõzetes kiválasztását, felkészítését, a beruházás folyamatos ellenõrzését.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontja szerint az ajánlatkérõ akkor alkalmazhat tárgyalásos eljárást építési beruházásnál, ha a szerzõdést mûszaki-technikai sajátosságok, vagy kizárólagos jogok védelme miatt kizárólag egy meghatározott személy képes csak teljesíteni.<br>
A Döntõbizottság álláspontja szerint a fenti jogalapra hivatkozás és az eljárás indításához fûzött ajánlatkérõi indokolás megalapozatlan és téves, ugyanis a kizárólagos kivitelezõi jogosultságra hivatkozás nem valós az alábbiak miatt:<br>
A CLASP-H1 építési rendszer rendszergazdájaként az Alba Regia Rt. "Rendszergazdai Szállítási Szerzõdés"-eket kötött számos építõipari céggel, akik – mint ahogy õ maga is – 1985–87-ig Magyarországon igen nagy volumenben építettek ilyen építési rendszerrel épületeket. Tehát a kivitelezésre nem volt soha sem kizárólagos jogosítványa az ajánlattevõnek, illetve jogelõdjének. Ma sincs ilyen helyzet, azonban az tény, hogy a rendszer alkalmazásához – bárki részérõl is történjen az – az Alba Regia Rt.-vel elõzetesen a rendszergazdai szerzõdést meg kell kötni, és a kivitelezésig arra a kivitelezõt fel kell készíteni. Erre a felkészítésre korábban ajánlattevõnél külön szervezeti egység létezett. Ma ilyen már nincs, azonban azok a munkatársak, akik ebben részt vettek, ma is nagy számban ajánlattevõ alkalmazottai. Ugyanakkor azok az építõipari nagyvállalatok, akik CLASP-H1 rendszerrel kiviteleztek, azóta zömmel jogutód nélkül megszûntek.<br>
A fentiekbõl kétséget kizáróan megállapítható, hogy nem a kizárólagos jogok, hanem a feladatokhoz kapcsolódó mûszaki-technikai sajátosságok azok, ami miatt a szerzõdést csak korlátozott számú szervezet (köztük az Alba Regia Rt. is) képes teljesíteni.<br>
A Kbt. preambuluma azt tartalmazza, hogy az Országgyûlés az államháztartás kiadásainak ésszerûsítése, a közpénzek felhasználása átláthatóságának és széles körû nyilvános ellenõrizhetõségének megteremtése, továbbá a közbeszerzések során a verseny tisztaságának biztosítása érdekében, a belföldi áru-elõállítás és munkaerõ-foglalkoztatás elõsegítésének szempontjára is tekintettel – nemzetközi szerzõdéseinkkel összhangban – a következõ törvényt alkotja:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése úgy rendelkezik, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A Döntõbizottság álláspontja szerint a fent idézett közpénzek felhasználásának átláthatósága és a széles körû nyilvános ellenõrizhetõség megteremtése érdekében tartalmaz rendelkezést a Kbt. a meghívásos eljárásra, melyet a Kbt. 65. § (1) bekezdésének a) pontja szerint akkor alkalmazhat az ajánlatkérõ, ha csak korlátozott számú ajánlattevõ alkalmas a szerzõdés teljesítésére a közbeszerzés tárgyának sajátos természete miatt. A Kbt. 66. § (1)–(2) bekezdése azt tartalmazza, hogy:<br>
(1) a 65. § a) pontja esetén az ajánlatkérõnek a hirdetményben meg kell jelölnie azokat, akiket az ajánlattételre fel kíván hívni.<br>
(2) a hirdetményben megjelölteken kívül az eljárásban való részvételre mindazok jelentkezhetnek a hirdetmény alapján, akik alkalmasak a szerzõdés teljesítésére.<br>
Természetes tényként vette figyelembe a Döntõbizottság a jogorvoslati eljárás során azt, hogy azok a szakemberek, akik a megszûnt állami építõipari nagyvállalatoknál annakidején megszerezték a CLASP-H1 rendszer alkalmazásához szükséges felkészítést, bizonyára ma is az építõiparban dolgoznak, különbözõ cégeknél. Arról csak egy, a K. É.-ben nyilvánosan meghirdetett eljárásban lehetne meggyõzõdni, hogy van-e olyan építõipari cég, amely a jelen beszerzés tárgyát tekintve képes a szerzõdés teljesítésére. Éppen ezért a fentebb idézett <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pont alkalmazásának, azaz a meghívásos eljárás lefolytatásának lett volna helye a tárgyi közbeszerzés során.<br>
Az ajánlatkérõ által becsatolt szakértõi vélemény végsõ konklúziója is a fentieket támasztja alá, amikor kimondja, hogy ajánlatkérõ a legolcsóbb, leggyorsabb és a legcélszerûbb megoldást választotta, mivel ezzel azt a döntõbizottsági álláspontot erõsítette meg, hogy a Kbt. nem a szakértõ által is megerõsített indokok esetén teszi lehetõvé az ajánlatkérõ által választott, a Kbt. 70. § (1) bekezdés b) pontja szerinti tárgyalásos eljárást.<br>
A fenti indokolás alapján a Döntõbizottság megállapította, hogy a jogorvoslati eljárást kezdeményezõ indítvány megalapozott, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) és f) pontjai szerinti jogkövetkezményeket alkalmazta ajánlatkérõvel szemben, figyelemmel a 88. § (4) és (5) bekezdéseire is.<br>
Bírságot azért szabott ki a Döntõbizottság, mert a szerzõdés megkötését követõen a keletkezett jogsértést már nincs módjában reparálni. A bírság mértékének megállapításánál a mérlegelést követõen elegendõnek tartotta a Döntõbizottság a törvényi minimum alkalmazását, ami a felek közötti tárgyaláson kialakított vállalási ár 1%-át sem éri el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 8.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
A határozatot a bíróság elôtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>