<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6386)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.317/8/2000<br>
Tárgy: a Magyar Aszfalt Kft. jogorvoslati kérelme Budapest Fõváros XXIII. Kerület Soroksár Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Aszfalt Kft. (1135 Budapest, Szegedi út 35–37., képviseli dr. Kecskés Gabriella ügyvéd, 1135 Budapest, Szegedi út 35–37., a továbbiakban: kérelmezõ) kérelmének, melyet a Budapest Fõváros XXIII. ker. Önkormányzata (1239 Budapest, Grassalkovich út 162., képviseli dr. Deim Edit ügyvéd, 1088 Budapest, Baross u. 4. II. em. 9/B, a továbbiakban: ajánlatkérõ) "Budapest XXIII., Hunyadi u.–Zsellér u. jelenlegi földút szilárd burkolattal történõ kiépítése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. május 17-én tett közzé ajánlati felhívást a K. É.-ben, amely szerint a Budapest XXIII., Hunyadi u.–Zsellér u. jelenlegi földút (lakóút) szilárd burkolattal történõ kiépítésére (439 fm, 3405 m2) kért ajánlatokat a dokumentációban meghatározott mûszaki tartalommal. Részajánlatot, illetve többváltozatú ajánlatot nem fogadott el. A teljesítés legkésõbbi határidejeként 2000. december 15-ét jelölte meg.<br>
A felhívás 11. és 13. pontjában elõírta ajánlatkérõ az alábbiakat:<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények: az ajánlattevõk és a 10%-ot meghaladó részben bevonni kívánt alvállalkozók csatolják az alábbiakat:<br>
I. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés szerinti, pénzintézettõl származó igazolás a szerzõdésteljesítéshez szükséges pénzügyi alkalmasságról.<br>
– Számlavezetõ bank 30 napnál nem régebbi nyilatkozata az ajánlattevõ fizetõképességének megállapítására, az alábbi tartalommal:<br>
– mióta vezeti a gazdálkodó szerv bankszámláját,<br>
– az ajánlattevõ pontosan eleget tesz-e fizetési kötelezettségének,<br>
– az ajánlattevõ számláján sorban állás elõfordult-e.<br>
– Az elôzô év mérlegének, egyszerûsített mérlegének benyújtása.<br>
– Az ajánlattevõ jelenlegi állapota szerinti cégbejegyzési okmányok (cégbemutatás):<br>
– cégkivonat,<br>
– az esetleges változásbejegyzés iránti kérelem,<br>
– aláírási címpéldány.<br>
II. A mûszaki alkalmasság igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés értelmében az alábbi dokumentációkat kell benyújtani: az elõzõ 1 év legjelentõsebb, a 3. a) pontban meghatározott azonos tárgyú építési beruházásainak ismertetésével (legalább az ellenszolgáltatás összegének, a teljesítés helyének, a szerzõdéskötõ másik fél megnevezésével), a referenciáról tájékoztatást adó személy nevének és telefonszámának megadásával.<br>
III. Nyilatkozatok, igazolások: a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti nyilatkozatok és igazolások. Ajánlatkérõ a (2) bekezdés szerinti nyilatkozat és a (3) bekezdés szerinti igazolás csatolását elõírja.<br>
b) Az ajánlattevônek a szerzôdés teljesítésére alkalmatlanná minôsítésének szempontjai: alkalmatlannak minõsül az az ajánlattevõ, illetve alvállalkozója, akinek:<br>
– a 3. a) pontban meghatározott tárgy szerinti referenciái nem kifogástalanok a referenciát adó részérõl,<br>
– az elôzô évi tárgy szerinti munkák összességének értéke nem éri el jelen beruházás értékét,<br>
– gazdálkodása veszteséges,<br>
– pénzügyi helyzete nem stabil, számláin sorban állás elõfordult.<br>
Az elbírálás elõírásai:<br>
<br>
13. a) Az ajánlatok elbírálásának szempontjai: összességében a legelõnyösebb ajánlat.<br>
b) A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak: az ajánlatkérõ a Kbt. 34. § megengedõ rendelkezése szerint az összességében legelõnyösebb ajánlat megítélésére vonatkozó részszempontokat az alábbiakban határozza meg, egyben meghatározva a részszempontok tényleges jelentõségével arányban álló szorzószámokat. A Kbt. 34. § (3) bekezdés b) pontja alapján meghatározott részszempontok és azok súlyát meghatározó szorzószámok az alábbiak:<br>
– ajánlatkérõ pénzügyi gazdálkodását kímélõ pénzügyi ütemezés	20<br>
– teljesítési határidõkhöz (legkésõbbi idõponthoz) képest korábbi teljesítés vállalása a megvalósíthatóság figyelembevételével	15<br>
– teljes mûszaki tartalomra vonatkozó ajánlati ár	10<br>
– vállalt garanciális idõtartam a jogszabályi kötelezettségen túlmenõen	5<br>
– nyilatkozat kötbérgaranciáról, forintban meghatározva annak napi mértékét	1<br>
Az ajánlatok részszempontok szerinti tartalmi elemeinek értékelése során adható pontszám alsó határa: 1, felsõ határa: 20. Az alsó és felsõ határ minden részszempont esetében azonos.<br>
A dokumentáció tartalmazta a részletes ajánlati feltételeket, szerzõdéstervezetet, ajánlati nyilatkozat blankettáját és a mûszaki tervdokumentációt. Ajánlatkérõ a feltételek között elõírta, hogy a megadott határidõnél korábbi teljesítést is elfogad, az egyösszegû fix árat a költségvetési kiírás és az esetleges ajánlattevõi észrevételek összegébõl kell számítani, 5%-os tartalékkeretet kell ezen felül képezni.<br>
Számlázásra vonatkozóan elôírta, hogy elôleget nem folyósít, részszámlat is elfogad, 30 napon belül egyenlíti ki, továbbá ezektõl eltérõ ellenszolgáltatási feltételekre is tehet javaslatot az ajánlattevõ véleményeltérés formájában.<br>
Kötbért illetõen késedelem esetén az elsõ 30 napra 20 E Ft/nap, ezt követõen 50 E Ft/nap érték a minimum. Ettõl (felfelé) eltérhetnek az ajánlattevõk. Kötelezõ jótállási idõt nem írt elõ, jelezte, hogy kedvezõ a garanciális idõszak vállalása. Meghatározta az ajánlat kötelezõ tartalmi elemeit is. Ajánlatkérõ az ajánlattevõknek közvetlenül küldött levelével 2000. június 22-én módosította az ajánlati felhívás szerinti eredményhirdetési idõpontot 2000. július 13-ára.<br>
A 2000. június 27-i ajánlattételi határidõig 8 ajánlat érkezett a következõktõl: kérelmezõ, Szint-Vonal Kft., Betonút Rt., Betonútépítõ Rt., Force Kft., ÉKISZ Kft., Deponátor Kft. és Schubert István vállalkozó (konzorciumi) közös ajánlata, Penta Kft. A bontáskor felvett jegyzõkönyv a Kbt. szerinti kötelezõen megjelölt adatokat tartalmazza. Itt jelen volt kérelmezõ képviselõje is.<br>
Ajánlatkérõ 2000 . június 29-én kelt levelével minden ajánlattevõnek lehetõséget biztosított a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés szerinti pótlásra, konkrétan hiányokat nem jelölt meg. Pótlásként a Szint-Vonal Kft. a Kbt. 46. § szerint szükséges nyilatkozatot küldött, Schubert István és a Deponátor Kft. tb-járulékkal kapcsolatos hatósági igazolást pótolt.<br>
Ajánlatkérõ 2000. július 5-én kelt levéllel a Szint-Vonal Kft.-t nyilatkoztatta a részszámlák számáról és az azokhoz tartozó készültségi fokról, a Force Kft.-t pedig számítási hiba javításáról tájékoztatta, akinek így a helyes ajánlati ára 74 913 902 Ft helyett 57 077 259 Ft lett. Fentiekrõl a többi ajánlattevõt is tájékoztatták.<br>
2000. július 10-én újabb levelet küldött mindenkinek számítási hibák javítása miatt. Ennek megfelelõen a Betonút Rt. ára 37 863 574 Ft, Deponátor Kft.–Schubert István ára 53 725 840 Ft, kérelmezõé 37 493 579 Ft, Penta Kft.-é 38 666 262 Ft (bruttó árak).<br>
Ajánlatkérõ július 11-én kérelmezõtõl, a Penta Kft.-tõl és Betonút Rt.-tõl magyarázatot kért a kirívóan alacsony árra. A válaszok szerint az ajánlat a teljes mûszaki tartalomra szól, és nem kirívóan alacsonyak, csak az igen magas árú ajánlatok miatt tûnnek annak.<br>
Ezek után már elbírálta ajánlatkérõ az ajánlatokat. Bírálóbizottság végezte a pontozásos értékelést, javaslata szerint a nyertes a Deponátor Kft.–Schubert István vállalkozó közös ajánlata 920 ponttal. A polgármester hozta meg a döntést a fentiek elfogadásával.<br>
A nyilvános eredményhirdetés 2000. július 13-án volt, amikor a jelenlévõk átvették az összegzést, az értékelõ táblázatot és a tájékoztatót az eljárás eredményérõl, a többieknek postázták ezen iratokat.<br>
A kiadott összegzés nem tartalmazta az ajánlatok megfelelõ tartalmi elemeit és az egyes részszempontokra konkrétan adott pontszámok indokolását. Hirdetmény közzétételérõl gondoskodtak. A szerzõdést nem kötötték meg.<br>
Kérelmezõ 2000. július 18-án jogorvoslati kérelemmel fordult a Döntõbizottsághoz. Ebben kérte ideiglenes intézkedéssel a szerzõdéskötés megtiltását és ajánlatkérõ eljárást lezáró döntésének megsemmisítését, valamint az ügyben tárgyalás tartását.<br>
Kérelmét írásban azzal indokolta, hogy ajánlatkérõ nem az ajánlatok valós tartalma szerint értékelte (pontozta) a részszempontokhoz tartozó tartalmi elemeket. Kérelmezõ ajánlatát az összességében legjobbnak kellett volna tekintenie, ezért döntése jogsértõ. Az elbírálás részszempontjainak megállapítása sérti a Kbt. alapelveit, mert a pénzügyi ütemezést kiemelten kezeli, míg az ajánlati ár háttérbe szorul.<br>
Ajánlatkérõ nem ismertette az ajánlatok bontásakor a vállalt pénzügyi feltételeket, így ajánlattevõk által ismeretlen vállalások alapján döntött.<br>
Írásos kérelmét a tárgyaláson kiegészítette azzal, hogy nem a részszempontokat, hanem az annak alapján végzett értékelést kifogásolta kérelmében.<br>
A Döntõbizottság a 2000. július 19-én kelt D.317/3/2000. számú határozatával a szerzõdéskötést az ügy érdemi elbírálásáig megtiltotta. Ajánlatkérõ írásos észrevételében kérte a kérelem elutasítását részben elkésettség, részben megalapozatlanság miatt. Álláspontja szerint kérelmezõ az elbírálási szempontokkal kapcsolatos és az ajánlatok bontásakor észlelt sérelmeire a 2000. június 27-i bontást követõen 15 napig fordulhatott volna jogorvoslatért a Döntõbizottsághoz. E határidõt elmulasztotta. Az ajánlatkérõ eljárást lezáró döntése jogszerû volt, mind a fizetési feltételekben, mint a kötbérre vonatkozóan több kedvezõbb (köztük a nyertes) ajánlat is érkezett, így kérelmezõ ajánlata nem volt az összességében legelõnyösebb.<br>
A kérelemre tartott tárgyaláson úgy nyilatkozott, hogy a Kbt. nem tiltja ajánlattevõk részére az elõírtnál hosszabb – halasztott – fizetési feltétel vállalását, így az nem jogellenes.<br>
Kifejtette azt az álláspontját is, hogy ajánlatkérõnek joga van a részszempontok sorrendjének megállapítására. Elõadta azt is, hogy az ajánlatok bontásakor a Kbt.-ben kötelezõen elõírt adatokat ismertette.<br>
Szóban elõadta és kérelmezõ részére írásban is átadta az ajánlatok értékelésekor alkalmazott matematikai módszert. Közölte azt is, hogy a tárgyi beruházás a költségvetésükben szerepel, mivel ehhez a fõvárostól támogatást kapnak. Azt a gyakorlatot is ismertette, miszerint az elnyert támogatást a teljesítést követõen 4-5 hónappal kapják meg a fõvárostól. E gyakorlatot a nyertes konzorcium tagja, Schubert István vállalkozó ismerheti, mivel korábbi eljárásuk során, mint nyertes ajánlattevõ már ilyen tapasztalatot szerezhetett.<br>
Az ügyben érdekelt felek sem írásban, sem a tárgyaláson érdemi észrevételt vagy nyilatkozatot nem terjesztettek elõ.<br>
A Döntõbizottság a rendelkezésére álló iratok, dokumentumok és nyilatkozatok alapján megállapította, hogy a kérelem részben alapos, részben pedig alaptalan, illetve elkésett.<br>
Az ajánlatkérõ által a felhívásban és a dokumentációban megfogalmazott részszempontok súlyozása és az ajánlatok bontása során történtek kifogására vonatkozó kérelmek elkéstek, tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének elsõ fordulatára, mely úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság kétséget kizáróan megállapította, hogy e jogvesztõ 15 napos határidõ 2000. július 12-én eltelt, így a kérelem ezen része elkésett. A Döntõbizottság az ajánlatok érvényessége, valamint az ajánlattevõk alkalmassága vizsgálata során az ajánlatkérõvel azonosan megállapította, hogy minden ajánlat elbírálható volt.<br>
A pontozás vizsgálata során a Döntõbizottság megállapította, hogy ajánlatkérõ az összegzés 2. c) pontjában írtak és a tárgyaláson ismertetett matematikai képlettel értékelte, illetve pontozta az ajánlatokat. Eszerint a legkedvezõbb ajánlat megkapta a maximumot, a többiek az eltérések nagysága szerint kevesebbet. E módszer alkalmazásával ajánlatkérõ az egyes részszempontoknál kiosztotta a minimum és maximum pontszámot is, ezért a Döntõbizottság álláspontja szerint a lineáris arányosításon alapuló módszer nem kifogásolható.<br>
Tekintettel arra, hogy kérelmezõ konkrétan a pénzügyi ütemezés (1) és az ajánlati ár (3) pontozást sérelmezte, nem vitatva a többi (2., 4., 5.) részszempont értékelését, a Döntõbizottság e két pontnál végzett ajánlatkérõi értékelést összevetve a Döntõbizottság által objektívnek ítélttel, az alábbiakat állapította meg a három érintett ajánlatnál (nyertes, Penta Kft. és kérelmezõ).<br>
<br>
1. szempontnál (pénzügyi ütemezés) az alábbiakat vállalták érintettek:<br>
nyertes: egy végszámla, fizetési határidõ 2001. február 20.<br>
Penta Kft.: két számla 50-50%, végszámla-fizetési határidõ 2001. március 13. + 30 nap<br>
kérelmezõ: egy végszámla szeptember 20-án, fizetés 30 napra.<br>
Ennek megfelelõen ajánlatkérõ szerint a Penta Kft. 10; a nyertes 20; míg kérelmezõ 6 pontot kapott ajánlatára.<br>
A Döntõbizottság az elsõ szempont értékelésénél az objektivitást biztosító módszerként az ajánlatkérõ által is vizsgált alszempontok értékelését elfogadhatónak ítélve, elvégzett egy olyan 3 alszempontra kiterjedõ pontozást, ami a számlák számát (a), a számlakifizetési határidõt (b) és a végszámla benyújtásának a szerzõdés teljesítéséhez való viszonyát (c) értékeli mint alszempontokat, majd a pontok átlagát számítva adódik a részszempont egészére adható pontszám.<br>
A Döntõbizottság tette ezt az alábbiak szerint mindazért, mert álláspontja szerint ajánlatkérõ fentebb leírt pontozása igen szélsõségesen tükrözi a halasztott számlabenyújtással ígért elõny honorálását. Az ajánlatkérõnek a törvény igen nagy szabadságot biztosít az elbírálás szempontjainak meghatározásában, azok jelentõségének megállapításában, azonban ezen elõírásait köteles az ajánlattevõkkel elõzetesen közölni, késõbb új szempontokat vagy megváltoztatott hangsúlyú elemeket nem vihet bele az értékelésbe. Ezért jelen ügyben a halasztott fizetési feltételre tett ajánlati elemeket kiemelten már nem értékelheti, legfeljebb a fizetési feltételeket megjelenítõ egyéb feltételekkel egyenrangúként.<br>
a) számlák száma<br>
– legkedvezõtlenebb a Betonút Rt. ajánlata, mert havonta (össz. 3 db) kíván számlázni (1 pont),<br>
– legkedvezõbb azoké, akik csak végszámlát nyújtanak be. Ilyenek: kérelmezõ, nyertes, Force Kft., Betonútépítõ Rt. (20 pont),<br>
– Penta Kft. 1 részszámlával (14 pont).<br>
b) számlakiegyenlítés határideje:<br>
– legkedvezõtlenebb 30 nap, ilyen a kérelmezõ és a legtöbben, köztük a Penta Kft. is (1 pont),<br>
– legkedvezõbb a nyertesé, mert a véghatáridõben (2000. szeptember 4.) benyújtott számlát csak 2001. február 20-án kell kiegyenlíteni, azaz 169 nap a fizetési határidõ (20 pont).<br>
c) végszámlabenyújtás és a teljesítési határidõ közötti intervallum:<br>
– legkedvezõtlenebb azok ajánlata, akik a teljesítés igazolásakor nyújtják be a számlát, ilyenek kérelmezõ, nyertes és a legtöbb ajánlattevõ (1 pont),<br>
– legkedvezõbb a Penta Kft. ajánlata, mert õ a végszámlát a teljesítés után 150 nappal nyújtja be (20 pont).<br>
A 3 alszempont átlagaként képzett pontszámok a következõk a fenti számítás szerint:<br>
kérelmezõ:	20 + 1 + 1 = 7,3 pont	3<br>
nyertes:	20 + 20 + 1 = 13,7 pont	3<br>
Penta Kft.:	14 + 1 + 20 = 11,7 pont	3<br>
A Döntõbizottság álláspontja szerint a fizetési feltételekkel kapcsolatos ajánlatok közötti tényleges különbséget a Döntõbizottság által számított pontok fejezik ki objektíven.<br>
A 3. szempontnál (korrigált ajánlati ár) az árakat tekintve kérelmezõ részére a maximális 20 pontot adta, a többieknek pedig a Döntõbizottság által is elfogadhatónak ítélt lineáris arányosítás alapján számolt értéket, így e szempontnál ajánlatkérõ megfelelõen pontozott.<br>
A kérelmezõ lényegében nem vitatta a többi részszempont értékelését, a Döntõbizottság pedig a fentebb írtak alapján azt megfelelõnek találta. A tárgyaláson becsatolt módszer szerint ajánlatkérõ helyesen számolt, és az összehasonlítás alapjául szolgáló tartalmi elemeket is helyesen állapította meg e részszempontoknál. A fenti számítást figyelembe véve az ajánlatkérõ értékelõ-táblázata annyiban módosul, hogy az elsõ részszempontnál bekerülnek a Döntõbizottság által kiszámított pontszámok, így a végsõ összpontszám ezután a kérelmezõnél 592, a nyertesnél 794, a Penta Kft.-nél 677 lesz, tehát a döntés a nyertes és a 2. helyezett vonatkozásában jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Ajánlatkérõ 1. szempontnál alkalmazott pontozását vizsgálva megállapította a Döntõbizottság, hogy azt nem annak tényleges tartalmi elemeit figyelembe véve végezte el, ezért a kérelem erre tekintettel alapos. A módosított eredményt megvizsgálva az is megállapítható, hogy annak alapján is helyes volt ajánlatkérõ eredményhirdetéskor ismertetett döntése a nyertesre és a 2. helyezettre vonatkozóan, ezért a kérelemnek az eljárást lezáró döntés jogszerûségére vonatkozó része alaptalan, ezért azt a Döntõbizottság elutasítja, mivel a helytelen pontozás ellenére is helyes volt az ajánlatkérõ döntése, így jogsérelem eközben nem keletkezett.<br>
Ezen indokokra tekintettel nem állapítható meg ajánlatkérõ terhére a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértése, és így a döntés megsemmisítését is mellõzte a Döntõbizottság a kérelem ellenére.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja szerint a kérelem egy részét elkésettség és alaptalanság címén elutasította, és ugyanezen bekezdés d) és h) pontjai szerinti jogkövetkezményeket alkalmazta ajánlatkérõvel szemben, figyelemmel a 88. § (5) bekezdésére is.<br>
A Döntõbizottság az arra irányuló kérelem hiánya ellenére kötelezte ajánlatkérõt az igazgatási szolgáltatási díj megfizetésére, tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára, mivel jogsértést is megállapított ajánlatkérõ terhére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 28.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>