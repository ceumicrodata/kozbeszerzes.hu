<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6382)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.318/8/2000<br>
<br>
Tárgy: az Agrárius Kft. és a Fauna-Higiénia Kkt. jogorvoslati kérelme a Tartalékgazdálkodási Kkt. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Agrárius Ipari, Kereskedelmi és Szolgáltató Kft. (4029 Debrecen, Pacsirta u. 43., továbbiakban: kérelmezõ I.) és dr. Nadray Katalin ügyvéd (7100 Szekszárd, Tinódi u. 7.) által képviselt Fauna-Higiénia Kkt. (7100 Szekszárd, Keselyû u. 7., továbbiakban: kérelmezõ II.) jogorvoslati kérelmének – melyet a Tartalékgazdálkodási Kht. (1053 Budapest, Vámház krt. 2., továbbiakban: ajánlatkérõ) raktártelepeken, gabonatelepeken, tárolókban rovar- és/vagy rágcsálómentesítés tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését és a 61. § (1) bekezdését. Az 59. § (1) bekezdésének megsértésére tekintettel a Döntõbizottság az ajánlatkérô eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõk részére 30 000-30 000 Ft igazgatási szolgáltatási díjat. A jogorvoslati kérelmeket ezt meghaladó részben a Döntõbizottság elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 2000. május 17-én megjelent számában, a rendelkezõ részben megjelölt beszerzés tárgyában.<br>
A dokumentáció 3. pontja a szolgáltatás teljesítése helyeként felsorolta a földrajzi régiókat és az azokhoz tartozó telephelyeket. A szolgáltatás mennyiségi meghatározását a felhívás 3. a) pontja és az ajánlati dokumentáció kiegészítése adta meg. Ezek szerint a terményvédelmet 40 000-80 000 tonna gabonamennyiségre, a rágcsálóktól való mentesítést 2500-17 000 m2 közötti területre kell elvégezni.<br>
A felhívás 16. pontja szerint az ajánlatot két – egy eredeti és egy másolati – példányban kellett beadni, a dokumentáció IV. pontja még elõírta, hogy az "ajánlattevõknek az ajánlatuk eredeti és másolati példányát külön-külön egy belsõ és egy külsõ borítékban kell elhelyezni. A borítékon szerepeltetni kell az »eredeti«, illetve »másolat« megjelölést."<br>
Ajánlatkérõ az összességében legelõnyösebb ajánlat elbírálási szempontot választotta:<br>
a bírálati részszempontok	súlyszám<br>
– teljesítési garanciák	6<br>
– ártartás idõtartama	5<br>
– a teljesítés során alkalmazott anyagok és technológiák	4<br>
– vállalási ár	3<br>
Az adható pontszámtartomány: 1–10-ig.<br>
A bírálati részszempontok tekintetében a dokumentáció a következõ elõírásokat tartalmazta:<br>
– a garanciára nézve a szerzõdéses feltételek 12. pontja így szól:<br>
A garancia idõtartama:<br>
– rágcsálómentesítés esetén az elsõ kezeléstõl kezdõdõen a szerzõdés érvényességéig folyamatos,<br>
– gabonagázosítás esetén megfelelô tárolási körülmények között a gázosítás befejezésétôl kezdôdôen három hónap.<br>
A III. 2. pontjában ajánlatkérõ elõírta, hogy a vállalási árak meghatározásánál kéri rögzíteni az ártartás intervallumát, valamint azt, hogy az árhoz adódik-e további költség.<br>
Az ajánlattételi határidõre, június 27-re 6 ajánlat érkezett ajánlatkérõhöz. Az ajánlatok bontásáról jegyzõkönyv készült, melyben a kérelmezõ I. kérésére rögzítést nyert, hogy 4 ajánlat eredeti és másolati példánya külön-külön dupla borítékban, két ajánlat – a kérelmezõ és a Bábolna Bio Kft. ajánlata – két borítékban és az azokat tartalmazó gyûjtõborítékban érkezett. Ajánlatkérõ rögzítette a jegyzõkönyvben azt is, hogy pusztán a borítékolás miatt egyik ajánlattevõt sem kívánja kizárni az eljárás további szakaszából.<br>
Ajánlatkérõ a július 11-én tartott eredményhirdetésen a Reinvo Kft. ajánlatát hirdette ki nyertesnek (155 összpontszámmal), a második legkedvezõbb ajánlatot tevõnek pedig a kérelmezõ II.-t (154 összpontszámmal).<br>
Kérelmezõ I. július 18-án jogorvoslati kérelmet terjesztett elõ a Döntõbizottsághoz.<br>
Sérelmezte az ajánlati dokumentáció IV. 2. pontjának elôírását, miszerint érvénytelenné nyilvánítható az ajánlati felhívásban, illetve a dokumentációban foglaltaknak nem megfelelõ ajánlat, álláspontja szerint ugyanis az ilyen ajánlatok érvénytelenné nyilvánítása kötelezô. Így érvénytelen szerinte az a 4 ajánlat, amelyik a dokumentáció IV. 12. pontjában foglalt elõírás ellenére nem egy borítékban helyezte el a két ajánlati példányt, azaz szerinte csak az õ ajánlata és a Bábolna Bio Kft. ajánlata érvényes.<br>
Sérelmezte az értékelés módját is, kérte az adott pontszámok helyességének vizsgálatát. Elõadta, hogy ajánlatkérõ az anyag, technika részszempont körében nem értékelhette volna a minõségbiztosítási tanúsítványt, mert ez alkalmassági kritérium és nem elõírt értékelési szempont. Kifogásolta, hogy az ártartás részszempontra ajánlatkérõ részére csak 5 pontot adott, a fix áron megadott ajánlatokra pedig 10-et, holott az ajánlata szerinti infláció mértékével számított ár két év alatt csak 14%, és nem 50%-kal több, mint a fix áron megadott ár.<br>
Kifogásolta, hogy a rovarirtásra adott legolcsóbb ajánlatára ajánlatkérõ csak 8 pontot adott, valamint azt is, hogy a 2 hónap garanciára csak 5 pontot, a 3 hónapos garanciájú 10 pontos ajánlatokkal szemben, pedig a 2 hónap nem fele a 3 hónapnak.<br>
Kifogásolta, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében foglaltak árát ismertette, a teljesítési határidõt nem.<br>
Kifogásolta továbbá az Összegzés az eljárásról dokumentumot is, mert az nem tartalmazza az ajánlatok tartalmi elemei ismertetését és a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklet 2. c) pontja szerinti indoklást.<br>
Kérte az ajánlatkérõ eljárást lezáró döntésének megsemmisítését, az ajánlati dokumentációnak nem megfelelõ ajánlatok érvénytelensége megállapítását, valamint ideiglenes intézkedéssel a szerzõdéskötés megtiltását.<br>
Kérelmezõ II. kérelme július 20-án érkezett a Döntõbizottsághoz.<br>
Sérelmezte az ajánlatkérõ által alkalmazott pontozást, álláspontja szerint ajánlatkérõ nem a legelõnyösebb ajánlatot hirdette ki nyertesnek. Ajánlatkérõ a bírálat során egyes részszempontokat indokolatlanul kiemelt, más szempontokat – mint pl. az ár – nem kellõ súllyal vett figyelembe. Elõadta, hogy ajánlatkérõ a legalacsonyabb ajánlati árára csak 8 pontot adott, pedig arra az 1–10 adható ponttartomány értelmében 10 pontot kellett volna adnia. Az összegzés az eljárásról dokumentum adataiból nem tudja megállapítani, hogy ajánlatkérõ értékelte-e ajánlata javára, hogy az egységára tartalmazta a felhasználásra kerülõ fólia és szigetelõanyagok költségeit is.<br>
Sérelmezte továbbá, hogy ajánlatkérõ a nyertes ajánlattevõ javára olyan technológiát részesített elõnyben, amelyik nem felel meg a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdése szerinti egyik elõnyben részesítési feltételnek sem, a többi technológiához képest nem jár környezetvédelmi elõnyökkel. Álláspontja szerint a nyertes technológiájának – a J System technológiának – csak egyetlen elônye van, nevezetesen az, hogy a szolgáltató számára takarékosabb anyagfelhasználást tesz lehetõvé, azonban a nyertes ajánlati árában ez az elõny nem jelentkezik, továbbá a technológia magyarországi alkalmazására hatósági engedélyt nem adtak ki.<br>
Kérte a jogsértés megállapítását, ajánlatkérõ döntésének megsemmisítését és ideiglenes intézkedésként a szerzõdéskötés megtiltását.<br>
A Döntõbizottság a D.323/3/2000. számú, július 21-én kelt határozatával a szerzõdéskötést megtiltotta.<br>
Ajánlatkérõ a július 25-én kelt észrevételében kérte a két jogorvoslati kérelem elutasítását.<br>
A kérelmezõ I. kérelmére elõadta:<br>
Abból, hogy a dokumentáció IV. 12. pontja szerint az "ajánlattevõknek az ajánlatuk eredeti és másolati példányát külön-külön, egy belsô és egy külsô borítékban kell elhelyezni", nem következik, hogy azokat még egy következõ borítékban is el kell helyezni, tehát ezen a címen alaki szempontból egyik ajánlatot sem kellett érvénytelennek nyilvánítania.<br>
Elismeri, hogy a bontáskor nem ismertette az ajánlattevõk székhelyét.<br>
Az Összegzés az eljárásról dokumentummal kapcsolatban utalt arra, hogy az ahhoz csatolt külön oldalak tartalmazzák a pontszámok indokait.<br>
Értelmezése szerint az 1–10-ig terjedõ pontszámok adhatók kitételbõl nem következik az, hogy minden esetben kötelezõ a minimum és maximum pontszám kiosztása.<br>
Az ár részszempontra adott pontokat illetõen arra hivatkozott, hogy e tekintetben nem lehet egy munkanemre vonatkozó egységárat kiragadni, ezért a pontozást úgy végezte, hogy mindhárom munkanemre vonatkozóan felállította a rangsort és e rangsor szerinti pontszámokat átlagolta.<br>
A 2 hónap garanciára azért adott csak fele pontot, mint a 3 hónapra, mert elõírta a dokumentáció részét képezõ szerzõdésben, hogy 3 hónap garanciát kér, az ezen elõírásnak való megfelelés hiányát kívánta érzékeltetni az adott pontszámmal.<br>
A kérelmezõ II. kérelmével kapcsolatban is utalt arra, hogy az ajánlati árra csak akkor kellett volna maximális pontot adnia, ha mindhárom munkanemre vonatkozó egységára a legalacsonyabb lett volna az összes ajánlathoz képest.<br>
A J System technológia elõnyét azzal indokolta, hogy a gázosításhoz szükséges vegyi anyagoknak a tárolókba, silókba eljuttatása sokkal kevesebb idõt vesz igénybe, mint a más technológiáknál alkalmazott anyagoké, a gázosításhoz felhasznált anyag a türelmi idõ végeztével nem hagy nyomot a gabonában. A gázosítás ideje 3-4 napra rövidül az eddigi 7-14 nappal szemben, ami exportálásnál jelentõs elõnnyel jár. A J System hazai licenc birtokosa nyilatkozatában kifejtette, hogy a technológia használatához nincs szükség hatósági engedélyre.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A Döntõbizottság a bírálati részszempontok tükrében megvizsgálta az ajánlatokat és azokra ajánlatkérõ által adott pontszámokat.<br>
<br>
1. Garancia:<br>
– Kérelmezõ I. egyrészrõl nyilatkozott, hogy a mintaszerzõdés feltételeit elfogadja, másrészrõl az ajánlata 39. oldalán közölte, hogy a "garanciavállalás idõtartama terménygázosítás búza, kukorica, árpa stb.: minimum 2 hónap".<br>
– A többi ajánlattevõ a garanciakérdésben úgy nyilatkozott, hogy a dokumentációban foglalt feltételeket elfogadja.<br>
Az értékelésnél erre a bírálati részszempontra kérelmezõ I. súlyozottan 30 pontot, a többi ajánlattevõ 60 pontot kapott.<br>
A Döntõbizottság megállapítja, hogy ezen bírálati részszempontból az értékelés helytálló volt.<br>
<br>
2. Ártartás idõtartama:<br>
– Kérelmezõ I. 2001. május 31-ig vállalta a megadott ár tartását, a 2. évre 7,5%-os, harmadik évre 6,5%-os áremelést kért.<br>
– Az Anticimex Kft. és a Bábolna Bio Kft. évenként az infláció mértékével kívánja árait emelni.<br>
– A kérelmezõ II. és a Reinvo Kft. a szerzõdés idõtartama alatt változatlanul tartja ajánlati árát.<br>
– A Ronix Kft. ajánlata az ártartás idõtartamára nem tért ki.<br>
Erre a bírálati részszempontra a kérelmezõ I., az Anticimex Kft., a Bábolna Kft., a Ronix Kft. 25 pontot, a kérelmezõ II. és a Reinvo Kft. 50 pontot kapott.<br>
A Döntõbizottság ezen értékelést azzal a kitétellel fogadta el, hogy a Ronix Kft. részére e kérdésben való nyilatkozat hiánya miatt csak 1 pont jár.<br>
<br>
3. A teljesítés során alkalmazott anyagok és technológia körében ajánlatkérõ díjazta az általánosan használt, illetve a számára elõnyös, különleges anyagokat és technológiát, továbbá azt, ha egy ajánlattevõ minõségbiztosítási rendszert vezetett be. Ajánlatkérõ értékelése e részszempontból elfogadható, azonban az ajánlati felhívásban meghatározott 1–10 pont terjedelmû pontszámtartományt leszûkítve, a három – e részszempont szerinti – legjobb ajánlat nem kapta meg a maximális, azaz 10 pontot. A Döntõbizottság ajánlatkérõ bírálatát elfogadta, azonban a pontozást korrigálta.<br>
<br>
4. Vállalási ár: az ajánlattevõk az egyes munkanemekre egymástól eltérõ részletezéssel adták meg a vállalási áraikat, miután ajánlatkérõ nem adta meg pontosan a munkanemenkénti bontás módját. Az egymással összehasonlítható, ajánlatkérõ által is alapul vett bontás szerinti egységárak a következôk:<br>
Kérelmezõ I.<br>
– Terményvéd.	185 Ft/tonna<br>
– Rovarirtás	8 Ft/m3<br>
– Rágcsálóirtás	6 Ft/m3<br>
Anticimex<br>
– Terményvéd.	190 Ft/tonna<br>
– Rovarirtás	11 Ft/m3<br>
– Rágcsálóirtás	8 Ft/m3<br>
Bábolna<br>
– Terményvéd.	200 Ft/tonna<br>
– Rovarirtás	11 Ft/m3<br>
– Rágcsálóirtás	11 Ft/m3<br>
Kérelmezõ II.<br>
– Terményvéd.	170 Ft/tonna<br>
– Rovarirtás	10 Ft/m3<br>
– Rágcsálóirtás	8 Ft/m3<br>
Reinvo<br>
– Terményvéd.	200 Ft/tonna<br>
– Rovarirtás	5 Ft/m3<br>
– Rágcsálóirtás	5 Ft/m3<br>
Ronix<br>
– Terményvéd.	200 Ft/tonna<br>
– Rovarirtás	21 Ft/m3<br>
– Rágcsálóirtás	5 Ft/m3<br>
Az áron felül az Anticimex Kft., a Bábolna Bio Kft. és a Ronix Kft. kérte egyes költségei felszámítását, a többiek úgy nyilatkoztak, hogy az egységár tartalmazza a költségeket is.<br>
Az értékelésnél erre a bírálati részszempontra a kérelmezõ I. és a kérelmezõ II. 24, az Anticimex Kft. 12, a Bábolna Bio Kft. 6, a Reinvo Kft. 21, a Ronix Kft. 15 pontot kapott.<br>
A kérelmezõk kifogásolták, hogy egy adott munkanemre vonatkozó legalacsonyabb ajánlati áruk ellenére az ajánlatkérõ e bírálati részszempontból nem a maximum pontszámot adta ajánlatukra.<br>
Ajánlatkérõ védekezésül elõadta, hogy csak akkor adhatta volna a legmagasabb pontszámot bármelyik ajánlatra, ha az mindhárom munkanemre nézve a legalacsonyabb árat tartalmazza. Közölte, hogy az értékelést úgy végezte, hogy a három munkanemre vonatkozó ajánlati árakat külön-külön pontozta, és az így kapott pontszámokat átlagolta.<br>
A Döntõbizottság megállapítja, hogy ajánlatkérõ által alkalmazott pontozási mód nem helytálló. Abból kell kiindulni, hogy az ajánlati ár szempontjából az a legelõnyösebb ajánlat, amelyik a háromfajta szolgáltatás végösszegét tekintve a legalacsonyabb összegû.<br>
Ezt a legalacsonyabb árat nem lehet a három munkanemre vonatkozó egységárra adott pontszám átlagolása útján képezni, mert az egyes munkanemekre adott ajánlati árak nagyságrendileg eltérõek (100-as, 10-es), így a nagy mennyiségû és egységárú terményvédelmi (gabonafertõtlenítési) munkák vállalási árát a kis mennyiségre végzendõ, alacsony egységárú rágcsálómentesítési munkák vállalási ára alig befolyásolja.<br>
A legelõnyösebb ár megállapításához objektív eredményre vezetõ módon úgy lehet eljutni, hogy az egységárakat meg kell szorozni a mennyiségekkel. (Mivel ajánlatkérô a mennyiségeket "tól–ig" megjelöléssel adta meg, a számításnál a mennyiségek tekintetében a középértéket vettük alapul, azaz 60 000 tonnát és 7250 m2-t.) A nyertes és a kérelmezõk vonatkozásában az ajánlati árak a következõk szerint alakulnak:<br>
– Nyertes:<br>
60 000x200 = 12 000 000<br>
7250x5 = 36 250<br>
7250x5 = 36 250<br>
Összesen: 12 072 500<br>
– Kérelmezõ I.:<br>
60 000x185 = 11 100 000<br>
7250x8 = 58 000<br>
7250x6 = 43 500<br>
Összesen: 11 201 500<br>
– Kérelmezô II.:<br>
60 000x170 = 10 200 000<br>
7250x10 = 72 500<br>
7250x8 = 58 000<br>
Összesen: 10 330 500<br>
Ezen számításból egyértelmûen következik, hogy az ár bírálati részszempontból adható pontszámok rangsorát a terményvédelemre adott egységárak határozzák meg. Így a terményvédelemre 200 Ft/tonna egységárat adó nyertes ajánlattevõ pontszáma értelemszerûen kisebb lesz annál, mint amit az átlagolással kapott. A 200 Ft/tonna egységárat adók közül nála hátrább csak azok kerülnek a rangsorba, akik költségtérítésre is igényt tartottak (Bábolna Bio Kft., Ronix Kft.) Ugyanakkor a kérelmezõ II. részére a maximálisan adható 10 pont jár, ami súlyozottan 30 pontnak felel meg. Arányosítással számolva ehhez képest a nyertes ajánlata 25,68, a kérelmezõ I. ajánlata 27,66 pontot ér.<br>
Az összességében legelõnyösebb ajánlat kiválasztásához figyelembe kell venni a többi értékelési részszempontra adott pontszámokat is. Ily módon a pontozás a következõképpen alakult:<br>
Nyertes:<br>
– részszempont: teljesítési garancia<br>
– súlyszám	6<br>
– pontszám	10<br>
– pontszám x súlyszám	60<br>
– részszempont: ártartás<br>
– súlyszám	5<br>
– pontszám	10<br>
– pontszám x súlyszám	50<br>
– részszempont: anyag, technológia<br>
– súlyszám	4<br>
– pontszám	10<br>
– pontszám x súlyszám	40<br>
– részszempont: vállalási ár<br>
– súlyszám	3<br>
– pontszám	8,55<br>
– pontszám x súlyszám	25,68<br>
Összesen:	175,68<br>
Kérelmezõ I.:<br>
– részszempont: teljesítési garancia<br>
– súlyszám	6<br>
– pontszám	5<br>
– pontszám x súlyszám	30<br>
– részszempont: ártartás<br>
– súlyszám	5<br>
– pontszám	5<br>
– pontszám x súlyszám	25<br>
– részszempont: anyag, technológia<br>
– súlyszám	4<br>
– pontszám	9<br>
– pontszám x súlyszám	36<br>
– részszempont: vállalási ár<br>
– súlyszám	3<br>
– pontszám	9,22<br>
– pontszám x súlyszám	27,66<br>
Összesen:	118,66<br>
Kérelmezõ II.:<br>
– részszempont: teljesítési garancia<br>
– súlyszám	6<br>
– pontszám	10<br>
– pontszám x súlyszám	60<br>
– részszempont: ártartás<br>
– súlyszám	5<br>
– pontszám	10<br>
– pontszám x súlyszám	50<br>
– részszempont: anyag, technológia<br>
– súlyszám	4<br>
– pontszám	9<br>
– pontszám x súlyszám	36<br>
– részszempont: vállalási ár<br>
– súlyszám	3<br>
– pontszám	10<br>
– pontszám x súlyszám	30<br>
Összesen:	176<br>
A Döntõbizottság megállapítja, hogy ajánlatkérõ nem a legkedvezõbb ajánlatot hirdette ki nyertesnek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését. A Döntõbizottság ezért az ajánlatkérõ döntését megsemmisítette.<br>
A Döntõbizottság az ajánlatok további sorrendjének – így a második legkedvezõbb ajánlat – megállapításához szükséges számításokat nem végezte el, mert nem állnak rendelkezésére az egyes ajánlattevõk által igényelt költségek összegének megállapításához szükséges adatok. Felhívja az ajánlatkérõ figyelmét, hogy az ajánlatok ismételt értékelésekor az ár bírálati részszempont tekintetében vegye számításba ezen költségeknek az egységárakra gyakorolt hatását is.<br>
A Döntõbizottság a kérelmezõ II. jogorvoslati kérelmének teljes egészében, a kérelmezõ I. jogorvoslati kérelmének az ajánlatok bírálatával kapcsolatos részében helyt adott.<br>
A kérelmezõ I. kifogásolta, hogy az ajánlatkérõ által készített összegzés az eljárásról dokumentum nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében elõírtak közül az ajánlatoknak a bírálati részszempontok szerinti tartalmi elemeit, és a pontszámok indokolását.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerinti írásbeli összegzést készíteni az ajánlatokról. Az 5. sz. melléklet 2. a) pontja alapján az összegzésnek tartalmaznia kell az ajánlatoknak a bírálati részszempontok szerinti tartalmi elemeit. Ez a jogvita tárgyát képezõ ügyben azt jelenti, hogy a dokumentumnak rögzítenie kellett az ajánlatoknak a teljesítési garanciával, az ártartás idõtartamával, az alkalmazott anyagokkal és technológiával, valamint a vállalási árral kapcsolatos részét. Ajánlattevõk ugyanis csak ezen adatok birtokában tudják ellenõrizni, hogy a bírálat objektív alapon történt-e, a nyertes ajánlat valóban az összességében legkedvezõbb volt-e. Ugyanezt a célt szolgálja a 2. c) pont szerinti elôírás, miszerint az értékelési pontszámok indokolását is meg kell adni.<br>
A Döntõbizottság megvizsgálta az összegzés az eljárásról dokumentumot és annak mellékletét képezõ táblázatot, és megállapította, hogy az csak a negyedik bírálati részszempont tekintetében tartalmazza az elõírt adatokat. A Döntõbizottság ezért megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A kérelmezõ I. kérelmét annak további részeiben a Döntõbizottság megalapozatlanság címén elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a törvény szabályait sértõ esemény tudomásra jutásától számított tizenöt napon belül lehet kérelmezni. E határidõ elmulasztása jogvesztéssel jár.<br>
Kérelmezõ I. kifogásolta, hogy ajánlatkérõ nem nyilvánította érvénytelennek azokat az ajánlatokat, amelyek nem feleltek meg az ajánlati dokumentáció IV. 12. pontjában foglalt "borítékolási" feltételnek.<br>
Ajánlatkérõ már az ajánlatok bontásakor, június 27-én egyértelmûen közölte, hogy ezen a címen senkit nem kíván az eljárásból kizárni. Kérelmezõ I. tehát június 27-én tudomást szerzett arról, hogy ajánlatkérõ az ajánlatok borítékolására vonatkozó – egyébként nem egyértelmû – elõírásának be nem tartása miatt nem él az érvénytelenné nyilvánítás jogkövetkezménnyel, jogorvoslati kérelmét ezzel szemben csak 21 nap elteltével, július 18-án terjesztette elõ. A kérelem e vonatkozásban tehát elkésett.<br>
Kérelmezõ I. kifogásolta, hogy ajánlatkérõ az ajánlatok bontásakor a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében foglalt elõírás ellenére nem ismertette az ajánlattevõk által ajánlott teljesítési határidõt. Kérelmezõ I. ezen jogsértésrõl június 27-én szerzett tudomást, a jogorvoslati kérelem július 18-án történt elõterjesztéséig a 15 napos jogvesztõ határidõ letelt, a kérelem tehát e vonatkozásban is elkésett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörében eljárva a 88. § (1) bekezdés c), d) és h) pontja szerint rendelkezett. A 61. § (1) bekezdésének megsértése miatti jogkövetkezmény alkalmazásától eltekintett, miután ezt a jogsérelmet ajánlatkérõnek a megismételt értékelésrõl készítendõ összegzés az eljárásról dokumentumban módjában lesz orvosolni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. augusztus 21.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>