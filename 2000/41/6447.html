<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (6447)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.267/9/2000<br>
<br>
Tárgy: a Döntõbizottság elnöke által hivatalból indított jogorvoslati eljárás a Gazdagréti Katolikus Lelkészség közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság elnöke (1024 Budapest, Margit krt. 85.) által hivatalból a Gazdagréti Katolikus Lelkészség (1115 Budapest, Somogyi u. 9., a továbbiakban: ajánlatkérõ) "Gazdagréti Szent Angyalok Temploma építése" tárgyú közbeszerzési eljárása ellen indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, ajánlatkérõ nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2000. június 16-án hirdetmény közzététele nélküli tárgyalásos közbeszerzési eljárást kezdeményezett a fent meghatározott tárgyban a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének c) pontjára hivatkozással.<br>
Ajánlattételre felhívta a Saturnus Kft.-t, az Épteszer Kft.-t, a Globál Gmk.-t, a Dolomit Kft.-t és a GYSEV Rt.-t.<br>
A tárgyalásos eljárási fajta választásának indokolásaként elõadta, hogy 1999. év végén ígéretet kaptak arra a Nemzeti Kulturális Örökség Minisztériumától, hogy a templom építéséhez jelentõs támogatásban fognak részesülni. Erre tekintettel elõzetes tájékoztatót tettek közzé a K. É.-ben arra vonatkozóan, hogy nyílt elõminõsítéses eljárást fognak lefolytatni. Ezt követõen a kormány az országot sújtó természeti csapások miatt csak 2000. május 19-én döntött a támogatás odaítélésérôl, és errôl az ajánlatkérôt 2000. június 5-én tájékoztatta. A templom befejezési határideje 2001. augusztus 20., így a rendelkezésre álló idõ rövidsége miatt nincsen mód a nyílt eljárás lefolytatására, ezért a hirdetmény közzététele nélküli tárgyalásos eljárási fajta mellett döntöttek.<br>
A Döntõbizottság elnöke 2000. június 26-án hivatalból jogorvoslati eljárást kezdeményezett az ügyben, és indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
A Döntõbizottság a jogorvoslati eljárást megindította, és errõl a feleket értesítette.<br>
Ajánlatkérõ érdemi észrevételében, majd a tárgyaláson tett nyilatkozatában a jogorvoslati eljárás megszüntetését kérte. Elõadta, hogy 2108/2000. (V. 19.) Kormányhatározat alapján az ajánlatkérô 180 000 000 Ft vissza nem térítendô támogatásban részesült. Ezt követõen a NKÖM és ajánlatkérõ 2000. június 29-én megállapodásban rögzítették a támogatás felhasználásának feltételeit. A megállapodás 5. pontja szerint az ajánlatkérõnek a támogatás felhasználásáról a NKÖM irányába 2001. január 31-ig el kell számolnia.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja alapján az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság megállapította, hogy ajánlatkérõ a jogorvoslati eljárás során tett nyilatkozataival és a becsatolt dokumentumokkal hitelt érdemlõen igazolta, hogy a fenti törvényhely által elõírt feltételek fennállnak.<br>
A Kbt. idézett rendelkezése három együttes feltétel teljesülését írja elõ ahhoz, hogy a tárgyalásos eljárás alkalmazható legyen:<br>
– az ajánlatkérõ által elõre nem látható okból elõállít rendkívüli sürgõsség;<br>
– a törvényi határidõk be nem tarthatósága;<br>
– valamint az, hogy sürgõsséget indokoló körülmények nem eredhetnek az ajánlatkérõ mulasztásából.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
Mindezek alapján a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 21.<br>
<br>
Dr. Bakonyi Dolli s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>