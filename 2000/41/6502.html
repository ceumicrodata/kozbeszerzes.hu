<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6502)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.272/5/2000<br>
<br>
Tárgy: Közbeszerzések Tanácsa tagja által kezdeményezett eljárás a Mátra-Tan Kutató Oktató Kht. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa tagja – Morvayné dr. Vígh Katalin – által a Mátra-Tan Kutató-Oktató Kht. (3200 Gyöngyös, Mátrai u. 36., továbbiakban: ajánlatkérõ) 1 db induktív csatolású plazma sugárforrással rendelkezõ optikai spektrofotométer beszerzése tárgyú közbeszerzési eljárása ellen hivatalból kezdeményezett jogorvoslati eljárást megszünteti. Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az ajánlatkérõ észrevétele, a tárgyaláson tett nyilatkozata és közbeszerzési eljárásban keletkezett dokumentumok tartalma alapján az alábbi tényállást állapította meg:<br>
Ajánlatkérõ 1999. december 9-én hirdetmény közzététele nélküli tárgyalásos eljárást indított a PHARE-keretekbõl történõ támogatással megvalósuló mezõgazdasági fejlesztési és logisztikai központ kialakításához szükséges egyes mûszerpark – közöttük a rendelkezô részben mûszer – beszerzésére. A Közbeszerzési Döntõbizottság elnöke hivatalból eljárást kezdeményezett ajánlatkérõ eljárása ellen, mert álláspontja szerint ajánlatkérõ által megjelölt, a hirdetmény közzététele nélküli tárgyalásos eljárás alapjául szolgáló feltételek nem álltak fenn. A Döntõbizottság a D.353/10/1999. számú, február 14-én kelt határozatában megállapította, hogy ajánlatkérõ eljárása nem volt jogsértõ.<br>
Ajánlatkérõ a K. É. 2000. április 19-i számában tájékoztatót tett közzé a rendelkezõ részben megjelölt közbeszerzési eljárás eredményérõl. A tájékoztatóban közölte, hogy az eljárásban egy ajánlat került benyújtásra, és (értelemszerûen) ez az ajánlat – a Perkin Elmer Division of Wellesley International – lett a nyertes.<br>
A Közbeszerzések Tanácsa tagja, Morvayné dr. Vígh Katalin június 28-án hivatalból eljárást kezdeményezett az eljárás eredményérôl szóló közzététel tartalma miatt. Elõadta, hogy a tájékoztató tartalmára június 21-én a Francelab cég hívta fel a figyelmét. Vélelmezte, hogy a hirdetmény nem valós adatokat tartalmaz, mert annak 7. pontjában ajánlatkérõ csak egyetlen ajánlat beérkezését jelölte, holott a nyertes "vetélytársának" információja szerint ajánlatkérõ több ajánlattevõtõl is kért ajánlatot. E tényre tekintettel kifogásolta a közzététel nélküli tárgyalásos eljárási forma alkalmazását is.<br>
Ajánlatkérõ a július 4-én kelt észrevételében elõadta, hogy kizárólag csak a Perkin Elmer Division of Wellesley Internationalt hívta meg a tárgyalásos eljárásra. Az eljárási forma alkalmazását illetõen hivatkozott a Döntõbizottság 353/10/1999. számú határozatára, melyben a Döntõbizottság a tárgyalásos eljárás indokát jogszerûnek tartotta. A július 26-án tartott tárgyaláson megerõsítette, hogy csak a nevezett cég részére küldött ajánlati felhívást. Közölte, hogy a Francelab francia céggel való kapcsolata mindössze abban állt, hogy e cég munkatársa 1999 júniusában telefonon ajánlotta részére az általa gyártott terméket, ajánlati felhívást azonban nem küldött a francia cég részére, továbbá tárgyalást sem folytatott az ajánlott mûszer tõle való beszerzésére.<br>
A Döntõbizottság a kezdeményezõ iratban foglaltak alapján az ajánlatkérõ jogsértésének megállapítására nem lát jogalapot.<br>
A hirdetmény közzététele nélküli tárgyalásos eljárási forma alkalmazásának jogszerûséget a 353/2000. számon indult eljárásban a Döntôbizottság megvizsgálta és megállapította, hogy ajánlatkérô eljárása nem volt jogsértô.<br>
A jelen jogorvoslati eljárásban ajánlatkérô következetesen állította, hogy az eljárás eredményérõl szóló tájékoztatóban szereplõ adatok valósak, csak egy ajánlattevõ részére küldött ajánlati felhívást. A Francelab cégnek felhívást nem küldött, meg ígéretet sem a mûszereknek tôle történô beszerzésére.<br>
A Döntõbizottság – ellenkezõ bizonyításig – nem vonhatta kétségbe ajánlatkérõ állítását, ezen állítással szemben pedig a jogorvoslati eljárásban bizonyíték nem merült fel.<br>
A fentiek alapján a Döntõbizottság az államigazgatási eljárás általános szabályairól szóló 1957. évi IV. törvény 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 2.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	 közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>