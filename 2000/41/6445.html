<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6445)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D365/7/2000<br>
Tárgy: a Döntõbizottság elnöke által hivatalból kezdeményezett jogorvoslati eljárás az Alsó-Duna-völgyi Vízügyi Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által az Alsó-Duna-völgyi Vízügyi Igazgatóság (6500 Baja, Széchenyi út 2/C, a továbbiakban: ajánlatkérõ) "Érsekcsanád–Sükösd közötti kerékpárút kivitelezése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elõadottak alapján az alábbi tényállást állapította meg: Ajánlatkérõ 2000. július 24-én hirdetmény közzététele nélküli tárgyalásos közbeszerzési eljárást indított a fenti tárgyban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással.<br>
Az eljárás választásának indokaként elõadta, hogy a fedezet egy része a KHVM és a GM által közösen, elsôdlegesen turisztikai célokat szolgáló regionális kerékpárutak építésére kiírt pályázaton nyert támogatás, a másik része a KÖVIM I. rendû árvízvédelmi mûvek fejlesztése és rekonstrukciója címû keretébõl kerülne finanszírozásra, mely források 2000. december 31-ig állnak rendelkezésre.<br>
Elõadta ajánlatkérõ azt is, hogy a kivitelezési munkákat ugyancsak egy szûk idõintervallumban, augusztus és november 15-e között lehet elvégezni. Ajánlattételre a Vakond Kft.-t, a Bács-Kiskun Megyei Közútkezelõ Kht.-t, a SOLT-ÚT Kft.-t és az AKTÍV Kft.-t hívta fel.<br>
A Döntõbizottság elnökének rendelkezésére bocsátott iratokból nem volt egyértelmûen megállapítható, hogy a hirdetmény közzététele nélküli tárgyalásos közbeszerzési eljárás alkalmazásának feltételei fennállnak-e, ezért 2000. augusztus 9-én hivatalból jogorvoslati eljárást kezdeményezett az ügyben, és indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte, mivel álláspontja szerint a Kbt. szabályait betartva járt el.<br>
Indokolásul elõadta, hogy a kerékpárút az Érsekcsanád–Sükösd között a Duna védtöltésén kerülne megépítésre. A védtöltés jelenleg az érvényes szabványügyi elõírásoknak nem megfelelõ – magassághiányos, a jelen közbeszerzési eljárás tárgyát képezô kerékpárút megépítése kapcsán azonban a gát megerõsítésre és magasításra kerülne, továbbá a kerékpárút is 3 m szélességben és megerõsített szerkezettel lenne megépítve.<br>
A töltésmagasítás és az annak kapcsán megépülõ, megerõsített szerkezetû kerékpárút tehát elsõsorban árvízvédelmi és nem turisztikai célokat szolgálna, különös tekintettel arra, hogy a kerékpárút, túl a töltésmagasításon, egy esetleges újabb árvíz esetén a töltés könnyebb megközelíthetõségét eredményezi.<br>
A munkavégzés idejének 2000. augusztus és november 15-e közötti meghatározását, illetve leszûkítését pedig az 5/1999. KHVM utasítás és a 2-3.301. útügyi mûszaki elõírás rendelkezései indokolták, amelyek tiltják az árvízvédelmi töltés megbontását november 15-e után. Korábban pedig nem kezdhette meg a közbeszerzési eljárást, mint ahogy 2000. június 29-én értesült a pályázat elnyerésérõl, majd pedig július 17-én a saját forrás rendelkezésére állásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetôleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A 71. § (1) bekezdése alapján a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevôket részvételre felhívnia.<br>
A 70. § (1) bekezdés c) pontja kimondja, hogy az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidôk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság a jogorvoslati eljárás során megállapította, hogy az ajánlatkérõ az általa becsatolt dokumentumokkal és tárgyaláson tett nyilatkozataival kétséget kizáróan és hitelt érdemlõen bizonyította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alkalmazásának feltételei fennálltak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdés alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
Tekintettel a fentiekre, a Döntõbizottság a jogorvoslati eljárást megszüntette. A költségviselésrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 4.<br>
<br>
Dr. Bakonyi Dolli s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>