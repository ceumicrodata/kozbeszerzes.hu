<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6384)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.292/18/2000<br>
<br>
Tárgy: a KÖZ-VÍZ Kft. jogorvoslati kérelme Balatonalmádi Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a KÖZ-VÍZ Kft. (8240 Zirc, Rákóczi tér 15/A, képviseli: dr. Mezeiné dr. Nyitrai Beáta ügyvéd, 1373 Budapest 5, postafiók 599., a továbbiakban: kérelmezõ) jogorvoslati kérelme alapján lefolytatott jogorvoslati eljárás során, melyet Balatonalmádi Város Önkormányzata (8221 Balatonalmádi, Széchenyi sétány, képviseli: Fodorné dr. Máté Zsuzsanna ügyvéd, 8600 Siófok, Kisfaludy u. 2/A, a továbbiakban: ajánlatkérõ) "szennyvízcsatorna-hálózat bõvítése" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, valamint az 55. § (6) bekezdésére tekintettel az 59. § (1) bekezdését, ezért a Döntõbizottság az ajánlatkérõ eljárást lezáró döntését teljeskörûen megsemmisíti, egyebekben a kérelmet elutasítja.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. április 12-én tette közzé a K. É.-ben nyílt eljárásra szóló ajánlati felhívását (1818) szennyvízcsatorna-hálózat bõvítése tárgyban. Felhívása 3. a) pontjában utcák szerint megadta a beszerzés tárgyát és mennyiségét. Rész-, illetve többváltozatú ajánlatot nem fogadott el. A teljesítés határidejeként 2001. június 15-ét határozta meg. A felhívás 11. pontjában az alábbiak szerint írta elõ az ajánlattevõk alkalmasságának megállapításával kapcsolatos adatokat:<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
– Pénzügyi intézettõl származó nyilatkozat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja szerint arról, hogy<br>
– mióta vezeti a bankszámláját,<br>
– fizetési kötelezettségének eleget tesz-e.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja szerint az 1997., 1998. és 1999. év teljes forgalmáról és ugyanezen idõszakban a közbeszerzés tárgyának forgalmáról.<br>
– A cég jelenlegi állapota szerinti cégkivonat.<br>
– Mûszaki alkalmasság igazolása <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c) és e) pontjaiban rögzítetteknek megfelelõen.<br>
– Az elõzõ három év legjelentõsebb – elsõdlegesen hasonló szakirányú – építési beruházásainak ismertetése.<br>
– Mûszaki, technikai felszereltség leírása.<br>
– A teljesítésbe bevont szakemberek (szervezeti egységek, vezetõk) bemutatása, különös tekintettel a minõség ellenõrzéséért felelõs személyekre.<br>
– Bármely nemzeti rendszerben akkreditált minõségtanúsítási intézménytõl származó tanúsítvány.<br>
– Nyilatkozat és igazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdése alapján.<br>
– Nyilatkozat, illetve igazolás a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésére, illetve igazolások azon alvállalkozókra vonatkozóan, akiket az ajánlattevõ a közbeszerzés értékének 10%-át meghaladó mértékben kíván igénybe venni.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
– Az elmúlt 3 évben hasonló rendeltetésû referenciával nem rendelkezik.<br>
– Gazdasági eredményre negatív az 1997., 1998. és 1999. évi mérlegek bármelyikében.<br>
Az ajánlatok elbírálása a 13. pont szerint az alábbi módon történik:<br>
<br>
13. a) Az ajánlatok elbírálásának szempontja: ajánlatkérõ az összességében legelõnyösebb fogadja el.<br>
b) A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak: az elbírálás részszempontjai és azok súlyszámai:<br>
– ajánlati ár	40<br>
– teljesítési határidõhöz képest korábbi teljesítés	10<br>
– jogszabályi kötelezettségen felül többletszavatossági és jótállási kötelezettség vállalása	20<br>
– kapcsolódó szolgáltatás, kedvezmény felajánlása	10<br>
– nyilatkozat a vállalt kötbér mértékérõl	10<br>
– fizetési feltételek	10<br>
Az értékelési pontszám 1–10.<br>
A felhívás 16. pontjának második bekezdése szerint a nyertes visszalépése esetén a következõ legkedvezõbbnek nyilvánított ajánlatot tevõvel köt szerzõdést ajánlatkérõ.<br>
Ajánlatkérõ dokumentációt is rendelkezésre bocsátott, és 2000. május 8-án helyszíni konzultációt tartott. A konzultációról készült emlékeztetõ szerint a mûszaki kérdéseket tisztázták, és az ajánlati ár képzéséhez megadták a földlerakás díját (bruttó 108 Ft/m3) és a közterület használati díjat (10 Ft/m2/hó), amelyeket ajánlattevõknek ajánlatuk készítésekor figyelembe kellett venni. Költségvetési kiírás beárazását nem kérték, ellenben a dokumentáció részeként, az ajánlati terv 2. sz. mellékleteként kiadott összesítõt kellett felhasználni az árajánlat megadásához. Az emlékeztetõt minden ajánlattevõnek megküldték.<br>
A 2000. május 23-i ajánlattételi határidõig az alábbi cégek ajánlata érkezett: kérelmezõ, Swietelsky Kft., Feviép Kft., Kaiser Kft., Rajó Kft., Délviép Kft., Szabadics Kft. Az árajánlat rögzítése a felvett jegyzõkönyvben a kérelmezõ és a Rajó Kft. esetében a közterület-használati díj külön megjelölésével történt, a többieknél egyösszegû átalányárral.<br>
Az ajánlatok elsõ értékelését a lebonyolítással megbízott DRV Rt. készítette a FÕKÉVE Kft. bevonásával. A 2000. június 1-jén kelt szakvélemény képezte a döntéshozó bizottság elé terjesztett dokumentumot. Az elõterjesztés pontozással is alátámasztva azt tartalmazza, hogy a nyertes a Swietelsky Kft., a II. helyezett pedig a Délviép Kft.<br>
A döntéshozó bizottság 2000. június 20-i ülésén ettõl a javaslattól eltérõen a Délviép Kft. nyertessége és kérelmezõ II. helyezettként való megjelölése mellett döntött arra hivatkozással, hogy egyes ajánlattevõk korábbi tevékenységét és a nála szerzett referenciát is figyelembe vette. Ezt a döntést hirdették ki nyilvánosan 2000. június 22-én, az ajánlattevõk által elért ponttáblázatba foglalt pontszámokat is ismertették. E pontozás szerint a Délviép és a Swietelsky Kft. 79-79 pontot, a Rajó Kft. 76-ot, a kérelmezõ 74-et ért el, tehát a II. helyezett nem a kérelmezõ.<br>
Érvénytelen ajánlatot nem állapított meg ajánlatkérõ. Az ajánlattevõnek "összegzés" címén ezt a táblázatot küldték meg egy szöveges kiegészítéssel.<br>
A szerzõdést a felhívás szerint az eredményhirdetést követõ 10. nap utáni elsõ munkanapon kívánta ajánlatkérõ megkötni, de ezt a jogorvoslati eljárás keretében tartott tárgyalás napjáig nem tett meg.<br>
Kérelmezõ 2000. július 5-én jogorvoslati kérelemmel fordult a Döntõbizottsághoz. Beadványában kérte ideiglenes intézkedésként a szerzõdéskötés megtiltását, valamint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c), d), f) és h) pontjainak alkalmazását és tárgyalás tartását.<br>
Kérését azzal indokolta, hogy ajánlatkérõ az ajánlatok bontásakor lehetõvé tette egyes ajánlattevõknek az árajánlat módosítását. Az ajánlati árat egyedül õ adta meg a felhívásnak és az áfa-törvénynek megfelelõen, mert a közterület-használati díjat áfa-mentes tételként csak õ számította. Sérelmezte azt is, hogy ajánlatkérõ nem küldte meg számára határidõben a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti írásbeli összegzést, amit küldött, az nem tartalmazza a szükséges adatokat. Ajánlatkérõ pontozása nem felel meg a felhívásban elõírtaknak.<br>
Ajánlatkérõ írásos észrevételében – és a tárgyaláson is úgy nyilatkozott –, hogy az ajánlattevõk számára a konzultáción (2000. május 8.) meghatározták a közterület-használati díj mértékét és szükségességét. Az ajánlatok értékelése során az ajánlattevõknek kérdést tettek fel arra vonatkozóan, hogy ajánlatukban mekkora összeggel szerepel a közterület-használat díja. Az értékelést a DRV Rt. elkészítette, a döntést az önkormányzat képviselõ-testülete gazdasági településfejlesztési és üzemeltetési bizottsága hozta meg 115/2000. (VI. 20.) sz. határozatával.<br>
Az árak pontozásakor a bontáskor ismertetett árakat vették figyelembe. A súlyszámokat ugyan %-ban tüntették fel a táblázatban, de a szorzást egész számokkal végezték, így ez nem változtatott az eredményen. A minimális pontszámot ugyan 1-ben jelölték meg, de aki egy részszempontra semmiféle értékelhetõ ajánlatot nem tett, az 0-t kapott.<br>
A fentiek alapján és részben elkésettség miatt kérte az alaptalan kérelem elutasítását.<br>
Egyéb érdekeltek közül a Swietelsky Kft. észrevételt nem tett.<br>
A Rajó Kft. egyetért a kérelemmel, mert õ is külön tett árajánlatot a közterület használatára. A legalacsonyabb árajánlatára 40 pontot kellett volna kapnia és nyertessé kellett volna válnia. Sérelmezi, hogy ajánlatkérõ nem a vele kötött elõszerzõdés szerint szerzõdött a most meghirdetett munkákra. A tárgyaláson azt az álláspontját is kifejtette, hogy a lejárt érvényességû APEH-igazolása ellenére ajánlatát érvényesnek kell tekinteni.<br>
A Délviép Kft. írásban úgy nyilatkozott, hogy árajánlatába, amely átalányáras vállalkozói díj, beépítette a közterület-használati díjat is, mint a termékértékesítéshez járulékosan kapcsolódó költségeket.<br>
A Kaiser Kft. írásos nyilatkozata szerint õ is beépítette a közterület-használati díját a csatornaépítés költségeibe. Ezt kérésére 2000. június 8-án ajánlatkérõ felé nyilatkozatba is foglalta. A kézhez kapott ponttáblázat esetükben számítási hibát tartalmaz, de ezt nem kifogásolták, mert a nyeréstõl messze voltak. Egyebekben nincs kifogásolni valója.<br>
A Döntõbizottság a rendelkezésére álló dokumentumok, iratok, írásos és a tárgyaláson szóban elõterjesztett nyilatkozatok alapján 2000. augusztus 11-én a D.292/14/2000. számú határozatával a szerzõdéskötést megtiltotta, majd megállapította, hogy ajánlatkérõ megsértette a rendelkezõ részben írt szabályokat az alábbiakra tekintettel:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, valamint a (2) bekezdés d) pontja szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ maga is megállapította az ajánlatok értékelése során, hogy a Rajó Kft. hatósági igazolása a benne foglalt érvényességi határidõre tekintettel nem felel meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdésében elõírtaknak. A Döntõbizottság elõbbiekkel megegyezõen megállapította, hogy a Rajó Kft. által csatolt adóhatósági igazolás 1999. augusztus 8-ig volt érvényes. A Rajó Kft. ajánlatát tehát a Kbt. 52. § (2) bekezdésének d) pontja alapján érvénytelenné kellett volna nyilvánítani.<br>
E kogens törvényhelyeket összevetve a megállapított tényállással, a Döntõbizottság kétséget kizáróan bizonyítottnak ítéli az ajánlatkérõ jogsértõ magatartását arra vonatkozóan, hogy nem állapította meg a Rajó Kft. ajánlatának érvénytelenségét az eredményhirdetésig, és azt érvényesnek elfogadva elbírálta. A Döntõbizottság álláspontja szerint az APEH által kiadott igazolás hatósági határozatnak minõsül, így annak figyelmen kívül hagyására ajánlatkérõnek nincs lehetõsége.<br>
A Döntõbizottság azt is megállapította., hogy megfeleltek a felhívás és a dokumentáció feltételének, azaz érvényesek voltak mindazok az ajánlatok, amelyekben az ajánlattevõk a közterület-felhasználási díjat nem külön, hanem az ajánlati árba foglaltan adták meg. A felhívás és a dokumentáció szerint ugyanis az ajánlatkérõ a létesítmény megvalósítása körében felmerülõ valamennyi költség összegét kérte az ajánlati árban meghatározni, ugyanakkor nem kérte a tételes beárazott költségvetést, illetve azt sem, hogy a megvalósítás egy-egy speciális (pl. a területhasználati díj) költségvonzatát külön-külön szerepeltessék. A kérelmezõ által felvetett, az áfa számításával kapcsolatos vita elbírálása pedig nem a Döntõbizottság hatáskörébe tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A Döntõbizottság az alábbi értékelést – a felhívásban szereplõ részszempontok és súlyszámok alapján – elvégezve megállapította, hogy e kötelezõ rendelkezést is figyelmen kívül hagyta értékelése során ajánlatkérõ. A Döntõbizottság a számítás elvégzésénél elegendõnek tartotta a kérelmezõ, a Délviép Kft. és a Swietelsky Kft. ajánlatának összevetését elvégezni. Ennek során a Döntõbizottság az ajánlatkérõ lebonyolítójának pontozását kiinduló adatnak tekintette, az általa alkalmazott egyenes arányossági módszerrel számolt. A számítási módszer alapja, hogy az egy-egy részszempontból legkedvezõbb ajánlatot a maximális 10 ponttal, a legkedvezõtlenebbet pedig ennél arányosan kisebb pontszámmal értékelte.<br>
Az elsõ elbírálási részszempont az ajánlati ár: ajánlatkérõ a kérelmezõ 74 767 E Ft-os ajánlatára 8, a nyertes Délviép Kft. 74 200 E Ft-os ajánlatára 10, a Swietelsky Kft. 81 000 E Ft-os ajánlatára pedig 6 pontot adott.<br>
A döntéshozó számára az ár kiemelt fontosságú volt, felhívása alapján 1–10 pontig volt törvényes lehetõsége az árajánlatokat értékelni. Az arányosság módszerét alkalmazva a nyertes ajánlattevõ kétségtelenül 10 pontot kaphat, miután õ tette a legkedvezõbb árajánlatot. A kérelmezõnek arányosan 9,79 pontot kell adni, míg a Swietelsky Kft.-nek 7,44 pont jár.<br>
A Döntõbizottság ezen pontszámok számításánál tekintettel volt arra, hogy a legmagasabb összegû árajánlatra 1 pont volt adható.<br>
A második elbírálási részszempont a teljesítési határidõhöz képest korábbi teljesítés volt. Ajánlatkérõ a felhívásban véghatáridõként 2001. június 15-ét határozta meg, értékelése szerint a kérelmezõ 2001. március 30-i vállalása 8, a nyertes május 15-i vállalása 5, míg a Swietelsky Kft. január 30-i vállalása 10 pontot ért.<br>
Nem vitatva azt, hogy a legkedvezõbb ajánlatot e tekintetben a Swietelsky Kft. tette – 4,5 hónappal korábbi teljesítés –, 10 pontot érdemelt, a kérelmezõ 2,5 hónappal korábbi teljesítésre az egyenes arányosság módszerével számítva 7,33 pontot, a nyertes ajánlattevõ pedig 1 hónappal korábbi vállalására 5,33 pontot kaphatott. (Az az ajánlattevõ, aki a felhívásban megjelölt teljesítési határidõt vállalta, 1 pontot kaphatott.)<br>
A harmadik elbírálási részszempont a jogszabályi kötelezettségen felüli többletszavatossági és jótállási kötelezettség vállalása volt. Ajánlatkérõ a felhívás részét képezõ szerzõdési feltételek közt utalt arra, hogy az ajánlattevõk a jogszabályi elõírásokon túlmenõen vállalhatnak többletkötelezettségeket. A tárgyaláson kifejtett álláspontja szerint a jogszabályok alapján legalább 1 éves jótállási kötelezettség vállalását várta el az ajánlattevõktõl, többletpontszámokkal azt értékelte, ha ennél hosszabb jótállási idõvel kapott ajánlatot.<br>
A legkedvezõbb ajánlat e tekintetben a nyertes ajánlata volt, aki 1 év jótállás és 2 év szavatossági idõvel vállalt többet a kötelezõ elõírásoknál, erre 10 pontot kapott. A kérelmezõ vállalása 2 év szavatossággal volt több, mint az elõírás, ezért 9 pontot kapott, a Swietelsky Kft. pedig a kötelezõn felüli 1 év jótállással és 1 év szavatossággal tette meg ajánlatát, melyre 8 pontot kapott.<br>
Miután e tekintetben senki nem vitatta az ajánlatkérõ értékelését, továbbá a Döntõbizottság szerint is a vállalásokkal arányosak a pontszámok, a Döntõbizottság elfogadta az ismertetett értékeket.<br>
A negyedik elbírálási részszempont kapcsolódó szolgáltatás, kedvezmény felajánlása volt. Ajánlatkérõ a felhívásában semmilyen útmutatást nem adott arra vonatkozóan, hogy kapcsolódó szolgáltatások, kedvezmények körében milyen vállalásokat fog értékelni. Az ajánlatok jó része nem is tartalmazott a felhívásban egyértelmûen megkövetelt mûszaki feladatokon, illetve szerzõdési feltételeken túl egyebet, emiatt ezen elbírálási részszempontból legfeljebb a minimális 1 pontot kaphatták, szemben az ajánlatkérõ által adott 0 ponttal. Ajánlatkérõ a kérelmezõ ajánlatát az úthálózat állapotfelmérésében megjelölt munkákra tekintettel 3, a Swietelsky Kft. ajánlatát pedig az abban részletezett feladatvállalásokra tekintettel 10 ponttal értékelte.<br>
A Döntõbizottság álláspontja szerint a Swietelsky Kft. ajánlata kétség kívül igen terjedelmesen és részletesen tartalmazza a nyertes vállalkozó feladatait, azonban tartalmilag alig nyújt többet a felhívás és a dokumentáció feltételeinél, illetve ez a többlet egyenértékû a kérelmezõ (és a Feviép Kft.) ajánlatában vállaltakkal. Emiatt a Döntõbizottság a kérelmezõ, a Swietelsky Kft. (és a Feviép Kft.) ajánlatát e részszempontból 4-4 ponttal tartja értékelhetõnek, míg a többi ajánlat 1 pontot kaphatott.<br>
Az ötödik elbírálási részszempont a vállalt kötbér mértéke volt. Ajánlatkérõ a dokumentációban a szerzõdési feltételek között meghatározta a minimális követelményeit a következõképpen: az elsõ 30 napra 0,8 ezrelék, azt követõ napokra 1,8 ezrelék, maximum 12%; valamint hibás teljesítésre 8%, ellehetetlenülésre pedig 12%.<br>
Ajánlatkérõ azokat az ajánlatokat, amelyek a fenti követelményt teljesítették, 6 ponttal, az ennél kedvezõbbeket további pontokkal értékelte. Kérelmezõ 1,6-3,6 ezrelék késedelmi kötbért vállalt, és erre 10 pontot kapott. A nyertes ajánlattevõ is emelt összegû, 1-2 ezrelék, viszont maximum 10%-nyi kötbért vállalt, erre 7 pontot kapott. A Swietelsky Kft. 9 pontot kapott, miután 1-2 ezrelék, maximum 15% késedelmi és 9-13% egyéb kötbéreket vállalt.<br>
E pontszámokat senki nem vitatta, a Döntõbizottság álláspontja szerint is arányosok az ajánlatok tartalmi elemeivel.<br>
A hatodik elbírálási részszempont a fizetési feltételek voltak. Ajánlatkérõ a felhívásában 30 napos fizetési határidõt vállalt, és megengedte a részszámlázást. Az értékelés során pluszpontokkal jutalmazta, ha ennél hosszabb fizetési határidõt, illetve kevés számú számlát kívánt az ajánlattevõ érvényesíteni. A kérelmezõ 30 napot és 7 részszámlát határozott meg, ami a legkevésbé kedvezõ ajánlat volt e szempontból, 3 pontot kapott. A nyertes 45 napot és megegyezés szerinti számlázási rendet vállalt, 7 pontot kapott. A Swietelsky Kft. 45 napot, valamint mindössze 1 részszámlát határozott meg ajánlatában, és ezzel kétségtelenül õ tette a legkedvezõbb ajánlatot a fizetési feltételekre, 10 pontot kapott.<br>
A Döntõbizottság álláspontja szerint a senki által nem vitatott fenti pontszámok megfelelnek az ajánlatokban megjelenõ eltérõ vállalásoknak.<br>
Összesítve a Döntõbizottság pontozását a következõ táblázatot nyerjük:<br>
Kérelmezõ<br>
– szempont: 1.<br>
– súlyszám:	40<br>
– pontszám:	9,79<br>
– pont x súlyszám:	391,6<br>
– szempont: 2.<br>
– súlyszám:	10<br>
– pontszám:	7,33<br>
– pont x súlyszám:	73,3<br>
– szempont: 3.<br>
– súlyszám:	20<br>
– pontszám:	9<br>
– pont x súlyszám:	180<br>
– szempont: 4.<br>
– súlyszám:	10<br>
– pontszám:	4<br>
– pont x súlyszám:	40<br>
– szempont: 5.<br>
– súlyszám:	10<br>
– pontszám:	10<br>
– pont x súlyszám:	100<br>
– szempont: 6.<br>
– súlyszám:	10<br>
– pontszám:	3<br>
– pont x súlyszám:	30<br>
Összesen: 814,9<br>
Délviép Kft.<br>
– szempont: 1.<br>
– súlyszám:	40<br>
– pontszám:	10<br>
– pont x súlyszám:	400<br>
– szempont: 2.<br>
– súlyszám:	10<br>
– pontszám:	5,33<br>
– pont x súlyszám:	53,3<br>
– szempont: 3.<br>
– súlyszám:	20<br>
– pontszám:	10<br>
– pont x súlyszám:	200<br>
– szempont: 4.<br>
– súlyszám:	10<br>
– pontszám:	1<br>
– pont x súlyszám:	10<br>
– szempont: 5.<br>
– súlyszám:	10<br>
– pontszám:	7<br>
– pont x súlyszám:	70<br>
– szempont: 6.<br>
– súlyszám:	10<br>
– pontszám:	7<br>
– pont x súlyszám:	70<br>
Összesen: 803,3<br>
Swietelsky Kft.<br>
– szempont: 1.<br>
– súlyszám:	40<br>
– pontszám:	7,44<br>
– pont x súlyszám:	297,6<br>
– szempont: 2.<br>
– súlyszám:	10<br>
– pontszám:	10<br>
– pont x súlyszám:	100<br>
– szempont: 3.<br>
– súlyszám:	20<br>
– pontszám:	8<br>
– pont x súlyszám:	160<br>
– szempont: 4.<br>
– súlyszám:	10<br>
– pontszám:	4<br>
– pont x súlyszám:	40<br>
– szempont: 5.<br>
– súlyszám:	10<br>
– pontszám:	9<br>
– pont x súlyszám:	90<br>
– szempont: 6.<br>
– súlyszám:	10<br>
– pontszám:	10<br>
– pont x súlyszám:	100<br>
Összesen: 787,6<br>
Az elvégzett értékelés szerint tehát a legmagasabb pontszámot a kérelmezõ érte el, míg azt követõen a legtöbb pontot a Délviép Kft. kaphatta volna.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A fenti értékelésre tekintettel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, miután a törvény alapján kötelezõen elvégzendõ pontozást nem a hivatkozott szabályok szerint végezte, valamint nem is a Kbt. 59. § (1) bekezdése szerinti nyertest hirdette ki eljárást lezáró döntésében. Megjegyezzük, hogy nem azzal követte el a jogsértést az ajánlatkérõ döntéshozója, hogy a lebonyolító értékelését felülbírálta, hanem azzal, hogy saját döntését nem a Kbt. 55. § (6) bekezdésében kötelezõen elõírt pontszámítási módszer nyomán hozta meg.<br>
E jogsértést csak tetézte ajánlatkérõ azon magatartása, hogy az általa nyilvánosan kihirdetett döntés nem is volt szinkronban azzal a pontozásos táblázattal, amelyet az ajánlattevõknek megküldött és amelyet a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzésnek tekintett. Az 5. sz. melléklet (összegzés) korrekt elkészítése a törvény fontos rendelkezése, amely az alapelvek között meghatározott nyilvánosság egyik biztosítéka.<br>
A Döntõbizottság a kérelem azon részét, mely szerint ajánlatkérõ nem tett eleget a bontási jegyzõkönyv ajánlattevõk részére történõ megküldési kötelezettségének, elutasította a felhívásra rendelkezésre bocsátott iratok és nyilatkozatok alapján. Ajánlatkérõ ugyanis igazolta, hogy postára adta ajánlott küldeményként valamennyi ajánlattevõ részére a kérdéses iratot.<br>
A fenti indokolásra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja szerint a kérelem alaptalan részét elutasította, és a 88. § (1) bekezdésének c), d) és h) pontjai szerinti jogkövetkezményeket alkalmazta ajánlatkérõvel szemben, figyelemmel a 88. § (5) bekezdésére is.<br>
A bírság alkalmazásától azért tekintettel el a Döntõbizottság, mert a döntés megsemmisítésével a jogsértést részben reparálta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 17.<br>
<br>
Dr. Bíró László s. k.	Fábián Péter s. k.<br>
közbeszerzési biztos	 közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>