<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6494)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.361/9/2000<br>
<br>
Tárgy: a HOGE Kft. jogorvoslati kérelme a Fõvárosi Önkormányzat Péterfy S. Kórház közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta. az alábbi<br>
<br>
HATÁROZAT-ot:<br>
<br>
Dr. Petz László ügyvéd (1135 Budapest, Tahi út 53–59.) által képviselt HOGE Orvosi Mûszer Kft. (1033 Budapest, Szõlõskert u. 7., továbbiakban: kérelmezõ) jogorvoslati kérelmét – melyet dr. Király Edit ügyvéd (1076 Budapest, Péterfy S. u. 14.) által képviselt Fõvárosi Önkormányzat Péterfy Sándor Kórház-Rendelõintézet (1076 Budapest, Péterfy S. u. 8–10., továbbiakban: ajánlatkérõ) "2 db hõérzékenyanyag-sterilizátor és 3 db gõzsterilizátor" beszerzése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. május 31-én megjelent számában a rendelkezõ részben megjelölt beszerzés tárgyában.<br>
A felhívás 11. a) pontjában az ajánlattevõ pénzügyi, gazdasági és mûszaki alkalmassága igazolására – többek között – kérte becsatolni:<br>
– a cégbíróság részérõl kiadott, hiteles, 90 napnál nem régebbi cégkivonatot, aláírási címpéldányt,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja szerinti, bármely nemzeti rendszerben akkreditált minõségtanúsító intézménytõl származó minõségbiztosítási tanúsítványt. A dokumentáció II. fejezet 3. pontja szerint ajánlatkérõ a gyártó minõségbiztosítási rendszerének csatolására tartott igényt.<br>
A felhívás 5. c) pont szerint az ajánlattétel nyelve: magyar. Az ajánlati dokumentáció II. 9. pontjában ajánlatkérõ ehhez még azt a kiegészítést fûzte, hogy "az ajánlathoz és az eljáráshoz kapcsolódó valamennyi levelezést és egyéb dokumentációt magyar nyelven kell elkészíteni, vagy csatolni kell a hitelesített magyar nyelvû fordítást is".<br>
Az ajánlatokkal szemben támasztott formai elõírásként a felhívás 16. a) pontjában ajánlatkérõ kikötötte, hogy az ajánlatokat a cégbejegyzésre jogosultak által cégszerûen aláírva, 3 példányban (1 eredeti és 2 másolati), zárt borítékban kell benyújtani. A dokumentáció ezen formai elõírásokat tovább részletezte: a II. fejezet 13.1. és 13.2. pontja még elõírta a folyamatos oldalszámozást és az eredeti ajánlat minden egyes oldalának az aláíró kézjegyével való ellátását, a II. fejezet 13.5. pontja pedig azt, hogy az ajánlattevõnek az ajánlat eredeti és minden egyes másolati példányait külön-külön egy-egy "belsõ", majd valamennyi példányát egy "külsõ" borítékban kell lezárnia. Az így összeállított nagy borítékot az ajánlatkérõ fõigazgatói titkárságára címezve, "Sterilizátorajánlat", valamint "Felbontani a bontási idõpontig tilos" jelzéssel ellátva kellett benyújtani, vagy ajánlott tértivevényes küldeményként postai úton megküldeni.<br>
A dokumentáció III. 1.5. pontjában ajánlatkérõ közölte, hogy "az ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a 44. és 46. § szerinti igazolás vagy nyilatkozat utólagos pótlására".<br>
Az ajánlattételi határidõre, július 12-re 4 ajánlat került benyújtásra: a kérelmezõ, a Szanamij Kft., a Szamos-H Kft. és a Johnson & Johnson Kft. ajánlata. Ajánlatkérõ az ajánlatok bontásáról készült jegyzõkönyvben rögzítette, hogy a Szanamij Kft. ajánlata és a Johnson & Johnson Kft. ajánlata érvénytelen, mert nem felel meg az ajánlati dokumentáció II. 13.5. és II. 13.6. pontjában foglalt elõírásnak, ezért kizárta õket a közbeszerzési eljárásból. A Szamos-H Kft. és a kérelmezõ ajánlatát "elsõ olvasatra" érvényesnek találta.<br>
A részletesebb vizsgálatot követõen ajánlatkérõ a Szamos-H Kft. ajánlatát is érvénytelennek minõsítette, mert nem tartalmazta a 90 napnál nem régebbi cégkivonatot, a magyar nyelvû ISO-minõsítést, az ORKI minõsítése sem eredetiben vagy hitelesített másolatban lett becsatolva, valamint az aláíró személy nem látta el kézjegyével az ajánlat minden egyes oldalát. Ugyancsak érvénytelennek nyilvánította ajánlatkérõ a kérelmezõ ajánlatát, azzal az indokkal, hogy az abban lévõ prospektus nem magyar nyelvû, illetve nincs mellékelve a magyar nyelvû fordítás, valamint a gyártó minõségbiztosítási rendszerének bemutatásánál a 136–137. oldalon csak angol nyelvû iratot csatolt.<br>
Ajánlatkérõ július 24-én faxon a kérelmezõ részére, július 25-én levélben a többi ajánlattevô részére megküldte a bírálóbizottság által július 20-án felvett, öt bírálóbizottsági tag által aláírt jegyzõkönyvet, miszerint a közbeszerzési eljárást eredménytelennek kell nyilvánítani és új eljárást kell indítani, mert a felhívásra kizárólag érvénytelen ajánlatok érkeztek. Kérelmezõ augusztus 8-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ eredménytelennek nyilvánította a közbeszerzési eljárást, pedig álláspontja szerint több ajánlat, így az õ ajánlata is érvényes.<br>
Ajánlata érvényességének indokaként a kérelmében és a jogorvoslati eljárásban tartott tárgyaláson elõadta, hogy nincs jelentõsége annak, hogy a prospektusokat angol nyelven csatolta, mert az abban lévõ adatok az ajánlatban magyar nyelven is megtalálhatók, a minõségbiztosítási tanúsítvány magyar nyelvû változatának csatolását pedig ajánlatkérõ bekérhette volna tõle hiánypótlás keretében – annál is inkább, mert a dokumentáció III. 1.5. pontjában utalt is a hiánypótlás lehetõségre.<br>
A tárgyaláson jogorvoslati kérelmét kiegészítette, kérte a jogsértés megállapítását arra tekintettel, hogy ajánlatkérõ nem tartott nyilvános eredményhirdetést, valamint nem adta át részére az összegzés az eljárásról dokumentumot. Közölte, hogy ajánlatkérõ az értékelési jegyzõkönyvet július 24-én fax útján küldte meg részére, de ez nem tekinthetõ az eljárást lezáró döntésnek, mert az eljárás eredménytelenné nyilvánítását kilátásba helyezõ szóban forgó jegyzõkönyvet nem ajánlatkérõ döntésre jogosult igazgatója írta alá.<br>
Kérte a jogsértés megállapítását, az eljárást lezáró döntés megsemmisítését és a jogorvoslati eljárásban felmerült költségei megtérítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a kérelmezõ ajánlatának érvénytelenné minõsítésére vonatkozó döntése jogszerû volt. Az ajánlati felhívásban és dokumentációban egyértelmûen elõírta, hogy az ajánlat nyelve a magyar nyelv, így az ahhoz kapcsolódó minden dokumentumot magyar nyelven kellett becsatolni. A minõségbiztosítási tanúsítványra vonatkozóan hiánypótlási lehetõséget viszont nem biztosíthatott a kérelmezõ részére, mert erre csak akkor lett volna lehetõség, ha ezen igazolást egyáltalán nem csatolta volna.<br>
Kérelmezõnek a tárgyaláson elõadott kifogásaira elismerte, hogy az ajánlattevõket csak a bírálati jegyzõkönyv megküldésével értesítette az eljárás eredményérõl – azaz eredménytelenségérõl –, az összegzés az eljárásról dokumentumot viszont elkészítette.<br>
A Döntõbizottság a felek írásos észrevételei és nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozatlan, más részében elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetõleg dokumentációban meghatározott tartalmi és formai követelményeknek megfelelõen kell ajánlatát elkészítenie. Ennek megfelelõen rendelkezik úgy a Kbt. 52. § (2) bekezdés d) pontja, hogy érvénytelen az ajánlat, ha az nem felel meg az ajánlati felhívásban, illetve dokumentációban meghatározott feltételeknek.<br>
A Döntõbizottság megvizsgálta a kérelmezõ ajánlatát, és megállapította, hogy ajánlatkérõ azt jogszerûen minõsítette érvénytelennek.<br>
A felhívás 5. c) és a dokumentáció II. 9. pontjában ajánlatkérõ egyértelmûen kikötötte, hogy az ajánlatot, az abban lévõ levelezést és egyéb dokumentumot magyar nyelven kell becsatolni, illetve ha egy adott dokumentum idegen nyelvû, akkor csatolni kell annak hitelesített magyar nyelvû fordítását is.<br>
Kérelmezõ a gyártó minõségbiztosításának tanúsítványát csak angol nyelven, annak hitelesített magyar nyelvû fordítása nélkül csatolta. Az ajánlat ezért nem felelt meg a felhívás 5. c) és a dokumentáció II. 9. pontjában elõírt feltételnek.<br>
A Döntõbizottság nem fogadta el kérelmezõnek arra való hivatkozását, hogy az ajánlatkérõnek hiánypótlási lehetõséget kellett volna biztosítania a magyar nyelvû fordítás becsatolására, mert úgy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése, mint az ajánlati felhívás III. 1.5. pontja csak lehetõségként, de nem kötelezõ erõvel írja elõ a hiánypótlás lehetõségét.<br>
A Döntõbizottság megjegyzi, hogy nem osztja ajánlatkérõ álláspontját a másik érvénytelenségi ok tekintetében. Az idegen nyelvû prospektus becsatolásának ténye önmagában nem érvénytelenségi ok, még akkor sem, ha ajánlatkérõ az ajánlat magyar nyelven való elkészítését kötötte ki. Ha az ajánlat tartalmazza mindazon magyar nyelvû dokumentumot, igazolást, nyilatkozatot, amit ajánlatkérõ a felhívásban és a dokumentációban elõírt, akkor a prospektus ún. többlet-információközlésnek tekinthetõ. Ezen többletinformációt hordozó idegen nyelvû prospektus csatolása miatt csak akkor lehet az ajánlat érvénytelenségét megállapítani, ha a prospektus tartalma alkalmas arra, hogy az ajánlatkérõt az ajánlattevõk esélyegyenlõségét sértõ helyzetbe hozza.<br>
A Döntõbizottság megvizsgálta a többi ajánlattevõ ajánlatát is, és megállapította, hogy azok is érvénytelenek.<br>
A Sanamij Kft. ajánlata külsõ boríték nélkül lett benyújtva, azon nem a dokumentációban elõírt "Sterilizátorajánlat", "Felbontani a bontási idõpontig tilos" rájegyzés, hanem a kft. bélyegzõje szerepel.<br>
A Szamos-H Kft. ajánlata nem tartalmazza a cégbíróság által kiállított, 90 napnál nem régebbi hiteles cégkivonatot, az ISO minõségbiztosítási tanúsítvány magyar nyelvû fordítását, a becsatolt ORKI-minõsítés sem nem eredeti, sem nem hitelesített másolati példány. Az ajánlat minden oldala nincs ellátva az aláíró személy kézjegyével.<br>
A Johnson and Johnson Kft. 1 db borítékban nyújtotta be ajánlatát, nem felelt meg azon ajánlatkérõi elõírásnak, hogy külön-külön belsõ borítékba kell helyezni az ajánlat egy eredeti és két másolati példányát és e külön-külön belsõ borítékba helyezett ajánlatpéldányokat kell a külsõ borítékba tenni.<br>
Az ajánlatok tehát formai hiányosságokban szenvedtek, így ajánlatkérõ jogosan állapította meg azok érvénytelenségét.<br>
A Döntõbizottság nem adott helyt a kérelmezõ azon kérelmének, hogy állapítsa meg a közbeszerzési eljárás eredménytelenségére vonatkozó döntés hatálytalanságát. Kétségtelen, hogy az eredménytelenségre vonatkozó döntésrõl való értesítés nem volt szabályszerû, részben azért, mert nem nyilvános eredményhirdetésen történt kihirdetésre, részben pedig annak alaki hiányossága – az egyszemélyi döntéshozó aláírásának hiánya – miatt.<br>
Kérelmezõ – a tárgyaláson elismerten – július 24-én vette kézhez a kifogásolt iratot, a jogsértés megállapítása iránti kérelmét azonban csak a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõn túl, a szeptember 4-én tartott tárgyaláson terjesztette elõ, így a kérelem elkésett. Elkésett az összegzés az eljárásról dokumentum megküldésének ajánlatkérõ által történt elmulasztása miatt elõterjesztett kérelem is.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>így rendelkezik: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerinti írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Ajánlatkérõ a tárgyaláson állította., hogy az összegzés az eljárásról dokumentumot elkészítette, azt azonban nem tudta bizonyítani, hogy a dokumentumot az ajánlattevõknek is megküldte volna.<br>
Kérelmezõ a részére július 24-én megküldött iratból értesült arról, hogy ajánlatkérõ az ajánlatok értékelését befejezte, a nyilvános eredményhirdetésre a felhívás 15. a) pontja értelmében a bontástól számított 21. napig, augusztus 2-ig számíthatott. Ezen augusztus 2-i idõpontot követõ legkésõbb 5. munkanapon, augusztus 9-én kellett volna ajánlatkérõnek elküldeni az ajánlattevõk, így kérelmezõ részére is az összegzést, ami azt jelenti, hogy a vélelmezett 5 napos kézbesítési határidõ alapulvételével kérelmezõ augusztus 14-én már tudomást szerzett a jogsértésrõl, az összegzés részére való megküldésének elmulasztásáról. Ehhez képest csak 21 nap elteltével, a tárgyaláson terjesztette elõ kérelmét. A Döntõbizottság kérelmezõnek a tárgyaláson elõterjesztett kérelmeit elkésettség címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 4.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>