<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6495)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: 351/11/2000<br>
<br>
Tárgy: a Mûszertechnika Rendszerház Kft. jogorvoslati kérelme a HM Beszerzési Hivatal közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mûszertechnika Rendszerház Kft. (1107 Budapest, Szállás u. 21., továbbiakban: kérelmezõ) jogorvoslati kérelmét – melyet dr. Mezeiné dr. Nyitrai Beáta ügyvéd (1054 Budapest, Steindl Imre u. 9.) által képviselt Honvédelmi Minisztérium Beszerzési Hivatal (1475 Budapest, Pf. 163, továbbiakban: ajánlatkérõ) "25 készlet, TEMPEST és katonai kivitelû beszédrejtjelzõ berendezéshez csatlakoztatható speciális faxberendezések" beszerzése tárgyú közbeszerzési eljárása ellen indított, a Döntõbizottság elutasítja.<br>
Megállapítja, hogy ajánlatkérõ eljárása nem volt jogsértõ.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. december 20-án úgy határozott, hogy a tárgyi berendezések beszerzésére nyílt eljárást indít. Szakértõ bizottsága a 2000. január 20-i ülésén azonban a 152/ 1999. (X. 22.) Korm. r. 13. § (1) bekezdés a) és b) pontja alapján a közzététel nélküli tárgyalásos eljárási forma alkalmazását tartotta elfogadhatónak, mivel a magyar honvédség érdekei és az ilyen témájú beszerzésekkel vele szemben támasztott követelmények, a beszerzendõ készülékekkel kapcsolatos speciális elõírások ezen eljárási forma alkalmazását indokolják.<br>
Ajánlatkérõ február 8-án ajánlati felhívást adott át a kérelmezõ és a Ricoh Kft. részére. Egyidejûleg átadta részükre az ajánlati dokumentációt is.<br>
Az ajánlati felhívás 4. pontja és az ajánlati dokumentáció I. fejezet 1. pontja szerint a berendezések leszállításának határideje a szerzõdés aláírását követô 30 munkanap. A dokumentáció részét képezô szerzôdés 3. pontja szerint jelenleg forgalomban lévõ, új gyártású, 6 hónapnál nem régebbi berendezést kell szállítani.<br>
Ajánlatkérõ a beszerzés tárgyát képezõ berendezésekkel kapcsolatos mûszaki követelményeit a dokumentáció II. fejezete 11 pontban sorolta fel. Ajánlatkérõ az összességében legelõnyösebb ajánlat elbírálási szempontot választotta, a felhívás 10. pontjában közölte a bírálati részszempontokat és az azokhoz rendelt súlyszámokat:<br>
– mûszaki követelményeknek való megfelelés mértéke	45<br>
– teljesítési határidõ	30<br>
– ajánlati ár	25<br>
Adható pontszámtartomány: 1–30-ig.<br>
Az ajánlattételi határidõre, március 14-re a két meghívott ajánlattevõ benyújtotta ajánlatát.<br>
Ajánlatkérõ három fordulóban lefolytatta a tárgyalásokat ajánlattevõkkel, melynek eredményeképpen az ajánlati árak a következõk szerint alakultak: Kérelmezõnek az ajánlatkérõ részére mûszaki jellemzõket illetõen megfelelõ ajánlata:<br>
ILEX–890SF (katonai kivitel)	1 684 162 Ft<br>
ILEX–890-TSF (TEMPEST kivitel)	2 751 162 Ft<br>
A Ricoh Kft. ajánlata:<br>
RICOH SFX2000MI (katonai kivitel)	1 767 000 Ft<br>
RICOH SFX2000TI (TEMPEST kivitel)	2 880 000 Ft<br>
Ajánlatkérõ a július 25-én tartott eredményhirdetésen a Ricoh Kft. ajánlatát hirdette ki nyertesnek.<br>
Kérelmezõ augusztus 1-jén jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlatot hirdetett ki nyertesnek, mely ajánlat álláspontja szerint érvénytelen, mert egyrészt nem az ajánlati felhívás 4. pontjában kikötött teljesítési határidõre vállalta a teljesítést, másrészt nem a dokumentáció részét képezô szerzôdéses feltételek 3. pontjának megfelelõ, forgalomban lévõ TEMPEST telefaxberendezésre tett ajánlatot, ugyanis annak gyártását befejezte.<br>
Elõadta továbbá, hogy annak érvényessége esetén sem a nyertessé minôsített ajánlat a legkedvezôbb, az ô ajánlata úgy árban, mint teljesítési határidõben elõnyösebb.<br>
Felvetette, hogy ajánlatkérõ vélhetõleg jogsértést követett el azáltal is, hogy a közzététel nélküli tárgyalásos eljárás megindításáról nem értesítette a Döntõbizottság elnökét.<br>
Kérte a jogsértés megállapítását, ajánlatkérô eljárást lezáró döntésének megsemmisítését, ideiglenes intézkedéssel a szerzôdéskötés megtiltását és az eljárás költségeiben az ajánlatkérô marasztalását.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a 152/1999. Korm. rendelet 13. §-a alapján az eljárás megindításáról nem szükséges tájékoztatni a Döntôbizottságot.<br>
A nyertes ajánlat érvénytelenségére vonatkozó elsõ kérelmezõi indokra elõadta, hogy a tárgyalások során tisztázást nyert, hogy a TEMPEST berendezéseket egyik ajánlattevõ sem tudja leszállítani a nyertes által vállalt 2000. szeptember 30-i határidõt megelõzõen, mert amerikai engedélyeztetési eljárás szükséges a termékekhez.<br>
A második kifogást illetõen nem vitatta, hogy a nyertes egy olyan TEMPEST kivitelû faxberendezést ajánlott, amely még nincs gyártás alatt, újonnan kifejlesztett változat, annak gyártásba vitelére az USA illetékes hatóságától csak kb. szeptemberre kapja meg a nyertes az engedélyt. Mindamellett ezt a berendezést az elsõ bírálati részszempontból jobbnak ítélte, mert pl. zárt vételi üzemmódban a memória kiiktatásának lehetõsége optimálisabb módon meg van megoldva, mint a kérelmezõ által ajánlott berendezésnél. A tárgyaláson elõadta, hogy a nyertes által ajánlott berendezés szinte teljes mértékben kiküszöböli az egyedüli hibaforrást jelentõ kezelõi hibákból adódó tévedéseket, ezért biztonságos üzemmódot biztosít.<br>
Közölte, hogy az ajánlatokat a bírálati részszempontok alapján értékelte, a nyertesre vonatkozó döntése jogszerû volt.<br>
A Ricoh Kft. észrevételében kérte a jogorvoslati kérelem elutasítását.<br>
Álláspontja szerint a kérelmezõ által a TEMPEST kivitelû berendezés szállítására megajánlott határidõ nem konkrét, "a megrendelés visszaigazolásától számított 48 órán belül" kitétel nem körülhatárolható idõpont. A mûszaki tartalommal kapcsolatban közölte, hogy az általa ajánlott berendezés 100%-ig kiküszöböli a kezelõi hibákból adódó tévedéseket.<br>
A Döntõbizottság a felek írásos és tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
Ajánlatkérõ a tárgyalásos eljárás jogalapjaként a 152/1999. (X. 22.) Korm. r. 13. § (1) bekezdés a) és b) pontját jelölte meg. Ez a jogszabály a <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(1) bekezdés f) pontjában adott felhatalmazás alapján született a haditechnikai eszközök beszerzésére vonatkozó eljárás szabályozására. A beszerzés tárgya e kormányrendelet mellékletének 3 6. pontja alapján – mint rejtjelzõ berendezés – haditechnikai eszköznek minõsül. A rendelet 6. §-a alapján az annak hatálya alá esõ beszerzések esetén a Kbt. elõírásai szerint kell eljárni a rendeletben meghatározott eltérésekkel.<br>
Kérelmezô a nyertes ajánlattevô ajánlatának érvénytelenségét azon indokokkal kérte megállapítani, hogy egyrészrõl az ajánlatban megadott teljesítési határidõ nem felel meg a felhívásban elõírt teljesítési határidõnek, másrészrõl pedig azért, hogy a jelenleg forgalomban nem lévõ, újonnan kifejlesztett TEMPEST kivitelû faxberendezés nem felel meg a dokumentáció részét képezõ szerzõdéses feltételek 3. pontja szerinti kitételnek.<br>
A Kbt.-nek a tárgyalásos eljárások szabályait rögzítõ 71. § (2) bekezdése kimondja, hogy "a tárgyalásos eljárás során nem áll fenn az ajánlatkérõnek, illetve az ajánlattevõnek a 48–50. § szerinti kötöttsége". A Kbt. 48–50. §-a az ajánlati kötöttséget a felhívás és dokumentáció tartalmának megváltoztatását és az ajánlattevõ ajánlatának módosítását illetõen mondja ki. Az ajánlati kötöttség alóli kivételes helyzetet a 71. § (2) bekezdése csak annyiban korlátozza, hogy az ajánlati kötöttség alóli mentesség "nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását".<br>
Rögzíthetõ, hogy a nyertes ajánlata szerinti berendezés jellemzõiben nem tér el az eljárás megkezdésekor beszerezni kívánt beszerzési tárgytól. E tényt kérelmezõ sem vitatta. Kérelmezõ azt állította, hogy a nyertes által ajánlott berendezés nem felel meg a "jelenleg forgalomban lévõ" ajánlatkérõi elõírásnak. Ez a kifogás adekvát a 71. § (2) bekezdésének azon kitételével, hogy a berendezés annak körülményében tér el az eljárás megkezdésekor beszerezni kívánt tárgytól.<br>
A kérelmezõi kifogás megalapozottságának eldöntéséhez tehát azt kell megvizsgálni, hogy a tárgyalásos eljárás keretében nyilváníthatott-e nyertesnek a szerzôdés megkötése céljából ajánlatkérô olyan ajánlatot, amely egy újonnan kifejlesztett berendezésre szólt.<br>
A haditechnikai eszközök beszerzésére vonatkozó eljárási szabályokat tartalmazó 152/1999. (X. 22.) Korm. rendelet 13. §-a sorolja fel azokat az eseteket, amikor az ajánlatkérõ jogosult a beszerzést tárgyalásos eljárás útján eszközölni. E jogszabályhely d) pontja értelmében ajánlatkérõ tárgyalásos eljárást alkalmazhat, "amennyiben a beszerzés egy elõzetes kutatás-fejlesztési eljárás során, kifejezetten katonai célra és katonai követelmények alapján kifejlesztett eszköz beszerzésére irányul".<br>
Kétséget kizáróan megállapítható, hogy ha ajánlatkérõ a közbeszerzési eljárást már eleve indíthatta volna új fejlesztésû berendezés beszerzésére, akkor nem zárható el attól a lehetõségtôl, hogy a tárgyalásos eljárásban ilyen berendezésre vonatkozó ajánlatot ne fogadja el.<br>
Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése értelmében nem kellett érvénytelennek nyilvánítania a nyertes ajánlatát, mert tárgyalásos eljárásban a teljesítési határidôre nézve sem ajánlatkérôt, sem ajánlattevôt nem terheli ajánlati kötöttség, a beszerzés tárgyára nézve pedig csak annyiban, hogy az jellemzõiben és körülményeiben nem változhat olyanra, amelynek beszerzése nem történhet tárgyalásos eljárásban. (A törvényalkotó a beszerzés tárgyának módosítására vonatkozó korlátot azért állította fel, hogy a beszerzõk ne "játszhassák ki" a tárgyalásos eljárásra vonatkozó kivételes rendelkezéseket.)<br>
A Döntõbizottság megállapította, hogy ajánlatkérõnek a fent hivatkozott kormányrendelet 13. § (1) bekezdés d) pontja alapján joga volt az újonnan kifejlesztett berendezésnek tárgyalásos eljárás keretében való beszerzésére, ezért ajánlatkérõ nem követett el jogsértést azáltal, hogy nem nyilvánította érvénytelennek a nyertes ajánlatát.<br>
A Döntõbizottság megvizsgálta az ajánlatkérõ döntését abból a szempontból is, hogy valóban a nyertes ajánlat volt-e az összességében legelõnyösebb.<br>
A Döntõbizottság elfogadta ajánlatkérõnek az elsõ bírálati részszempontból való értékelését, annál is inkább, mert kérelmezõ sem vitatta, hogy a mûszaki feltételeknek való megfelelõség tekintetében a nyertes ajánlat volt a jobb.<br>
A második bírálati részszempont, a teljesítési határidõ tekintetében a két ajánlat azonos értékû volt, mert a közbeszerzési eljárásban tisztázást nyert, hogy szeptember 30-ig egyik ajánlattevõ sem tud szállítani az amerikai engedélyezési eljárás miatt. Miután nem lehet pontosan megállapítani, hogy melyik ajánlattevõ fog elõször rendelkezni a szükséges engedéllyel, a két teljesítési határidõt nem lehet összehasonlítani.<br>
Ajánlati árban kis mértékben elõnyösebb a kérelmezõ ajánlata, mindkét kivitelnél kb. 5%-kal.<br>
Összegezve a részszempontokra végzett összehasonlítás eredményét, a pontozás elvégzése nélkül, elsõ rálátásra megállapítható, hogy a nyertessé nyilvánított ajánlat az összességében legelõnyösebb. Ajánlatkérõ döntése tehát a nyertes kiválasztása terén is helytálló volt.<br>
A Döntõbizottság nem adott helyt a kérelmezõ azon kifogásának sem, hogy az ajánlatkérõ a közzététel nélküli tárgyalásos eljárás indításáról nem értesítette a bizottság elnökét.<br>
A 152/1999. (X. 22.) Korm. rendelet 13. § (2) bekezdése így rendelkezik: "Az e rendelet hatálya alá tartozó hirdetmény közzététele nélküli tárgyalásos eljárásokban a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a>-ának (2) bekezdését; továbbá a 71/B §-a (3) bekezdésének utolsó mondatát nem kell alkalmazni."<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdése és 71/B § (3) bekezdése rendelkezik arról, hogy hirdetmény közzététele nélküli tárgyalásos eljárás esetén az eljárás megindításáról a bizottság elnökét tájékoztatni kell. A kormányrendelet idézett szövege ez alól a kötelezettség alól felmentést ad a haditechnikai eszközök beszerzése esetére, így ajánlatkérõnek az eljárás megindításáról nem kellett tájékoztatni a bizottság elnökét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és (2) bekezdése szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. augusztus 31.<br>
<br>
Dr. Csitkei Mária s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Németh István<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>