<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (6383)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.315/11/2000<br>
<br>
Tárgy: a T.O.M. Controll 2001 Rt. jogorvoslati kérelme a Zala Megyei Kórház közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Pivarnyikné dr. Juhász Emõke ügyvéd (1073 Budapest, Erzsébet krt. 58.) által képviselt T.O.M. Controll 2001 Vagyonvédelmi és Szolgáltató Rt. (2660 Balassagyarmat, Mikszáth K. út 59., továbbiakban kérelmezõ) jogorvoslati kérelmének – melyet dr. Koczka Csaba ügyvéd (8900 Zalaegerszeg, Széchényi tér 6.) által képviselt Zala Megyei Kórház (8900 Zalaegerszeg, Zrínyi M. u. 1., továbbiakban: ajánlatkérõ) "a kórház objektumainak õrzése, az intézet mûködésével összefüggõ rendészeti, vagyonvédelmi feladatok ellátása" tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdés a) pontjára tekintettel az 53. § (2) bekezdését, továbbá az 59. § (1) bekezdését, ezért ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy kérelmezõ részére a határozat kézhezvételétõl számított 15 napon belül térítse meg a 30 000 Ft, azaz harmincezer forint igazgatási szolgáltatási díjat.<br>
Ezt meghaladó részében a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani: A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 2000. április 5-én megjelent 14. számában a rendelkezõ részben megjelölt beszerzés tárgyában.<br>
A felhívás 11. a) pontjában közölte az ajánlattevô pénzügyi, gazdasági és mûszaki alkalmassága igazolására becsatolandó igazolások, nyilatkozatok körét, így csatolni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti igazolásokat, közöttük a Munkaerõ-piaci Alap igazolását ezen alappal szemben fennálló tartozásról, illetve ez irányú fizetési kötelezettség hiányában az e tényrôl szóló ajánlattevõi nyilatkozatot.<br>
Ajánlatkérõ dokumentációt is készített, amelyben meghatározta az ajánlattétel tartalmi és formai követelményeit, az õrzés-védelmi feladatok leírását, a mellékletek pedig a telephelyek felsorolását és helyszínrajzokat tartalmaztak. A dokumentáció 14. pontjában nyilatkozattételi kötelezettséget írt elõ arra nézve, hogy a megadott ajánlati ár a beszerzés tárgya szerinti valamennyi szolgáltatás ellenértékét tartalmazza.<br>
Május 4-én és június 7-én helyszíni bejárást tartott, melyen válaszolt a feltett kérdésekre. Kérdésre közölte, hogy a két telephelyre összesítve kell az ajánlati árat megadni.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, a felhívás 13. b) pontjában közölte a bírálati részszempontokat és az azokhoz rendelt súlyszámokat, valamint a bírálat során adható pontszámtartományt a következõk szerint:<br>
	súlyszám<br>
– az ajánlat szakmai tartalma	10<br>
– ellenszolgáltatás mértéke, beleértve az árak módosítására ajánlott feltételeket is	10<br>
– a szolgáltatásra kötött vagy kötendõ felelõsségbiztosítás mértéke és terjedelme	7<br>
– külön szolgáltatási és egyéb kedvezmények	5<br>
Adható pontszámtartomány: 1–100-ig.<br>
Az ajánlattételi határidõig, június 20-ig a kérelmezõ, a Magnum 2000 Kft., a Török Biztonsági Szolgálat Kft., a P. Dussmann Kft. Gyõri Kirendeltség, a Detektív Rt., a Kozma és Társa Kft., a Group 4 Securitas Kft., a Pajzs 07 Rt. és a Túrindex Kft. nyújtott be ajánlatot.<br>
A július 11-én tartott eredményhirdetésen a Pajzs 06 Rt.-t hirdette ki nyertesnek. Kérelmezõ július 18-án jogorvoslati kérelmet terjesztett elõ a Döntôbizottsághoz. Sérelmezte, hogy ajánlatkérô az ô ajánlatánál kedvezõtlenebb, sõt érvénytelen ajánlatot hirdetett ki nyertesnek.<br>
A nyertes ajánlat érvénytelenségére vonatkozó állítását azzal indokolta, hogy az nem tartalmazott az ajánlati árra nézve megbontást az I. és II. telephelyre, továbbá nem tartalmazta a teljes szolgáltatás ellátásának az ajánlati ár szerinti ellenértékért való vállalására elõírt nyilatkozatot.<br>
Azt, hogy a nyertes ajánlat kedvezõtlenebb volt az õ ajánlatánál, abból következtette ki, hogy a nyertes a teljesítési idõszak alatt az infláció 50%-ával az árat emelni kívánja, õ viszont 36 hónap idõtartamra változatlan áron vállalta a teljesítést. Feltételezte, hogy kedvezõbb az õ ajánlata az elektronikai védelmi rendszer tervezése és kivitelezése 50%-ának vállalása külön szolgáltatás tekintetében is a nyertes e körben tett ajánlatánál.<br>
Táblázatban kimutatva bizonyítani kívánta továbbá, hogy a két telephelyen szükséges szolgálatra a nyertes 1782 E Ft/hó ajánlati ára nem elegendõ, mert ebbõl a minimálbér alatti összegért lehetne a szolgálat ellátásához minimálisan szükséges 17 fõ bérét fedezni. Ebbõl következõleg a nyertes a szolgáltatást a szükségesnél kevesebb létszámmal kívánja teljesíteni, így álláspontja szerint a nyertes ajánlat az elõírt feltételeknek nem felel meg.<br>
Kérte az eljárást lezáró döntés megsemmisítését és ajánlatkérõ terhére bírság kiszabását.<br>
Ajánlatkérõ észrevételében kérte a jogorvoslati kérelem elutasítását. Vitatta a kérelmezõ által felhozott érvénytelenségi ok fennállását, mivel a helyszíni bejáráson közölte, hogy a két telephelyre vonatkozó ajánlati árat egy összegben kell megadni, ennek a feltételnek pedig a nyertes ajánlata megfelelt. Tartalmilag megfelelt a nyertes ajánlat a dokumentáció 14. pontjában elõírt nyilatkozattételi feltételnek is, miután a nyertes az ajánlata 1., 2., illetve 43. oldalán közölte, hogy a megadott áron felül semmilyen jogcímen további árat nem érvényesít. Kérelmezõnek a nyertes által megajánlott árból kikövetkezetett szolgálati létszámával kapcsolatos kifogására elõadta, hogy a nyertes – a kérelmezõvel azonosan – 48 180 óra bázisóraszám teljesítését vállalta az ajánlatban, ami megfelel az ajánlati dokumentációban közölt igényeinek.<br>
A kérelmezõ egyéb szolgáltatási kedvezményét likviditási helyzete miatt csak 9 ponttal tudta értékelni, a nyertesét viszont 10 ponttal, mert a nyertes többletfelajánlása részére többletköltséget nem jelent.<br>
A Döntõbizottság felhívására július 31-én írt beadványában közölte, hogy a közbeszerzési szerzõdést nem kötötte meg.<br>
A Döntõbizottság a felek írásos észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A Döntõbizottság a kérelemben hivatkozott érvénytelenségi okok tükrében megvizsgálta a nyertes ajánlatát, és megállapította, hogy a kérelem e tekintetben megalapozatlan.<br>
Az ajánlatkérõ a május 4-én tartott helyszíni bejáráson feltett kérdésekre közölte az ajánlattevõkkel, hogy az I. és II. telephelyre együttes árat kell megadni. A nyertes ajánlata megfelelt ennek a feltételnek. A nyertes ajánlatának 2. és 43. oldalán nyilatkozott a dokumentáció 14. pontjában foglaltakra, miszerint az ajánlati ár magában foglalja az adott területen végzett, a dokumentációban meghatározott feladatokat, beleértve valamennyi járulékos költséget és a megajánlott szolgáltatásokat is. A nyertes ajánlat tehát e vonatkozásban megfelelt a dokumentáció elõírásának.<br>
A kérelem tárgykörében végzett érvényességi vizsgálat során a Döntõbizottság megállapította, hogy több ajánlat érvénytelen a következõk miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék-, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése értelmében az ajánlattevõnek az ajánlathoz legkésõbb az ajánlattételi határidõ lejártáig írásbeli nyilatkozatot kell csatolnia arról, hogy nem tartozik az (1) bekezdés a), c) pontja, illetve a (2) bekezdés hatálya alá és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Ugyanezen .paragrafus (5) bekezdése kimondja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt igazolását arról, hogy az igazolás kiállításának idõpontjában nincs a hatóság által nyilvántartott köztartozása vagy ha van, milyen idõpontban jár le, és annak megfizetésére halasztást kapott-e.<br>
A (6) bekezdés alapján az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
Az ajánlatkérõ az ajánlati felhívás 11. a) pontjának negyedik "–"-ben a pénzügyi és gazdasági alkalmasság igazolására elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti igazolások és nyilatkozatok csatolását. A dokumentáció (4. oldal) 13. pontja az ajánlattevõ alkalmasságát igazoló okiratok között az ötödik "–" bekezdésben írta elõ a Munkaerõ-piaci és a Központi Nukleáris Pénzügyi Alapra vonatkozó nyilatkozattételt arról, hogy jogszabály alapján az ajánlattevõnek fennáll-e fizetési kötelezettsége.<br>
A kérelmezõ, a Paizs 07. Rt., a Török Biztonsági Kft., a Túrindex Kft., valamint a Kozma és Társa Kft. ajánlatában úgy nyilatkozott, hogy az elkülönített állami pénzalapokkal, illetve a Munkaerõ-piaci Alappal szemben jogszabály alapján fizetési kötelezettsége nem áll fenn. Az alap igazolását arról, hogy egy éven belüli köztartozásuk nincs, nem csatolták.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. törvény 40–42. §-ai írják elõ a munkaadók és a munkavállalók részére az adók módjára beszedhetõ munkaadói és munkavállalói j árulék, valamint a rehabilitációs hozzájárulás megfizetését, melyek a Munkaerõ-piaci Alap bevételét képezik.<br>
A szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény 2. §-a írja elõ a szintén a Munkaerõ-piaci Alap bevételét képezõ szakképzési hozzájárulás fizetésére kötelezettek körét.<br>
A hivatkozott törvényi rendelkezések kötelezik a munkáltatókat a Munkaerõ-piaci Alap foglalkoztatási, szakképzési, valamint rehabilitációs alaprészének járulékok, illetve hozzájárulások formájában történõ megfizetésére az adóhatóságon keresztül.<br>
Mindezek alapján megállapítható, hogy a csatolt nyilatkozatok tartalma nem felel meg a valóságnak, mivel a Munkaerõ-piaci Alappal szemben minden munkaadónak, így a felsorolt ajánlattevõknek is jogszabályon alapuló fizetési kötelezettsége van.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
Erre tekintettel a nem megfelelõ tartalmú nyilatkozattétel miatt a felsorolt ajánlattevõket ki kellett volna zárni a közbeszerzési eljárásból.<br>
A Döntõbizottság megállapította, hogy a nevezett ajánlattevõknek az eljárásból való kizárása elmulasztása által – az 53. § (1) bekezdés a) pontjára figyelemmel – ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése úgy rendelkezik, hogy az eljárás további szakaszában nem vehet részt, aki érvénytelen ajánlatot tett, illetve akit az eljárásból kizártak.<br>
A rendelkezésbôl következik, hogy az eljárásból kizárt ajánlatokat nem lehet értékelni, illetve az érvényes ajánlatokkal összehasonlítani – így a kérelmezõ és a nyertes ajánlatát sem, mivel a fentiekben részletezettek miatt ezen ajánlatokat is ki kellett volna zárni az eljárásból. Az elbírálásból törvényi tilalom folytán kizárt ajánlat pedig nem lehet az eljárás nyertese.<br>
A Döntõbizottság megállapította, hogy a törvény erejénél fogva az értékelésbõl kizárt ajánlat (Pajzs 07 Rt. ajánlata) nyertessé minõsítésével ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdésére figyelemmel megsértette az 59. § (1) bekezdését.<br>
A Döntõbizottság fentiek értelmében nem adott helyt a kérelmezõ azon kérelmének, miszerint állapítsa meg, hogy ajánlata kedvezõbb volt a nyertes ajánlatánál, mert a kérelmezõ ajánlata is érvénytelen volt.<br>
Valamennyi ajánlat vizsgálata útján a Döntõbizottság arra a következtetésre jutott, hogy csak a Detektív Rt., A Group 4 Kft., a Magnum 2000. Kft. és a P. Dussmann Kft. nyújtott be érvényes ajánlatot.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. augusztus 4.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>