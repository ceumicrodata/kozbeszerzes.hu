<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6444)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.325/7/2000<br>
Tárgy: az Elamen Rt. I. rendû és a Sodexho Magyarország Kft. II. rendû kérelmezõk jogorvoslati kérelme a Budapest Fõváros X. Kerületi Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Elamen Rt. (1095 Budapest, Soroksári út 98., a továbbiakban: I. rendû kérelmezõ) I. rendû kérelmezõnek, valamint a Sodexho Magyarország Kft. (1115 Budapest, Etele út 68., a továbbiakban: II. rendû kérelmezõ) II. rendû kérelmezõnek a TENDER CO Gazdasági Szervezõ és Vagyonkezelõ Rt. (1119 Budapest, Petzvál J. u. 56.) által képviselt Budapest Fõváros X. Kerület Kõbánya Önkormányzata (1102 Budapest; Szent László tér 29., a továbbiakban: ajánlatkérõ) "az önkormányzat fenntartásában levõ óvodák, általános iskolák és középiskolák, nyári napközis táborok, gondozási központok közétkeztetési feladatainak ellátása" tárgyú közbeszerzési eljárása ellen benyújtott jogorvoslati eljárásban megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdését, ezért az eljárást lezáró döntését megsemmisíti. A Döntõbizottság kötelezi ajánlatkérõt, hogy I. és II. rendû kérelmezõ részére a határozat kézhezvételétõl számított 15 napon belül 30 000-30 000 Ft, azaz harmincezer-harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 2000. április 18-i számában tette közzé nyílt eljárás megindítására szóló ajánlati felhívását a rendelkezô részben meghatározott beszerzésre, 3 területi csoportosításban:<br>
I. területi rész (1 óvoda, 5 általános iskola, 2 idõsek otthona) ellátására átlagosan napi 2000 adag ebéd, 850 adag reggeli, uzsonna szolgáltatása a dokumentációban részletezettek szerint,<br>
II. területi rész (4 óvoda, 6 általános iskola, 1 idõsek otthona) ellátására átlagosan napi 2000 adag ebéd, 1200 adag reggeli, uzsonna szolgáltatása a dokumentációban részletezettek szerint,<br>
III. területi rész (7 óvoda, 7 általános iskola, 1 gimnázium, 2 idõsek otthona) ellátására átlagosan napi 3400 adag ebéd, 1500 adag reggeli, uzsonna szolgáltatása a dokumentációban részletezették szerint.<br>
Részajánlattétel – a területi bontásnak megfelelõen – és többváltozatú ajánlattétel megengedett volt.<br>
A felhívás 11. pontjában meghatározta a pénzügyi, gazdasági és mûszaki alkalmasság igazolására kért adatokat és tényeket, valamint az alkalmatlanná minõsítés szempontjait.<br>
Az összességében legelõnyösebb ajánlatot kívánta nyertessé hirdetni az alábbi részszempontok 1–10-ig történõ pontozása mellett (zárójelben a súlyszámokkal):<br>
– a szolgáltatás biztonsága, szakszerûsége, megbízhatósága	(10)<br>
– az ajánlati ár, évenkénti áremelés mértéke	(8)<br>
– az ételek mennyisége, minõsége, változatossága (speciális étkezési igények kielégítése)	(8)<br>
– a bemutatott mintaétlapok és a 80/1999. (XII. 28.) GM–EüM–FVM rendeletben, valamint az 1/2000. (II. 7.) SzCsM rendeletben foglaltak betartására vonatkozó nyilatkozat alapján az ételek energia- és tápanyagtartalma	(6)<br>
– az ajánlattevõ saját teljesítési aránya	(4)<br>
Ajánlatkérõ a 16. pontban az egyéb információk között megkövetelte a szükséges szakhatósági engedélyek másolatának csatolását, felelõsségbiztosítással való rendelkezést. Hangsúlyozta továbbá, hogy az ajánlatnak az ételek minõségére vonatkozó részében a 80/1999. (XII. 28.) GM–EüM–FVM rendeletben, valamint a gondozási központok esetében még figyelembe veendõ 1/2000. (II. 7.) SzCsM rendeletben meghatározott feltételek minimális követelményt jelenítenek meg.<br>
Ajánlatkérõ dokumentációt is kibocsátott, amely tartalmazta az ajánlatokkal kapcsolatos követelményeket, a szerzõdéses feltételeket, valamint a mûszaki specifikációt. A dokumentáció újból felsorolta az ajánlati felhívásban közölt bírálati részszempontokat, azok tartalmához megjegyzést nem fûzött. Az ajánlattételi és egyben a bontási – 2000. május 30-i – határidõre I. és II. rendû kérelmezõn kívül a Junior Rt., a Pensió 17. Kft. és Herdlicska Márton egyéni vállalkozó nyújtotta be ajánlatát.<br>
Ajánlatkérõ szakértõ bevonásával az ajánlatokat értékelte, javaslatát ajánlatkérõ képviselõ-testülete az 597/2000. (VII. 11.) Bp. Kõb. Önk. sz. határozatával elfogadta, melynek alapján a 2000. július 18-án tartott eredményhirdetésen az I. és II. területi részen a Pensió Kft. (334, illetve 344 ponttal), a III. területi részen a Junior Rt. ajánlatát (312 ponttal) fogadta el nyertesnek.<br>
Az összegzés szerint a bírálati részszempontok az alábbi alszempontokból álltak:<br>
<br>
1. A szolgáltatás biztonsága, szakszerûsége, megbízhatósága<br>
– Gazdasági, pénzügyi alkalmasság<br>
– Szakembergárda felkészültsége, képzettség<br>
– Saját eszközpark állapota, szállítói edényzet<br>
– Bankgarancia, biztosítási garancia<br>
– Kiszállítás biztonsága<br>
– Intézményi referenciák<br>
– HACCP, ISO 9002<br>
<br>
2. Az ajánlati ár, évenkénti áremelés mértéke<br>
– Óvodai ajánlat árszínvonala<br>
– Iskolai ajánlat árszínvonala<br>
– Szociális ellátás árszínvonala<br>
– Árképzés áttekinthetõsége<br>
– Árgarancia, áremelés mértéke<br>
<br>
3. Az ételek mennyisége, minõsége, változatossága (speciális étkezési igények kielégítése)<br>
– Az ételek változatossága<br>
– Adagolási táblázat biztosított-e<br>
– Korszerû reformétkezési módok<br>
– Beszállítói ISO<br>
– Menzabizottság, konzultáció<br>
– Speciális étkezési igények<br>
<br>
4. Az ételek energia- és tápanyagtartalma<br>
– Ételek energiatartalma (kiszámítások)<br>
– Ételek tápanyagtartalma (kiszámítások)<br>
– Ellátás mértékének megfelelõ-e (minimum)<br>
– Reform étlapok szakmai minõsége<br>
<br>
5. Minél magasabb saját teljesítési arány<br>
– 10%-nál nagyobb külsõs van-e<br>
– Képzés saját formában, fejlesztés, munkaerõ<br>
Az összegzés a bírálat módszerérõl a következõket tartalmazta:<br>
Minden részszempont 0–10 közötti pontértéket kaphatott. Az egyes értékelési szempontokhoz tartozó részszempontok pontszámait összegezve alakult ki az ajánlattevõk közötti rangsor. Az I. helyre rangsorolt ajánlattevõ 10 értékelési pontszámot kapott az adott értékelési szempontra, a II. 9 pontot, a III. 8 pontot, a IV. 7 pontot, az V. 6 pontot. Ezek az értékelési pontszámok lettek felszorozva az adott szemponthoz tartozó súlyszámmal.<br>
Ettõl némileg eltért az intézménytípusonkénti árelemzés, ahol az adott intézménytípusra adott árajánlatot három szempontból vizsgáltuk: nyersanyagnorma szerint, eladási ár szerint és haszonkulcs szerint. Az egyes vizsgálati tényezõk számszerû értékei alapján rangsorolásra kerültek az ajánlattevõk, majd a három tényezõ összesített rangsora alapján, a már ismertetett 10–6 pontozási rendszer szerint kapták meg az adott intézménytípushoz tartozó árajánlatukra a részpontszámot. Többváltozatú ajánlat esetén csak a legjobb haszonkulccsal megadott árajánlat került figyelembevételre. Az általános iskolák árelemzésénél – a mai tálalókonyhai körülményekre tekintettel – a magasabb normaajánlat és a hozzá tartozó eladási ár (azaz a 11–14 éves korosztály) került figyelembevételre. Az áremelést területrészenként külön-külön is és a három területrészre együttesen is elvégeztük."<br>
A szöveges értékelés csak a nyertes ajánlatok kiválasztására tartalmazott indokolást, a következõ egy mondatot:<br>
"A kialakított értékelési szempontok alapján, valamint a hosszú távon is érvényesíteni kívánt versenyhelyzet és az ellátás minél nagyobb biztonsága szempontjából ez a megoldás bizonyult a legkedvezõbbnek."<br>
Az I. r. kérelmezõ jogorvoslati kérelmében kérte az eljárást lezáró döntés megsemmisítését, ideiglenes intézkedésként a szerzõdéskötés megtiltását, bírság kiszabását, ajánlatkérõnek az eljárási díjban és a felmerült költségekben való marasztalását.<br>
Álláspontja szerint az ajánlati felhívással ellentétes részszempontok kerültek meghatározásra az összegzésben. Ajánlatkérõ pontozása a gyakorlatban eltért az általa felállított pontozási rendszertõl. Ajánlatkérõ továbbá önkényesen választotta ki az általános iskolák vonatkozásában a 11–14 éves korcsoportok normáit. Így ajánlatkérô nem az összességében legelônyösebb ajánlatot hirdette ki nyertessé.<br>
II. r. kérelmezô kérte az eljárást lezáró döntés megsemmisítését, ajánlatkérô kötelezését az eljárási díj és költségek viselésére. Ideiglenes intézkedésként kérte a szerzõdéskötés megtiltását.<br>
Elõadta, hogy az összegzésbõl nem állapítható meg, hogy mi az alapja az egyes ajánlatok eltérõ értékelésének. Az értékelés nem a kiírásnak megfelelõen történt, annak módszere nem kellõen meghatározott, az ajánlatkérõ ugyanis csak a 11–14 éves korosztály vonatkozásában értékelt, annak ellenére, hogy ezt sem az ajánlati felhívás, sem a dokumentáció nem tartalmazta.<br>
Az egyéb érdekeltek közül a Junior Rt. szintén kifogásolta, hogy a részszempontok további alszempontokra osztását sem az ajánlati felhívás, sem a dokumentáció nem tartalmazta. Az alszempontok ajánlattevõk részére adott értékét az összegzés nem tartalmazza, abból ténylegesen nem állapítható meg az egyes ajánlattevõk rangsorolása.<br>
Ajánlatkérõ kérte a megalapozatlan jogorvoslati kérelmek elutasítását, eljárását a Kbt. szabályainak megfelelõen folytatta le.<br>
A jogorvoslati kérelmek megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése elõírja, hogy az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen – általa elõre nem látható és elháríthatatlan ok következtében – beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottságnak eljárása során elõször azt kellett megvizsgálnia, hogy az ajánlatkérõ az összes ajánlatot értékelte, összehasonlította-e.<br>
A Döntõbizottság – az összegzéshez csatolt táblázat alapján – megállapította, hogy ajánlatkérõ e kötelezettségének nem tett eleget.<br>
Ajánlatkérõ nem bírálta el az I. r. kérelmezõ és a Junior Rt. ajánlatai közül az I. és II.; az I. és III.; a II. és III. területrészre vonatkozóakat.<br>
A Pensió 17 Kft. mindhárom területi részre külön-külön és együttesen is 3 változatban (jelenlegi nyersanyagnorma; emelt; kiemelt norma) nyújtotta be ajánlatát, amelyek közül ajánlatkérõ csak egy változatot bírált el.<br>
Herdlicska Márton ajánlati nyilatkozata szerint (az ajánlat 5. oldalán) az I. és II. területi részre külön-külön és együttesen nyújtott be ajánlatot. Az összegzés szerint azonban ajánlatkérõ értékelte az I.+II.+III. területi részre együttesen tett ajánlatát is.<br>
Megállapítható tehát, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdését.<br>
Tekintettel arra, hogy e jogszabálysértés következtében az értékelés késõbbi folyamatában már nem válhatott jogszerûvé, a Döntõbizottság nem vizsgálta azt, hogy az ajánlatkérõ az általa elbírált ajánlatok összehasonlítása során betartotta-e a Kbt. idevonatkozó szabályait.<br>
A Döntõbizottság azonban a következõkre kívánja felhívni az ajánlatkérõ figyelmét.<br>
<br>
1. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontját nem csak a részszempontok, hanem azok esetleges alszempontjai kiválasztása során is alkalmazni kell, azaz azoknak a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire kell vonatkozniuk.<br>
Az alszempontok tartalmi elemei nem terjeszkedhetnek túl, illetve nem térhetnek el az adott részszempont tartalmától. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt alapelvekre, valamint a rendeltetésszerû joggyakorlás követelményére tekintettel mindenképpen indokolt az elkülönített alszempontokat a dokumentációban nyilvánosságra hozni.<br>
<br>
2. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján, ha az ajánlatkérõ az összességében legelõnyösebb ajánlatot kívánja kiválasztani, akkor a pontozás során egy részszemponton belül az összességében legelõnyösebb ajánlatnak kell a legmagasabb pontszámot kapnia, a többi ajánlat pontszámainak pedig a nyújtott elõnyök figyelembevételével arányosan kell eltérniük egymástól. Nem lehet tehát úgy értékelni, hogy a helyezési rangsorban következõ ajánlatok automatikusan 1-1 ponttal kapnak kevesebbet.<br>
<br>
3. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltak szerint az összegzésnek részletes, valóban tartalmi szöveges indokolást kell tartalmaznia arról, hogy az adott pontszámoknak, valamint a nyertes és ez azt követõ legkedvezõbb ajánlat kiválasztásának mi az indoka.<br>
<br>
4. Abban az esetben, ha az ajánlatkérõ ajánlati felhívásában (vagy a dokumentációban) alkalmassági vagy érvényességi feltételeket határoz meg, ahhoz kötve van. Miután ajánlatkérõ leszögezte, hogy a 80/1999. (XII. 28.) Gm–EüM–FVM rendeletben meghatározott feltételek "minimális követelményt jelenítenek meg", attól maga sem térhet el, a korosztályi bontással kapcsolatban sem.<br>
<br>
5. Amennyiben ajánlatkérõ 1-1 speciális kérdésben nem rendelkezik szakértõvel, a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése alapján külsõ szakértõt kérhet fel. Mindezekre figyelemmel a Döntõbizottság a Kbt. 88. § (1) bekezdés c), d) pontjában foglalt jogkövetkezményeket alkalmazta.<br>
Tekintettel arra, hogy a jogsértés reparálható, a Döntõbizottság bírság kiszabását nem tartotta indokolnak.<br>
A költségek viselésérõl a 88. § (1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
<br>
Budapest, 2000. augusztus 31.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>