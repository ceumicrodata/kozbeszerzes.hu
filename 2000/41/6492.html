<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (6492)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.261/15/2000<br>
<br>
Tárgy: a Rozmaring-Szaló Kft. jogorvoslati kérelme a Borsi Húsipari Rt. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta. az alábbi<br>
<br>
HATÁROZAT-ot:<br>
<br>
A Rozmaring-Szaló Kft. (3534 Miskolc, Árpád út 63., továbbiakban kérelmezõ) dr. Gadus Csaba ügyvéd (3530 Miskolc, Szomora út 1.) által képviselt Borsi Húsipari Rt. (3527 Miskolc, Fonoda út, továbbiakban: ajánlatkérõ) "hûtõkapacitás építése és felszerelése, kulcsrakész állapotban történõ átadása" tárgyú közbeszerzési eljárása benyújtott jogorvoslati kérelmére indult eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdését és a 40. § (1) bekezdését, valamint az 53. § (1) bekezdés a) pontjára tekintettel az 53. § (2) bekezdését, továbbá az 59. § (1) bekezdését. A jogsértés miatt 3 000 000 Ft, azaz hárommillió forint bírság megfizetésére kötelezi ajánlatkérõt.<br>
Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi ajánlatkérõt, hogy kérelmezõ részére a határozat kézhezvételétõl számított 15 napon belül térítse meg a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõt a B.-A.-Z. Megyei Területfejlesztési Tanács az 1999. évi gazdaságfejlesztési és szerkezetátalakítási pályázata alapján a 187 600 E Ft fejlesztési költségébõl 77 095 E Ft támogatásban részesíti a 136/1999. (X. 29.) MTT. sz. határozatával.<br>
Ajánlatkérõ a K. É. 2000. március 29-én megjelent 13. számában ajánlati felhívást tett közzé a rendelkezõ részben megjelölt beszerzés tárgyában.<br>
Részajánlat tételére nem volt lehetõség, többváltozatú ajánlatot azonban lehetett tenni.<br>
A teljesítési határidõt ajánlatkérõ 2000. december 31-ében határozta meg.<br>
Ajánlatkérõ a felhívás 11. a) pontjában közölte az ajánlattevõ pénzügyi, gazdasági és mûszaki alkalmassága igazolására becsatolandó igazolások, nyilatkozatok körét, így többek között csatolni kellett a Munkaerõ-piaci Alap igazolását ezen alappal szemben fennálló tartozásról, illetve ez irányú fizetési kötelezettség hiányában az e tényrõl szóló ajánlattevõi nyilatkozatot.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, a felhívás 13. b) pontjában közölte a bírálati részszempontokat és az azokhoz rendelt súlyszámokat, valamint a bírálat során adható pontszámtartományt a következõk szerint:<br>
	súlyszám<br>
– teljesítési határidõ	2<br>
– alkalmazandó technológia	3<br>
– minõség/árarány	2<br>
– jóteljesítési garancia mértéke	3<br>
Adható pontszámtartomány: 1–100-ig.<br>
Ajánlatkérõ ajánlati dokumentációt bocsátott az ajánlattevõk rendelkezésére, amely egy útmutatót, az ajánlattól elvárt mûszaki tartalmat a hûtõkapacitás bõvítésére vonatkozóan, a technológiai és építészeti átalakítás mûszaki leírását, valamint mellékletként 4 db alaprajzot tartalmazott.<br>
Az ajánlattételi határidõig, május 9-ig a kérelmezõ, a Kaefer Építõipari Kft., a Ariadne-Hafi Kft., az RM-GYGV Multiszerviz Kft., a Huurre Frigo Finn–Magyar Kft., a Thermo-Bau Kft., a G+H Montage Kft. és a Könnyûszerkezet Építõ Kft. nyújtott be ajánlatot. A június 16-án tartott eredményhirdetésen a Thermo-Bau Kft. 366 715 000 Ft + áfa összegû ajánlatát hirdette ki nyertesnek, vele a szerzõdést június 26-án megkötötte.<br>
Kérelmezõ június 22-én jogorvoslati kérelmet terjesztett elõ a Döntôbizottsághoz. Sérelmezte, hogy ajánlatkérô az ô ajánlatánál kedvezõtlenebb ajánlatot hirdetett ki nyertesnek. Álláspontja szerint az alkalmazott technológia szempontjából a két ajánlat azonos értékû, az ajánlati ára viszont jobb, mint a nyertesé, ennélfogva a minõség/áraránya is. Kifogásolta, hogy ajánlatkérõ a bírálatnál nem vette figyelembe azt a tényt, hogy õ rendelkezik minõségtanúsító rendszerrel, a nyertes pedig nem. Kérte ajánlatkérõ döntésének megsemmisítését, és ideiglenes intézkedéssel a szerzõdéskötés megtiltását.<br>
Ajánlatkérõ észrevételében kérte a jogorvoslati kérelem elutasítását. A nyertesre vonatkozó döntését azzal indokolta, hogy ugyan az alkalmazott technológia tekintetében mindkét ajánlat megfelel a mûszaki célnak, azonban a kérelmezõ 3 db nagy teljesítményû kompresszorra tett ajánlati ára nem tartalmazza az ezek miatt szükséges villamos hálózati rekonstrukció költségeit. A nyertes javára értékelte azt, hogy az 5 db kisebb teljesítményû kompresszor beépítésére tett ajánlata nem igényli a villamos hálózat átalakítását, valamint hatékonyabb energiafelhasználást biztosít az üzemelés során. A jogorvoslati eljárásban tartott tárgyaláson a hatékonyságra vonatkozó megállapítását azzal támasztotta alá, hogy az 5 db kompresszorral jobban lehet szabályozni a leadott teljesítményt, ezáltal nem teljes üzemben való mûködés esetén egy vagy több kompresszor kikapcsolásával energiatakarékosság érhetõ el.<br>
A Thermo-Bau Kft. észrevételében az általa ajánlott több, kisebb teljesítményû kompresszor elõnyeire hivatkozva egyetértett az ajánlatkérõ döntésével.<br>
A Döntõbizottság a felek írásos és a jogorvoslati eljárásban tartott tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
Ajánlatkérõ az alkalmazott technológia bírálati részszempontból azzal indokolta a kérelmezõ ajánlatának kedvezõtlenebb voltát, hogy a kérelmezõ a 3 db nagy teljesítményû kompresszorra tett ajánlata egyrészt nem számolt a villamos hálózati átalakítás költségeivel, másrészrõl pedig nem biztosítja a többlépcsôs energialeadás lehetõségét.<br>
A kérelmezõ hátrányára felhozott körülményeket ajánlatkérõ saját maga idézte elõ.<br>
Ajánlatkérô sem a dokumentációban, sem annak részét képezô tervdokumentációban nem közölte, hogy milyen mértékû teljesítmény leadására képes a villamos hálózata, így a kérelmezõ nem tudhatta, hogy nagy teljesítményû kompresszor beépítéséhez a hálózatot át kell alakítani, ezért ez a körülmény hátrányára nem írható.<br>
Konkrétan meghatározott igények hiányában a többlépcsõs energialeadás szükségességével sem kellett kérelmezõnek számolnia. Ajánlatkérõ ugyanis a mûszaki leírásban csak azt kötötte ki, hogy az ajánlott csavarkompresszorok az átlagos hûtési igényeknek megfelelõek legyenek. A csúcsidejû igényeket, illetve a tartalékképzést a meglévõ dugattyús kompresszorok üzemeltetésével kívánta biztosítani a mûszaki leírás 2.3.1. pontja szerint. Ez a pont ugyan tartalmazza még azt a kitételt is, hogy a kompresszorok darabszámának és nagyságának megválasztásakor figyelembe kell venni az üzemeltetés biztonságát és gazdaságosságát, azonban ezt nem lehet kizárólag úgy értelmezni, hogy a gazdaságos üzemeltetést kizárólag kisebb teljesítményû és több darabszámú kompresszorral lehet és kell megvalósítani. Pontos igénymeghatározás hiányában az üzemeltetés biztonságos és gazdaságos megoldására az ajánlattevõk egymástól eltérõ ajánlatot tettek, és ajánlatkérõ egy elõre nem közölt, tehát önkényesen kiválasztott megoldás elõnyben részesítésével választotta ki a neki "leginkább tetszõ" megoldást.<br>
A tárgyaláson ajánlatkérõ úgy nyilatkozott, hogy azért nem bocsátott ajánlattevõk rendelkezésére konkrét mûszaki megoldásokat tartalmazó terveket és építési engedélyt, mert az ajánlattevõktõl várta el az általuk alkalmazásra ajánlott technológiára a tervek elkészítését és az építési engedély megszerzését. Ajánlatkérõ eljárása ellentétes a Kbt. elõírásaival.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében rögzített alapelvek – az ajánlattevõk esélyegyenlõségének és a verseny tisztaságának biztosítása – hatályosulása érdekében a 40. § (1) bekezdés elõírja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozóan részletes mûszaki leírást adni. A mûszaki leírással szemben támasztott követelményként az építési beruházásokra vonatkozóan a Kbt. 96. § (3) bekezdésének felhatalmazása alapján alkotott 1/1996. (II. 7.) KTM r. 1. §-a a következôket írja elô: a közbeszerzési törvény értelmében közbeszerzési eljárási kötelezettség körébe tartozó építési beruházásra vonatkozó ajánlati felhívás dokumentációjának mûszaki tartalmát az e rendeletben szabályozott ajánlatkérési mûszaki dokumentációban kell rögzíteni.<br>
<br>
2. § (1) bekezdés. E rendelet alkalmazása szempontjából ajánlatkérési mûszaki dokumentáció: a jogerôs végrehajtható és érvényes építési vagy létesítési hatósági engedélyokirat és a hozzá tartozó tervek alapján készített, az építmény helyszínét, környezetét, jelenlegi, valamint kész állapotát – az ajánlatadáshoz szükséges és elégséges módon – rögzítô írásos dokumentumok és tervrajzok összessége.<br>
Ezzel összhangban rendelkezik a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése is úgy, hogy az ajánlatkérõ az ajánlati felhívást csak akkor teheti közzé, ha rendelkezik a szerzõdés megkötéséhez szükséges engedélyekkel – ilyen engedélynek minõsül építési beruházásra irányuló beszerzés esetén a Kbt. végrehajtásáról szóló fent hivatkozott rendelet értelmében a jogerõs építési engedély.<br>
A Döntõbizottság a jogorvoslati kérelemben felhozott jogsérelem okát vizsgálva megállapította, hogy ajánlatkérõ sem építési engedélyt, sem az ajánlatkérési mûszaki dokumentáció tartalmi követelményeként elõírt dokumentációt, tervrajzot nem bocsátott az ajánlattevõk rendelkezésére.<br>
A Döntõbizottság megállapítja, hogy ajánlatkérõ ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését és 40. § (1) bekezdését.<br>
Ajánlatkérõ csak a fenti jogszabályi rendelkezéseknek megfelelõ tartalmú mûszaki leírás alapján várhatta volna el az ajánlattevôktôl egymással összehasonlítható ajánlat elkészítését, és csak ilyen ajánlatok összehasonlítása vezetett volna az objektív értelemben legkedvezõbb ajánlat kiválasztásához. Megfelelõ mûszaki leírás hiányában tehát a kérelmezõ és a nyertes ajánlatának összehasonlítása nem objektív alapon történt, a kérelmezõ hátrányára felhozott indokok nem helytállóak.<br>
A Döntõbizottság nem végezte el a bírálati részszempontok tükrében az ajánlatok összehasonlítását, mert megállapította, hogy a nyertes ajánlatát ki kellett volna zárnia a közbeszerzési eljárásból.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
A 46. § (1) bekezdés b) pontja szerint a közbeszerzési eljárásban nem lehet ajánlattevõ, aki – többek között – elkülönített állami pénzalappal szemben fennálló fizetési kötelezettségének nem tett eleget. Ugyanezen szakasz (4) bekezdése elõírja, hogy az ajánlattevõnek írásbeli nyilatkozatot kell csatolnia arról, hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége. A (6) bekezdés elõírja, hogy csak azon alap kezelõjétõl kell igazolást csatolni, amellyel szemben az ajánlattevõnek jogszabály alapján fizetési kötelezettsége áll fenn. Az (5) bekezdés értelmében az igazolásnak azt kell tartalmaznia, hogy annak kiállítása idõpontjában nincs a hatóság által nyilvántartott egy éven túli tartozása az ajánlattevõnek.<br>
Ajánlatkérõ a felhívásban elõírta a Munkaerõ-piaci Alap igazolásának becsatolását.<br>
A Thermo-Bau Kft. nyertes ajánlattevõ ajánlata nem tartalmazta sem a Munkaerõ-piaci igazolást, csatolt azonban egy nyilatkozatot, miszerint nem áll fenn fizetési kötelezettsége az állami pénzalapok felé. Ez az állítás azonban nem felel meg a valóságnak.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. törvény 40–42. §-ai írják elõ a munkaadók és a munkavállalók részére az adók módjára beszedhetõ munkaadói és munkavállalói járulék, valamint a rehabilitációs hozzájárulás megfizetését, melyek a Munkaerõ-piaci Alap bevételét képezik.<br>
A szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény 2. §-a írja elõ a szintén a Munkaerõ-piaci Alap bevételét képezõ szakképzési hozzájárulás fizetésére kötelezettek körét.<br>
A hivatkozott jogszabályok alapján megállapítható, hogy a Munkaerõ-piaci Alappal szemben minden munkaadónak, így a nyertes ajánlattevõnek is jogszabályon alapuló fizetési kötelezettsége van. Mindezek alapján a nyertes ajánlattevõt a Kbt. fent idézett rendelkezésére tekintettel a közbeszerzési eljárásból ki kellett volna zárni.<br>
A Döntõbizottság megállapítja, hogy ajánlatkérõ a Thermo-Bau Kft.-nek a közbeszerzési eljárásból való kizárása elmulasztásával a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontjára figyelemmel megsértette az 53. § (2) bekezdését, továbbá a Thermo-Bau Kft. nyertessé nyilvánítása által az 59. § (1) bekezdését is.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A kiszabható bírság mértéke a 88. § (4) bekezdése alapján a közbeszerzés értékének maximum 30%-a. A közbeszerzés értéke – az ajánlatkérõ által nyertesnek minõsített ajánlatban megajánlott ár – 366 717 000 Ft.<br>
A Döntõbizottság azonban csak a közbeszerzési kötelezettséget megalapozó támogatás összegét, 77 095 000 Ft-ot vette alapul a bírság kiszabásánál, és ennek 3,9%-ában határozta meg a bírság mértékét.<br>
A jogsértés megállapítása folytán a Döntõbizottság a kérelmezõ költségeinek megtérítésérõl rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. augusztus 2.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>