<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2529)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.57/12/2000<br>
<br>
Tárgy: A Chemol Travel Utazási Iroda jogorvoslati kérelme az Oktatási Minisztérium közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Juhász Imre ügyvéd (1364 Budapest, Egyetem tér 1–3.) által képviselt Chemol Travel Utazási Iroda (1051 Budapest, József nádor tér 8., továbbiakban: kérelmezõ) jogorvoslati kérelmét – melyet az Oktatási Minisztérium (1055 Budapest, Szalay u. 10–14., továbbiakban: ajánlatkérõ) "repülõjegyek, nemzetközi vasúti és autóbuszjegyek, továbbá a vonatkozó biztosítások foglalása" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a K. É. 2000. január 19-én megjelent 3. számában a rendelkezõ részben megjelölt beszerzés tárgyában. A tárgyalásos eljárási forma alkalmazásának indokaként a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének e) pontjára hivatkozott, a felhívás 2. b) pontjában közölte, hogy "az ajánlatkérõ által igénybe veendõ repülõjegyek, nemzetközi vasúti és autóbuszjegyek, továbbá a vonatkozó biztosítások pontos mennyisége és ára, valamint az esetenként felmerülõ úti célok és transzferigények elõre pontosan nem meghatározhatók".<br>
A részajánlattétel lehetõségét ajánlatkérõ a 3. c) pontban kizárta.<br>
A felhívás 8. pontjában közölte a jelentkezõk pénzügyi, gazdasági és mûszaki alkalmasságának igazolására kért adatok és tények körét. A 9. a) pontban meghatározta az alkalmasság elbírálásának szempontjait, a 9. b) pontban pedig azokat a szempontokat, melyek alapján a részvételre jelentkezõket alkalmatlanná minõsíti a szerzõdés teljesítésére.<br>
Ajánlatkérõ az összességében legelõnyösebb ajánlat elbírálási szempontot választotta, a 9. d) pontban már a közbeszerzési eljárás jelen – részvételi szakaszában – közölte a bírálati részszempontokat, az azokhoz rendelt súlyszámokat és az értékelés során adható pontszámokat. Az elsõ bírálati részszempontot ekként határozta meg:<br>
"– A repülõ- és vasúti jegyek, továbbá a repülõtéri transzferek tekintetében a légi- és vasúti társaságok irányába elérhetõ minél alacsonyabb árak garantált biztosítása, továbbá az ajánlattevõ és a vonatkozó társaságok árai közötti különbség minél alacsonyabb mértékének garantált biztosítása."<br>
A részvételi jelentkezési határidõig, 2000. február 14-ig 8-an adták be jelentkezésüket ajánlatkérõhöz: a kérelmezõ, a DER Német Utazási Iroda, az OTP Travel Kft., a TCD Utazási Iroda Kft., az M and M Exclusive Tours Kft., az IBUSZ Utazási Irodák Kft., a Carlson Vagonlit Travel és az Aeroviva Utazási Szolgáltató Kft. A jelentkezések bontásakor ajánlatkérõ megállapította, hogy a Carlson Vagonlit Travel késve nyújtotta be jelentkezését, így az érvénytelen. Érvénytelennek nyilvánította továbbá ajánlatkérõ a kérelmezõ, a DER Német Utazási Iroda, az OTP Travel Kft., az M and M Exclusive Tours Kft. és az IBUSZ Utazási Irodák Kft. jelentkezését a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésére hivatkozva, miután megállapítása szerint ezen jelentkezések árajánlatot is tartalmaztak a beszerzés tárgyára nézve. Ajánlatkérõ a megállapításait bírálati jegyzõkönyvben rögzítette, azt február 15-én a jelentkezõknek megküldte.<br>
Ily módon ajánlatkérõ csak a TCD Utazási Iroda Kft. és az Aeroviva Utazási Szolgáltató Kft. részvételi jelentkezését minõsítette elbírálásra alkalmasnak, e tényrõl a jelentkezõket a február 28-án kelt levéllel értesítette.<br>
Kérelmezõ február 25-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ jogsértõ módon tette közzé felhívását, az álláspontja szerint félrevezetõ és megtévesztõ volt. Azáltal, hogy a 2. b) pontban foglalt indokolásban utalás történt a szolgáltatás mennyiségére és árára, valamint a 3. c) pontban kizárta a részajánlattételt, azt sugallta a jelentkezõknek, hogy "a teljes ajánlattétel már most esedékes". Ezt az ajánlatkérõi elvárást látszott megerõsíteni a felhívás 9. d) pontja is, mely pontban ajánlatkérõ a "minél alacsonyabb árak garantált biztosításá"-nak igényét fogalmazta meg.<br>
Kérte ideiglenes intézkedésként a közbeszerzési eljárás felfüggesztését és kérelmezõnek az eljárásba való bevonását, valamint jogkövetkezményként ajánlatkérõ döntésének megsemmisítését, és ajánlatkérõ kötelezését a jogorvoslati eljárás költségeinek megfizetésére.<br>
A jogorvoslati eljárásban március 21-én tartott tárgyaláson elõadta, hogy a jelentkezésében szereplõ %-os árkedvezmény egyébként sem minõsíthetõ árajánlatnak, mert csak az árkedvezmény mértékébõl még nem állapítható meg az ajánlati ár, valamint az ajánlatnak való minõsítéshez szükséges még a határidõre és a mennyiségre vonatkozó konkrét nyilatkozat is, ezeket pedig a jelentkezése nem tartalmazta.<br>
A Döntõbizottság ideiglenes intézkedés tárgyában nem hozott határozatot, mert a kérelem adataiból nem volt megállapítható a közbeszerzés tisztasága megsértésének veszélye.<br>
Ajánlatkérõ a március 6-án kelt észrevételében kérte a jogorvoslati kérelem elutasítását. Védekezésül elõadta, hogy a részvételi felhívását a Kbt. elõírásainak megfelelõen, a 9. sz. melléklet kitöltése útján tette közzé, az csak azokat az adatokat tartalmazta., melyeket a törvény a felhívás alaki és formai kellékeként elõír, vagy lehetõvé tesz. A felhívásban foglalt kikötései indokoltak voltak, az pedig nem róható fel a terhére, hogy a kérelmezõ a Kbt. rendelkezéseiben "nem kellõ alapossággal mélyedt el", és ezért tévesen értelmezte a felhívás tartalmát.<br>
Fenntartotta álláspontját, miszerint a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésében foglalt tilalomnál fogva érvénytelen az a részvételi jelentkezés, amelyik a konkrét ellenszolgáltatás megadása útján ajánlatot tartalmaz.<br>
A tárgyaláson kérelmezõnek a %-osan megadott árkedvezménnyel kapcsolatos érvelését cáfolandó elõadta, hogy miután a %-os árkedvezmény mindig az adott jelentkezõ, illetve ajánlattevõ mindenkori listaárára vonatkozik, a %-os árkedvezmény alapján meghatározható az ajánlati ár, ezért fenntartja azon döntését, hogy a kérelmezõ jelentkezése érvénytelen.<br>
Az egyéb érdekeltek közül a benyújtott észrevételükben a Carlson Vagonlit Travel, a DER Német Utazási Iroda és az OTP Travel Kft. egyetértett a jogorvoslati kérelemben foglaltakkal. A tárgyaláson elõadták, hogy kérelmezõ jogorvoslati kérelmében foglaltak megalapozottságát támasztja alá az a tény is, hogy az utaztatás üzletágban meghatározó szerepet betöltõ és már több közbeszerzési eljárásban részt vevõ jelentkezõk mindegyike a kérelmezõvel azonosan értelmezte a részvételi felhívást.<br>
A TCD Utazási Iroda Kft. szerint az ajánlatkérõ eljárása jogszerû volt.<br>
A Döntõbizottság a felek írásbeli és a tárgyaláson elhangzott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapítja, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás. A két szakaszból álló közbeszerzési eljárások elsõ, részvételi szakaszára ugyanezen törvényszakasz egy kifejezetten tiltó rendelkezést tartalmaz, miszerint ebben a szakaszban "az ajánlatkérõ nem kérhet, a részvételre jelentkezõ pedig nem tehet ajánlatot". A két szakaszból álló eljárások általános szabályait tartalmazó Kbt. 63. § (3) bekezdése és a hirdetmény közzétételével induló tárgyalásos eljárásra irányadó 71/A § (2) bekezdése értelmében a részvételi szakasz kifejezetten arra irányul, hogy a jelentkezõk közül ajánlatkérõ kiválassza a szerzõdés teljesítésére alkalmasakat.<br>
A kérelmezõ vitatta a részvételi felhívás jogszerûségét, érvelése szerint azért szerepelt a jelentkezésében árajánlatnak tûnõ nyilatkozat, mert ajánlatkérõ felhívásának 2. b), 3. c) és 9. d) pontja orientálta õt ajánlat tételére, ezen belül is a %-os árkedvezmény megjelölésére. Ezáltal – kérelmezõ álláspontja szerint – az ajánlatkérõ szegte meg a 63. § (1) bekezdésében foglalt tilalmat.<br>
A Döntõbizottság megvizsgálta a részvételi felhívást, és megállapította., hogy annak tartalma megfelelt a törvény elõírásainak. A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése értelmében ajánlatkérõnek a hirdetmény közzétételével induló tárgyalásos eljárásra szóló részvételi felhívást a 9. sz. melléklet szerinti minta alapján kell közzétennie. A hirdetmény a 9. sz. mellékletben foglalt tartalommal került közzétételre, a Kbt. rendelkezéseinek rendszerbeni értelmezésébõl következõen az abban szereplõ valamennyi kitétel jogszerû, az azzal szemben kérelmezõ által elõadott kifogások nem helytállóak:<br>
– A 2. b) pont nem a jelentkezés tartalmára, hanem a tárgyalásos eljárási forma alkalmazásának indokára vonatkozott.<br>
– A 3. c) pontban szereplõ azon kikötés, hogy részajánlatot nem lehet tenni, nem az eljárás jelen szakaszára, hanem az ajánlattételi szakaszra vonatkozik, ajánlatkérõ e pontban mintegy elõre jelezte, hogy csak olyan potenciális ajánlattevõk jelentkezését várja, akik a beszerzés tárgyaként megjelölt valamennyi szolgáltatás teljesítésére vállalkoznak, ha kell, alvállalkozó közremûködésével.<br>
– A 9. d) pontban ajánlatkérõ nemcsak a választott elbírálási szempontot határozta meg, hanem közölte az elbírálás részszempontjait, a súlyszámokat és a szorzószámokat is. Ajánlatkérõ ezen eljárása jogszerû volt. A törvény 63. § (4) bekezdése szerint a részvételi felhívásban kötelezõ meghatározni az elbírálási szempontot [34. § (1) bekezdés a) vagy b) pont szerinti], továbbá meg lehet határozni a 34. § (3) bekezdésében foglaltakat, azaz az elbírálási részszempontokat, a súlyszámokat és az értékelés során adható pontszámok alsó és felsõ határát. Ezen engedõ rendelkezésnek az a célja, hogy már az eljárás elsõ, részvételi szakaszában lehetõséget adjon a potenciális ajánlattevõk részére annak eldöntésére, hogy a bírálati részszempontok figyelembevételével érdemes-e jelentkezni az eljárásban való részvételre.<br>
Kérelmezõ a tárgyaláson vitatta, hogy a %-os árkedvezmény megadása valójában árajánlatnak lenne minõsíthetõ, véleménye szerint egyrészt a %-os árkedvezmény csak az árral együtt értelmezhetõ, másrészt az "ajánlat" fogalma magában foglalja a beszerzés tárgyára, a határidõre és minõségre vonatkozó nyilatkozatot is.<br>
A vitatott kérdést csak az adott közbeszerzési eljárás keretein belül lehet eldönteni. Ajánlatkérõ azért választotta a tárgyalásos eljárási formát, mert nincs abban a helyzetben, hogy elõre meg tudja határozni az utaztatási szolgáltatásokra való igényeinek számát, azaz a beszerzés tárgyát, valamint az utazásai idõpontját és célpontját (helyét) és az igénybe venni kívánt utashely kategóriáját (szolgáltatás minõségét). Ebbõl kiindulva az ajánlat többi tartalmi elemének hiányában kizárólag csak az árkedvezmény megadása képezi az ajánlat tartalmát, ugyanis ajánlatkérõ csak abból a szempontból kívánja "megversenyeztetni" az ajánlattevõket, hogy melyik ajánlattevõ garantálja számára a minél alacsonyabb árat: egyrészrõl a légi- és vasúti társaságok irányába fennálló üzleti pozíciója révén, másrészrõl e társaságok és az ajánlattevõ árai közötti minél alacsonyabb árrés biztosítása által.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint a jogorvoslati kérelmet elutasította. A megalapozatlan kérelmet elõterjesztõ kérelmezõ a költségei megtérítésére nem tarthat igényt.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2000. március 22.<br>
<br>
Dr. Csitkei Mária s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>