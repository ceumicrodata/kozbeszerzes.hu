<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2514)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.47/8/2000<br>
<br>
Tárgy: a Döntõbizottság elnökének hivatalból kezdeményezett jogorvoslati eljárása a Flammker Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: a Döntõbizottság Elnöke) a dr. Maschefszky Etele ügyvéd által képviselt Flammker Kft. (1037 Budapest, Jablonka u. 62/B, a továbbiakban: ajánlatkérõ) "zöldség-gyümölcs hûtõtároló komplexum építése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésének 2. fordulatára tekintettel a Kbt. 70. § (1) bekezdés b) pontját és a 71/B § (2) bekezdését, ezért a Döntõbizottság ajánlatkérõvel szemben 1 000 000 Ft, azaz egymillió forint bírságot szab ki, továbbá a döntésért felelõs Tóth Izabella ügyvezetõt 70 000 Ft pénzbírság megfizetésére kötelezi.<br>
Kötelezi a Döntõbizottság ajánlatkérõt és Tóth Izabella ügyvezetõt, hogy a bírságot a határozat kézhezvételétõl számított 15 napon belül a közbeszerzések Tanácsa MNB 10032000-01720361-00000000 sz. számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kezdeményezõ iratban foglaltak, a becsatolt iratok és a tárgyaláson elõadottak alapján az alábbi tényállást állapította meg: Ajánlatkérõ 1999. május hónapban pályázatot nyújtott be beruházási tevékenységek támogatására meghirdetett agrár célú pályázati kiírásra a Borsod-Abaúj-Zemplén Megyei Területfejlesztési Tanácshoz. A pályázat részét képezte a Montorg Kft. tanulmányterve a megépítendõ létesítmény mûszaki tartalmának meghatározása céljából.<br>
A pályázaton ajánlatkérõ a B.-A.-Z. Megyei Területfejlesztési Tanács 736/1999. számú határozatával 37 482 000 Ft támogatást nyert.<br>
A támogatás igénybevételének feltétele volt közbeszerzési eljárás lefolytatása, továbbá a támogatási szerzõdés 2000. május 30-ig történõ megkötése. Ajánlatkérõ ezt követõen a Montorg Kft.-vel elkészíttette a hatósági építési engedélyezési tervdokumentációt, majd az építési engedély megszerzéséért folyamodott.<br>
A Montorg Kft. az általa elkészített dokumentációban árajánlatot is adott a saját maga által elkészített tételes mennyiségi kiírás alapján, összesen 93 706 250 Ft értékben.<br>
Ezek után döntött ajánlatkérõ a közbeszerzési eljárás megindításáról. Nyilatkozata szerint a hûtõházak mûködésével kapcsolatban tevékenykedõ szakmai szervezet javaslatára négy ajánlattevõt kívánt eljárásába bevonni. Ugyanakkor eljárásának joglapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelölte meg, melyet arra alapított, hogy a beszerzés tárgyát, annak mûszaki, technikai sajátosságai miatt számára kizárólag egy szervezet – a tervezésbe bevont Montorg Kft. – képes teljesíteni, tekintettel a magas szintû követelményekre és az azonos tárgyú korábbi referenciák által nyújtott biztosítékra.<br>
Ajánlatkérõ ezt követõen 1999. december 21-én ajánlati felhívását megküldte a Montorg Kft.-nek, a Kraftwerk '96 Kft.-nek, a Klimavent Kft.-nek és a VÁPA Plusz Kft.-nek. A felhívásban a beszerzés tárgyaként hûtõtároló komplexum építését jelölte meg, annak tervezési és kivitelezési munkáival együtt.<br>
Felhívásához dokumentációt is csatolt, amely a Montorg Kft. által korábban készített építési engedélyezési tervet és az árazatlan tételes költségvetési kiírást tartalmazta.<br>
A felhívás VIII. pontjában, a pályázat alaki feltételei között kérte az alkalmasság vizsgálatára szolgáló egyes adatok igazolását célzó másolatok és nyilatkozatok csatolását, valamint az alábbiak szerint elõírta az elbírálás szempontjait is:<br>
– a pályázó referenciamunkái,<br>
– a pályázó magyarországi, több mint 50%-ban külföldi tulajdonú cégek részére végzett referenciamunkái,<br>
– szakmai, gyakorlati tapasztalat,<br>
– részteljesítési határidõ,<br>
– végteljesítési határidõ,<br>
– teljesítési garanciák (pl.: késedelmi kötbér) vállalása,<br>
– vállalási ár,<br>
– vállalási ár esedékessége.<br>
Az ajánlattételi határidõt 2000. január 20-ában határozta meg, mely határidõre a felhívott ajánlattevõk megküldték ajánlatukat.<br>
Az ajánlatok bontására csak 2000. január 25-én került sor, amikor ajánlatkérõ megállapította, hogy a Kraftwerk '96 Kft. ajánlata nem felel meg a felhívás feltételeinek, mivel õ lényegében nem is tett ajánlatot, ezért azt érvénytelennek nyilvánította.<br>
Ajánlatkérõ még ugyanezen napon elvégezte a három érvényes ajánlat érdemi elbírálását, és 1/2000. (I. 25.) sz. határozatával döntött az eljárás nyertesérõl is, aki a Montorg Kft. lett, tekintettel az általa bemutatott referenciákra és egyéb, legkedvezõbbnek ítélt feltételekre.<br>
A felek a szerzõdést 2000. február 2-án megkötötték.<br>
Ajánlatkérõ 2000. február 2-án küldte meg az eljárásról szóló tájékoztatót a Döntõbizottság Elnökének, aki 2000. február 14-én hivatalból jogorvoslati eljárást kezdeményezett.<br>
Ajánlatkérõ érdemi észrevételében a jogorvoslati eljárás megszüntetését kérte. Elismerte a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdésében foglalt kötelezettség elmulasztását, hivatkozva arra, hogy ennek – a mulasztást észlelve – azonnal eleget tett. Elõadta továbbá azt is, hogy egyebekben a jogszabály elõírásainak betartásával járt el, a jogszabály megkerülése részérõl tapasztalatlansága miatt fel sem merülhetett, mivel korábban közbeszerzési eljárásban sem ajánlattevõként, sem kiíróként nem vett még részt.<br>
A Döntõbizottságnak eljárása során azt kellett megvizsgálnia, hogy a hirdetmény közzététele nélküli tárgyalásos közbeszerzési eljárás alkalmazása megalapozott volt-e.<br>
A Kbt 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárásra vonatkozó ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése kimondja, hogy a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell meghatározott minta szerinti hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján ajánlatkérõ tárgyalásos eljárást alkalmazhat, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Jelen ügyben a közbeszerzési eljárás tárgyának mûszaki technikai sajátosságai miatt választotta ajánlatkérõ ezen eljárási fajtát.<br>
A hûtõtároló építmények a magasépítés területén annyiban sajátosak, hogy azokban jelentõs hányadot képviselnek a hûtéstechnológiai szerelési munkák, amelyek szakmailag is egyedi feladatként jelentkeznek. Ez azonban nem jelenti azt, hogy kizárólag egy ajánlattevõ képes ilyen szerzõdés teljesítésére. Ezt bizonyítja az is, hogy a felhívott négy ajánlattevõ közül hárman érvényes ajánlatot nyújtottak be, és valamennyien rendelkeztek hûtõtárolók építésében referenciákkal.<br>
A tárgyalás során nyilatkozatában maga a nyertes ajánlattevõ is elismerte, hogy a magyar építõipar ezen területén általa is ismert 8-10 olyan szervezet, akik hasonló feladatokat képesek teljesíteni.<br>
Mindezek alapján a Döntõbizottság megállapítja, hogy a hirdetmény közzététele nélküli közbeszerzési eljárás ajánlatkérõ által hivatkozott jogalapja nem áll fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdése szerint hirdetmény közzététele nélkül induló tárgyalásos eljárás megkezdésekor meg kell küldeni a Bizottság Elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
Fenti jogszabályi rendelkezéssel ellentétben az ajánlatkérõ csak 2000. február 2-án küldte meg a tájékoztatást a Bizottság Elnöke részére, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdését.<br>
Megjegyzi a Döntõbizottság, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében biztosított jogkörében eljárva észlelte – a jogalap hiányának megállapítása okán azonban külön jogsértés megállapítására már nem került sor –, hogy ajánlatkérõ magatartása a közbeszerzési eljárás során többször is ellentétes volt a Kbt. szabályaival.<br>
Fentiek alapján sérült a Kbt. összeférhetetlenségi szabálya, amikor a dokumentációt elkészítõ Montorg Kft. ajánlattevõként is részt vett az eljárásban; ugyancsak sértette a Kbt. szabályait, amikor ajánlatkérõ az elbírálás részszempontjainál nem határozta meg az azokra adható pontszámokat, illetve azok súlyszámait, és a Kbt. szabályaival ellentétes az is, hogy az ajánlattételi határidõt és az ajánlatok beadását követõ öt nap elteltével került sor az ajánlatok bontására.<br>
Összefoglalva, a Döntõbizottság a megállapított jogsértésekre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A bírság mértékénél figyelembe vette a jogszabály által elõírt minimális összeget, a közbeszerzés értékét, a jogsértés súlyát, és tekintettel volt az ajánlatkérõ közbeszerzési eljárásokban való járatlanságára.<br>
A jogorvoslati lehetõséget a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 24.<br>
<br>
Dr. Bakonyi Dolli s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Kozmáné dr. Gocs Éva s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>