<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2411)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.31/13/2000<br>
<br>
Tárgy: GEG és Társai Kft. által a SOTE takarítás tárgyú közbeszerzési eljárása ellen indított jogorvoslati kérelem<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Geg és Társai Kft. (9142 Rábapatona, Árpád u. 8., továbbiakban: kérelmezõ) kérelmezõnek a Semmelweis Orvostudományi Egyetem (1085 Budapest, Üllõi út 26., képviseli: dr. Salamonné dr. Bódis Enikõ ügyvéd, 1012 Budapest, Vérmezõ u. 14., a továbbiakban: ajánlatkérõ) "takarítás a klinika 4 telephelyén" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését és a 61. § (1) bekezdését, ezért ajánlatkérõt 2 500 000 Ft, azaz kétmillió-ötszázezer forint pénzbírsággal sújtja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Továbbá kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek írásbeli nyilatkozatai és a tárgyaláson elõadottak alapján a következõ tényállást állapította meg.<br>
Ajánlatkérõ 1999. december 1-jén a K. É. 48. számában ajánlati felhívást tett közzé nyílt közbeszerzési eljárás lefolytatására.<br>
A beszerzés tárgya és mennyisége: épülettakarítási szolgáltatás, az<br>
I. sz. Nõgyógyászati Klinika	5209 m2<br>
Markusovszky Kollégium	3951 m2<br>
Rökk Szilárd II. B.	1504 m2<br>
I. sz. Belgyógyászati Klinika	450 m2<br>
területekre vonatkozóan.<br>
Ajánlatkérõ felhívásában részajánlat tételét lehetõvé tette.<br>
Dokumentációt is bocsátott az ajánlattevõk rendelkezésére, melyben többek között meghatározta, hogy az ajánlattevõknek kifejezetten nyilatkozniuk kell arról, hogy hozzájárulnak az ajánlatok teljesítési helyenkénti önálló elbírálásához, és ahhoz, hogy nyertessége esetén a szerzõdést teljesítési helyenként is megköti, függetlenül attól, hogy teljes körû ajánlatot tett, illetve hány teljesítési helyre tett ajánlatot.<br>
Ajánlatkérõ meghatározta, hogy az összességében legelõnyösebb ajánlatot kívánja kiválasztani, és közölte az elbírálás részszempontjait, az arra adható pontszámokat, illetve a hozzájuk rendelt súlyszámokat a következõk szerint:<br>
	súlyszám<br>
a szolgáltatás milyen mértékben felel meg a dokumentáció feltételeinek	10<br>
mintaszerzõdés elfogadása	9<br>
ár	8<br>
inflációkövetés mértéke	8<br>
ajánlatkérõ pénzügyi gazdálkodását kímélõ pénzügyi ütemezés	7<br>
Részszempontokra adható pontszám: 1–10-ig.<br>
Érvényességi követelmény volt a dokumentáció VI. fejezetét képezõ mintaszerzõdés elfogadása, azzal a megengedõ feltétellel, hogy az esetleges eltéréseket konkrétan megjelölni és indokolni kellett.<br>
Nyilatkozni kellett továbbá az ajánlattevõ által felajánlott fizetési határidõrõl.<br>
Az ajánlatok bontási határidejére, 2000. január 11-re a Plurál Kft., a Takszer Kft. és kérelmezõ nyújtott be részajánlatot a jelen jogorvoslati eljárás tárgyát képezõ I. sz. Nõgyógyászati Klinika vonatkozásában.<br>
Ajánlatkérõ az ajánlatokat megvizsgálta, hiánypótlási lehetõséget biztosított 2000. január 13-ig, majd az érdemi értékelést követõen 2000. január 26-án eredményt hirdetett, melyrõl a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének megfelelõ összegzést is elkészítette.<br>
E szerint az összességében legkedvezõbb ajánlatot a Plurál Kft. tette, aki 385 összpontszámot ért el, õt követte a kérelmezõ 384 ponttal, majd a Takszer Kft. 360,5 ponttal.<br>
Ajánlatkérõ a szerzõdést a Plurál Kft.-vel 2000. február 7-én megkötötte.<br>
A kérelmezõ 2000. február 7-én terjesztette elõ jogorvoslati kérelmét, amelyben kérte, hogy a Döntõbizottság ideiglenes intézkedéssel tiltsa meg a szerzõdés megkötését, semmisítse meg az ajánlatkérõ eljárást lezáró döntését, és hívja fel a törvény szabályainak megfelelõ döntés meghozatalára, állapítsa meg a jogsértést annak vonatkozásában, hogy ajánlatkérõ megsértette a Kbt. szabályait, amikor az ajánlatok bontásakor nem ismertette az ajánlattevõk székhelyét és az általuk vállalt teljesítési határidõket, továbbá, hogy az eljárás nyerteseként nem az összességében legkedvezõbb ajánlatot tevõ ajánlattevõt hirdette ki, és a Kbt. 61. § (1) és (6) bekezdésében foglalt kötelezettségének sem tett eleget, amikor az eljárás eredményérõl szóló összegzést nem készítette el, és nem is küldte el határidõben az ajánlattevõknek.<br>
Jogorvoslati kérelmének érdemi indokolásául elõadta, hogy a 3. bírálati szempont, az ár tekintetében sérelmesnek tarja az õ és a nyertes ajánlata közötti aránytalan pontszámkülönbséget.<br>
Jogorvoslati kérelmében elismerte, hogy az általa megajánlott ár valóban drágább a nyertes ajánlattevõ áránál, a különbség százalékban kifejezve 30%, azonban az adott pontszámok (Plurál Kft.: 10, kérelmezõ 5,5) csaknem 50%-os különbséget mutatnak.<br>
Ezzel ellentétben a 4. bírálati szempontnál, ami az inflációkövetés mértékét értékeli, a nyertes ajánlata, mely az infláció 60%-át kívánja érvényesíteni, csupán 20%-kal kapott alacsonyabb pontszámot a kérelmezõnél, aki viszont fix árat ajánlott, és nem kívánt inflációt érvényesíteni az ajánlatkérõ felé.<br>
Mindezek alapján a kérelmezõ álláspontja szerint az adott pontszámok nem valóságosan és objektíven fejezték ki az ajánlatok közötti különbségeket.<br>
Ajánlatkérõ érdemi észrevételében a jogorvoslati kérelem elutasítását kérte, annak megalapozatlansága miatt.<br>
Indokolásul elõadta, hogy az ajánlatok értékelése során a Kbt. szabályainak megfelelõen járt el, és az összességében legelõnyösebb ajánlatot hirdette ki nyertesként.<br>
A kérelmezõ által vitatott részszempontok tekintetében kifejtette, hogy a bírálóbizottság az ár értékelése során az ajánlatok árkülönbségét nem az árak egymáshoz viszonyításával értékelte, hanem azt vette figyelembe, hogy az ajánlatkérõ számára az eltérés milyen összegû évi többletkiadást jelentene. Elõadta azt is, hogy az inflációkövetés mértéke bírálati szempont értékelése során nem az emelés %-os mértékét hasonlította össze, hanem az emelés összegszerû kihatását vette figyelembe.<br>
Ajánlatkérõ a tárgyaláson megerõsítette azon kijelentését is, hogy az árak, illetve az infláció mértékének összehasonlításakor, illetve az ajánlatok pontozása során a bírálóbizottság nem végzett számításokat, a pontszámokra vonatkozó döntést szavazás útján hozta meg.<br>
Egyéb érdekeltként a Plural Kft. észrevételében elõadta, hogy álláspontja szerint a kérelmezõ jogorvoslati kérelme megalapozatlan, mivel az ajánlati kiírásban nem szerepelt az egyes ajánlatok egymáshoz való viszonyítása, arányosítása, így ez az ajánlatkérõtõl nem is várható el.<br>
Elõadta azt is, hogy véleménye szerint ajánlatkérõ a pályázatok közti különbséget jól kifejezve hozta meg döntését, és az a pályázati kiírásban foglaltaknak is megfelel.<br>
A Döntõbizottságnak eljárása során elõször abban kellett állást foglalnia, hogy kérelmezõ azon kérelme, miszerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését és 61. § (6) bekezdését, amikor az ajánlatok bontásakor nem ismertette az ajánlattevõk székhelyét és az általuk vállalt teljesítési határidõt, illetve az errõl szóló jegyzõkönyvet a Kbt.-ben elõírtnál késõbb küldte meg a kérelmezõ részére, alapos-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Kérelmezõ jogorvoslati kérelmében foglaltak szerint a fenti jogsértésekrõl 2000. január 19-én szerzett tudomást, az idézett törvényhely szerint ettõl számítva 15 nap állt volna rendelkezésére ahhoz, hogy jogorvoslati kérelmét elõterjessze. Ezen határidõ 2000. február 3-án telt le, ehhez képest a jogorvoslati kérelem 2000. február 7-én érkezett a Döntõbizottsághoz, tehát az a fentieket figyelembe véve elkésett, ezért a Döntõbizottság a jogorvoslati kérelmet e részében elutasítja.<br>
A kérelem a tekintetben, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, amikor az összegzést az eljárásról nem az elbírálás befejezésekor készítette el, és azt nem küldte meg az eredményhirdetést követõ öt munkanapon belül az összes ajánlattevõnek, megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Fenti rendelkezés elõírásaival szemben ajánlatkérõ az összegzést csak 2000. január 28-án készítette el – holott az eredményhirdetés már 2000. január 26-án megtörtént –, és azt 2000. február 3-án kapta meg a kérelmezõ.<br>
Mindebbõl következõen a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértését megállapította.<br>
Kérelmezõ kérelmének 3. része, mely szerint ajánlatkérõ nem az összességében legelõnyösebb ajánlatot hirdette ki nyertesként, megalapozott.<br>
A Döntõbizottság az ajánlatkérõ által megadott pontszámok és súlyszámok alkalmazásával megvizsgálta és értékelte az ajánlatokat, és a következõket állapította meg:<br>
A bírálati szempontok alapján történt vizsgálat szerint ajánlatkérõ az elsõ két szempont keretében egyértelmûen a bírálati szempontok tartalmának megfelelõen bírált és adott pontokat. Ennek megfelelõen kérelmezõ az 1. és 2. részszempontok vonatkozásában a maximális pontszámot, 10-et (súlyozva 100-at, illetve 90-et) kapta, míg nyertes az elsõre 9,5-öt (súlyozva 95-öt), a másodikra õ is 10-et (súlyozva 90-et).<br>
A harmadik részszempont az ár volt. Ajánlatkérõ mind a bírálati jegyzõkönyv, mind az összegzés tanúsága szerint úgy járt el, továbbá a jogorvoslati eljárás során tett észrevételében is úgy nyilatkozott, hogy az ár bírálatánál figyelembe vette mindhárom ajánlattevõ árváltoztatásra vonatkozó árajánlati elemét, és a 3 évre vonatkozó árat hasonlította össze. Igaz, hogy ajánlatkérõ az elõbbiek alapján számolt, azonban mégsem pontosan. Ugyanis nem vette figyelembe, hogy az árajánlatok összehasonlítása során az egyes évekre külön kell kiszámolni az ajánlattevõk által (a prognosztizált és az ebbõl érvényesíteni kívánt infláció hatásával korrigált) ajánlott árakat, majd az árarányosítás alapján (legkedvezõbb ár/adott ár x 10) kapott pontok átlagolt értékét súlyozni.<br>
Ezzel a módszerrel lehet ugyanis az ajánlott árakhoz rendelni a megadott pontozási tartományon (1–10) belüli valós pontértékeket, majd azokat súlyozva beépíteni az összpontszámba.<br>
havi bruttó ár E Ft-ban:<br>
Plural Kft.<br>
	ár	pont<br>
2000. év	1500,0	10,00<br>
2001. év	1561,2*	10,00<br>
2002. év	1624,9	10,00<br>
átlagolt pontszám		10,00<br>
súlyozott pontszám		80<br>
Geg és Társai Kft.<br>
	ár	pont<br>
2000. év	1995,5	7,52<br>
2001. év	1995,5	7,82<br>
2002. év	1995,5	8,14<br>
átlagolt pontszám		7,83<br>
súlyozott pontszám		62<br>
Takszer Kft.<br>
	ár	pont<br>
2000. év	1974,6	7,60<br>
2001. év	2055,2	7,60<br>
2002. év	2139,1	7,60<br>
átlagolt pontszám		7,60<br>
súlyozott pontszám		61<br>
*= ajánlatkérõ által alkalmazott várható (6,8%-os) infláció 60%-ával korrigálva.<br>
Ennek megfelelõen a harmadik részszempontra adott (és már súlyozott) pontszám esetében a nyertesé változatlanul a legkedvezõbb (80 pont), azonban mind a kérelmezõé, mind a harmadik ajánlattevõé nõtt, az elõbbi 44-rõl 63-ra, az utóbbié 46-ról 61-re.<br>
A negyedik részszempont vonatkozásában az inflációkövetés mértékét határozta meg ajánlatkérõ szempontként, és mint minden szempontra, úgy erre is 1-tõl 10-ig határozta meg az adható pontok számát.<br>
A Döntõbizottság álláspontja szerint a fent elõadott metodikát követve az inflációkövetés – ajánlatkérõ szempontjából – legkedvezõbb mértéke a 0, azaz, ha valaki egyáltalán nem érvényesíti áraiban az infláció hatását, így ez 10 pontot ér. Az az ajánlat pedig, amelyik 100%-osan, azaz teljes mértékben kívánja követni az inflációt, értelemszerûen a legkevesebb, azaz 1 pontot kap. Az 1-tõl 10-ig adható pontok a vállalt mértékek vonatkozásában tehát a következõk:<br>
Plural Kft.<br>
	inflációt követõ mértéke	pont<br>
2000. év	0%	10,0<br>
2001. év	60%	4,6<br>
2002. év	60%	4,6<br>
átlagolt pontszám		6,4<br>
súlyozott pontszám		51<br>
Geg és Társai Kft.<br>
2000. év	0%	10,0<br>
2001. év	0%	10,0<br>
2002. év	0%	10,0<br>
átlagolt pontszám		10,0<br>
súlyozott pontszám		80<br>
Takszer Kft.<br>
2000. év	0%	10,0<br>
2001. év	60%	4,6<br>
2002. év	60%	4,6<br>
átlagolt pontszám		6,4<br>
súlyozott pontszám		51<br>
Végezetül az ötödik részszempont tekintetében, amely az ajánlatkérõ pénzügyi gazdálkodását kímélõ pénzügyi ütemezés volt, a következõ ajánlatokat tették az ajánlattevõk: Plural Kft. 45 naptári nap, Geg és Társai Kft. 60 naptári nap, Takszer Kft. 45 banki nap (= 63 naptári nap). Nyilvánvaló, hogy a legkedvezõbb ajánlatot a Takszer Kft. tette, így a 63 napos fizetési határidõ 10 (súlyozva 70) pont. A harmadik részszempontnál már ismertetett számítási metodika szerint a következõ legjobb fizetési határidõt a Geg és Társai Kft. adta: 60 napot, amelyik 9,5 (súlyozva 67) pontot ér, a harmadik helyezett pedig a Plural Kft. lett, amelyik a 45 napjával 7,1 (súlyozva 50) pontot szerzett.<br>
Összefoglalva tehát az összességében legelõnyösebb ajánlatot a kérelmezõ adta (részszempontok sorrendjében: 100+90+63+80+67 =) 400 ponttal, a második a Plural Kft. (95+90+80+51+50 =) 366 ponttal, harmadik pedig a Takszer Kft. (93+90+61+51+70 =) 365 ponttal.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az elvégzett értékelés és a jogszabály fenti rendelkezése alapján a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, amikor nem a kérelmezõt, hanem a Plurál Kft.-t hirdette ki az eljárás nyerteseként.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében biztosított jogkörében eljárva észlelte – de külön jogsértés megállapítására nem került sor –, hogy eltérés van az ajánlati felhívás 9. pontja és a dokumentáció részét képezõ mintaszerzõdés között annyiban, hogy az ajánlati felhívásban az szerepel, hogy ajánlatkérõ az ellenszolgáltatást a teljesítést követõ 30 napon belül teljesíti, míg a szerzõdési feltételekben 45 banki napban került meghatározásra.<br>
Mindezekre tekintettel a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a), d) és f) pontja szerinti jogkövetkezményeket alkalmazta.<br>
A bírság mértékének megállapításánál figyelembe vette a jogsértés súlyát és a beszerzés értékét.<br>
A költségekrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 20.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>