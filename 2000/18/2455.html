<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2455)
</b></h2><FONT size=3><i><u></i></u><br>
1021 Budapest, Margit krt. 85.<br>
Ikt. sz.: D.20/18/2000<br>
<br>
Tárgy: NICKEL Klíma Kft. és a KIPCALOR Kft. jogorvoslati kérelme a Mohács Város Polgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A NICKEL Klíma Kft. (1146 Budapest, Hermina u. 17., továbbiakban: kérelmezõ I.) és a KIPCALOR Kft. (1106 Budapest, Jászberényi út 34–36. továbbiakban: kérelmezõ II.) jogorvoslati kérelmének – melyet Mohács Város Polgármesteri Hivatal (7700 Mohács, Széchenyi tér 1., továbbiakban: ajánlatkérõ) "Mohács Város Kórházában központi mûtõk légkezelése és klimatizálása, gépészeti, automatizálási, ehhez kapcsolódó építészeti és villanyszerelési munka dokumentáció alapján" tárgyú közbeszerzési eljárása ellen indítottak – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban. <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdését, 40. § (1) bekezdését és 48. § (1) bekezdését, ezért ajánlatkérõnek a közbeszerzési eljárás folyamán hozott döntéseit – a részvételi és ajánlati felhívásra is kiterjedõen – megsemmisíti.<br>
Kötelezi az ajánlatkérõt, hogy a határozat kézhezvételétõl számított 15 napon belül térítsen meg a kérelmezõ I. és a kérelmezõ II. részére 30 000 Ft-30 000 Ft, azaz harmincezer-harmincezer forint igazgatási szolgáltatási díjat. Ezt meghaladóan a jogorvoslati kérelmeket elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 1999. november 24-én megjelent 47. számában a rendelkezõ részben megjelölt beszerzés tárgyában.<br>
A teljesítési határidõt 2000. május 31-ben határozta meg.<br>
A felhívás 3. d) pontja értelmében részajánlatot nem lehetett tenni.<br>
Ajánlatkérõ a felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolásához szükséges igazolások, nyilatkozatok körét, a 11. b) pontban pedig a szerzõdés teljesítésére alkalmatlannak minõsítés feltételeit.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, 1–10-ig terjedõ értékelési pontszámok mellett a bírálati részszempontok és az azokhoz rendelt súlyszámok a következõk:<br>
– ajánlati ár, fizetési feltételek	30<br>
– mûszaki tartalom	25<br>
– az ajánlati ár fedi a mûszaki tartalmat	15<br>
– az ajánlat teljessége	5<br>
– részhatáridõk	10<br>
– legmegfelelõbb jótállási, szavatossági és garanciafeltételek vállalása	15<br>
Ajánlatkérõ az ajánlati kötöttséget az ajánlattételi határidõ lejártától számított 60 napban határozta meg.<br>
A felhívásban ajánlatkérõ nem utalt arra, hogy II. helyezettet is hirdet.<br>
Ajánlatkérõ 1999. december 17-én helyszíni konzultációt tartott, melyen közölte: "Az ajánlati árat a következõkre kell megtenni: a) Kettõ-kettõ mûtõ külön-külön szerelve, önállóan üzembe helyezhetõen, b) Mind a négy mûtõ együttes szerelése üzembe helyezéssel."<br>
Ajánlatkérõ értékelõbizottsága 2000. január 17-én értékelte az ajánlatokat, és úgy döntött, hogy az eljárás nyertese a CLH Kft. 1. sz. ajánlata az I. ütemre (azaz csak két-két mûtõ) 35 960 000 Ft ajánlati árral, 2000. május 30-i teljesítési határidõvel, a második helyezett pedig a kérelmezõ I. ajánlata az I. ütemre 33 950 063 Ft ajánlati árral, 2000. május 31-i teljesítési határidõvel. A 2000. január 18-án tartott nyilvános eredményhirdetésen ajánlatkérõ ennek megfelelõen hirdette ki az eljárást lezáró döntését.<br>
Kérelmezõ I. 2000. január 26-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az eredményhirdetéskor nem adta át az összegzés az eljárásról megnevezésû dokumentumot, az eredményhirdetés jegyzõkönyvét és annak mellékletét a Kbt.-ben elõírt 5 napos határidõn belül nem kapta meg. Sérelmezte továbbá, hogy az ajánlati felhívás 4 db mûtõ klimatizálásáról szólt, a helyszíni bejáráson ajánlatkérõ kérte, hogy 2 db mûtõre is adjanak ajánlatot, majd az eredményhirdetésen szóban közölte, hogy csak 2 mûtõt valósítanak meg, a további 2 mûtõ kialakítására pénzt kell szereznie.<br>
Kifogásolta, hogy csak a II. helyezett lett, holott az elsõ, 30-as súlyszámú bírálati részszempontból a 2 mûtõre adott ajánlata 4 546 250 Ft-tal, a 4 mûtõre adott ajánlata pedig kb. 3,5 millió Ft-tal kedvezõbb volt a nyertes ajánlatánál, valamint a további bírálati részszempontok tekintetében sem volt kedvezõtlenebb. Kérte az ajánlatkérõ döntésének felülvizsgálatát.<br>
A Döntõbizottság a D.20/5/2000 számú határozatával ideiglenes intézkedésként megtiltotta a szerzõdés megkötését.<br>
Kérelmezõ II. 2000. február 1-jén terjesztett elõ jogorvoslati kérelmet az ajánlatkérõ közbeszerzési eljárása ellen. A Döntõbizottság a két ügyet egyesítette.<br>
Kérelmezõ II. sérelmezte, hogy az ajánlati felhívás szerint a beszerzés tárgyának egy részére nem lehetett ajánlatot tenni, a helyszíni konzultáción ajánlatkérõ mégis lehetõvé tette a részajánlattételt. Sérelmezte továbbá, hogy az eredményhirdetésen ajánlatkérõ nem adta át ajánlattevõk részére az eljárás eredményérõl szóló írásbeli összegzést. Az eredményhirdetést követõen megküldött összegzés mellékletét képezõ feljegyzésben rögzítést nyert, hogy az "ajánlatkérõ anyagi keretei a pályázat teljes megvalósítására nem nyújtanak lehetõséget", álláspontja szerint így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését.<br>
Kifogásolta, hogy ajánlatkérõ olyan ajánlattevõt – a CLH Kft.-t minõsített nyertesnek –, mely ajánlattevõ vélhetõen belsõ információkkal rendelkezik a beszerzés tárgyával kapcsolatban. Ezen állítását az ajánlatok értékelésének indokolásáról szóló feljegyzésben foglaltakra alapította, miszerint a nyertes "aktívan részt vett instrukciónk alapján a tervezési munkák segítésében". Kifogásolta ajánlatkérõ azon megállapítását, hogy neki nincsenek egészségügyi referenciái.<br>
Kérte a jogsértés megállapítását, az eljárást lezáró döntés megsemmisítését, a nyertes ajánlattevõnek az eljárásból való kizárását, és az ajánlatkérõ terhére bírság kiszabását.<br>
Ajánlatkérõ a kérelmezõ I. jogorvoslati kérelmére benyújtott, 2000. február 2-án kelt észrevételében kérte a jogorvoslati kérelem elutasítását. Elõadta, hogy az eredményhirdetéstõl számított 5 napon belül minden ajánlattevõ, így kérelmezõ I. is megkapta az eredményhirdetés jegyzõkönyvét, az értékelés indokolását, és a jegyzõkönyv mellékleteként az összegzés az eljárásról dokumentumot.<br>
Vitatta, hogy az elsõ bírálati részszempontot követõ bírálati részszempontok tekintetében a kérelmezõ I. és a nyertes ajánlata egyenértékû lett volna, utalt – többek között – arra, hogy pl. a kérelmezõ II. csak azzal a feltétellel vállalta a két év garanciát, hogy a karbantartási munkák végzésével ajánlatkérõ õt bízza meg, ezzel szemben a nyertes a kétéves garanciavállalást nem kötötte feltételhez.<br>
Ajánlatkérõ a kérelmezõ II. jogorvoslati kérelmére február 7-én kelt észrevételében kérte a jogorvoslati kérelem elutasítását. Elõadta, hogy azért nem tudta a mûtõk számát pontosan meghatározni, mert a bekerülési költséget illetõ információi nagy eltérést mutattak, egyébként az ajánlati árak is igazolták, hogy csak 2 mûtõ megvalósítására van anyagi fedezetük. Minden egyes ajánlattevõvel közölték, hogy 2 és 4 mûtõre is kell ajánlatot tenni. A kérelmezõ II. kifogásával kapcsolatban közli, hogy azért vette igénybe a tervezés során a nyertes ajánlattevõ szakembereinek segítségét, mert a klimatizálás tervezési és kivitelezési munkái terén nem rendelkezik speciális szakemberrel, mindamellett a tervek nem tartalmaznak egyetlen olyan megkötést sem, aminek a teljesítése a nyerteshez lenne köthetõ.<br>
Az összegzés az eljárásról megnevezésû dokumentumot az ajánlattevõk részére az eredményhirdetést követõ 5 napon belül postai úton megküldte.<br>
A jogorvoslati eljárásban 2000. február 15-én tartott tárgyaláson kérelmezõknek a klimatizálandó mûtõk számának megváltoztatásával, a beszerzés megvalósításához szükséges pénzügyi fedezete mértékével, és a nyertes ajánlattevõ összeférhetetlenségével kapcsolatos kifogásaira nézve a következõket adta elõ:<br>
A 4 mûtõ klimatizálására irányuló beszerzése bekerülési költségeinek megismerése céljából több olyan kórháztól kért információt, melyek ilyen munkát már végeztettek. Még így sem tudta egyértelmûen meghatározni a bekerülési költséget, ezért úgy készíttette el a terveket, hogy azok 2-2 mûtõre szakaszolt kivitelezést is lehetõvé tegyenek. Az ajánlati felhívást azonban a rész-ajánlattételi lehetõségre nézve a K. É.-ben való közzététel útján nem módosította, mert a részajánlat fogalmát õ úgy értelmezte, hogy annak alapján egy adott munkafázist többen végezhetnek, és ezt nem kívánta lehetõvé tenni. A nyertes ajánlattevõ nem vett részt az ajánlati felhívás és dokumentáció elkészítésében, csak mint korábban már öt kórházban a klimatizálási munkákat végzõ kivitelezõ, szakmai tanácsokat adott a kivitelezés szakaszolási lehetõsége és a klimatizálási szakterületen jártassággal rendelkezõ tervezõ kiválasztása terén.<br>
Közölte, hogy a nyertessel a szerzõdést nem kötötte meg.<br>
Az egyéb érdekeltek közül a Ferroép Kft., az R és T Kft., az Aerotechnika Kft. és a Kipszer Klíma Kft. nyújtottak be észrevételt.<br>
A Ferroép Kft. beadványa érdemi észrevételt nem tartalmazott.<br>
Az R és T Kft. kifogásolta, hogy amikor ajánlatkérõ a konzultáción közölte, hogy 2 mûtõre is el kell készíteni az ajánlatot, szó sem volt arról, hogy csak e 2 mûtõre vonatkozó ajánlatot fogj a elbírálni. Kifogásolta, hogy annak ellenére, hogy ajánlati ára kedvezõbb volt a nyertesénél, a nyertes 17 pontot, õ pedig csak 14 pontot kapott.<br>
Vitatta ajánlatkérõ megállapítását a referenciái elégtelenségére nézve, mert õ végezte pl. a Baranya Megyei Kórház mûtõjének átalakítási munkáit, ugyanezen kórház röntgenhelyiségének szellõzési és klimatizálási munkáit, részt vett a POTE klimatizálási munkáiban is.<br>
Az Aerotechnika Kft. is kérte ajánlatkérõ döntésének megsemmisítését.<br>
Álláspontja szerint ajánlatkérõ megsértette az esélyegyenlõséget, mert a tervezési munkákban aktívan részt vevõ CLH Kft. ajánlatát elfogadta. Állította, hogy árban az õ ajánlata is kedvezõbb volt, mint a nyertesé.<br>
A Kipszer Klíma Kft. egyetértett a jogorvoslati kérelmekben foglaltakkal, álláspontja szerint az ajánlatok pontozása szubjektív alapon történt. Úgy a teljes, mint a részajánlatot illetõen kedvezõbb árajánlatot tett, mint a nyertes.<br>
A Döntõbizottság a felek írásbeli és a tárgyaláson szóban elhangzott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította., hogy a két jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése így rendelkezik: "Az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel...". A kérelmezõk jogorvoslati kérelmébõl, az "összegzés az eljárásról" dokumentum mellékletét képezõ feljegyzésbõl, és ajánlatkérõ által a tárgyaláson elõadottakból megállapítható, hogy ajánlatkérõnek csak 2 mûtõ klimatizálására volt meg az anyagi fedezete. Ennek ellenére ajánlatkérõ a közbeszerzési eljárást 4 mûtõ klimatizálási munkáinak elvégzésére indította meg, ezáltal megsértette a Kbt. 32. § (2) bekezdését.<br>
Az ajánlattevõknek ajánlati dokumentációként rendelkezésre bocsátott "Mohács Város Kórháza (Mohács, Szepessy tér 7.) mûtõblokk – diagnosztikai központ bõvítése, mûtõklíma felújítása" megnevezésû tenderterv részét képezõ Mûszaki leírás szerint 4 db mûtõ klimatizálásához kapcsolódó építészeti és gépészeti munkákra kellett az ajánlati felhívás 3. d) pontjának a részajánlattételt kizáró elõírása folytán teljes körû ajánlatot tenni. Ajánlatkérõ az ajánlatok beérkezése, az azokban foglalt ajánlati árak megismerése után felismerte azt a tényt, hogy a rendelkezésére álló összeg nem elegendõ a tervek szerinti munkák teljes körû megvalósítására, ezért a konzultáción közölte, hogy a beszerzés egy részére – 2 db mûtõvel kapcsolatos munkákra – is kell ajánlatot tenni. Ezáltal ajánlatkérõ lényegében vagylagosra – teljes körû és részajánlattételre – változtatta a beszerzési igényét, azonban az ajánlati felhívás 3. d) pontját ennek megfelelõen nem módosította.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlati felhívást csak új hirdetmény közzétételével lehet módosítani. A közzététel nem tekinthetõ megvalósultnak az ajánlattevõkkel való közlés által, mert a Kbt. 29. § (1) bekezdése szerint a törvény alkalmazásában hirdetmény közzétételén a K. É.-ben történõ közzétételt kell érteni. Ajánlatkérõ – a tárgyaláson saját maga által is elismerten – az ajánlati felhívás módosítását a K. É.-ben nem tette közzé, ezáltal megsértette a Kbt. 48. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján a Döntõbizottság a kérelmekben foglaltakon túl eljárt ajánlatkérõ egyéb jogsértése tekintetében is, mivel a vizsgálat során megállapította, hogy ajánlatkérõ nem tett eleget a "közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról" szóló 1/1996. (II. 7.) KTM rendeletben foglalt kötelezettségének.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése elõírja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást adni. Építési beruházások esetén ez a mûszaki leírás az építészeti, épületgépészeti tervekben, mûszaki leírásban testesül meg. A Kbt. 96. § (3) bekezdése ezen tervek kötelezõ tartalmának meghatározására felhatalmazást adott a környezetvédelmi és területfejlesztési miniszter részére, a felhatalmazás alapján született az 1/1966. (II. 7.) KTM rendelet.<br>
A rendelet 2. § (1) bekezdése definiálja az ajánlatkérési mûszaki dokumentáció (röviden: ajánlati dokumentáció) fogalmát, miszerint az "a jogerõs, végrehajtható és érvényes építési vagy létesítési hatósági engedélyokirat és a hozzá tartozó tervek alapján készített, az építmény helyszínét, környezetét, jelenlegi, valamint kész állapotát – az ajánlatadáshoz szükséges és elégséges módon – rögzítõ írásos dokumentumok és tervrajzok összessége". A (2) bekezdés szerint az ajánlatkérési dokumentációban meg kell határozni:<br>
"a) az építményrészek, a szerkezeti elemek, a beépített berendezések stb. térbeli elhelyezkedését, méretét, mennyiségét,<br>
b) a kész állapotra vonatkozó mûszaki és minõségi követelményeket,<br>
c) az építmény megvalósítását, a kivitelezés módját befolyásoló körülményeket, szolgáltatásokat,<br>
d) az ajánlattételt lényegesen befolyásoló, építési beruházásnak nem minõsülõ, de azzal együtt elkészítendõ munkákat."<br>
A rendelet melléklete tartalmazza a dokumentáció kötelezõ tartalmát:<br>
<br>
1. Alapadatok, okiratok a)–d) pontig történõ felsorolásban [többek között a b) pont szerinti jogerõs építési engedély],<br>
<br>
2. Mûszaki leírások a)–c) pontig történõ felsorolásban [többek között a b) pont szerinti "tervezett mûszaki megoldások"].<br>
<br>
3. Mûszaki számítások és szakvélemények (amennyiben az építmény jellege szükségessé teszi).<br>
<br>
4. Tervrajzok a) és b) pontban.<br>
<br>
5. Mennyiségi kimutatás.<br>
Az ajánlatkérõ által az ajánlattevõk részére ajánlati dokumentációként biztosított tervanyag csak a melléklet 2. b) pontjában, részben a 4., és az 5. pontjában elõírtakat tartalmazta.<br>
Ajánlatkérõ tehát nem a jogszabályban elõírt módon adott mûszaki leírást a beszerzés tárgyára vonatkozóan, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését. A Kbt. 32. § (2) bekezdés fent idézett szövegébõl következik, hogy az ajánlati felhívás közzétételének feltétele az is, hogy ajánlatkérõ a beszerzés tárgyát képezõ építési beruházási munkára rendelkezzen jogerõs építési engedéllyel. A Döntõbizottság a becsatolt (és a tárgyaláson ajánlatkérõ által teljeskörûnek elismert) ajánlati dokumentáció vizsgálata alapján megállapította, hogy ajánlatkérõ nem rendelkezett építési engedéllyel, így ajánlatkérõ e tekintetben is megsértette a Kbt. 32. § (2) bekezdését.<br>
A Döntõbizottság nem vizsgálta a jogorvoslati kérelmeknek az ajánlatok elbírálásával kapcsolatos kifogásait, mert az ajánlatkérõ döntéseit az ajánlati felhívás közzétételéig visszamenõ hatállyal kellett megszüntetnie, alapvetõen a pénzügyi fedezet hiánya és a beszerzés tárgyának nem a jogszabályokban elõírtak szerinti meghatározása miatt. A jogszerûtlenül hozott kezdeti döntést követõ döntések vizsgálata már indokolatlan, mert azok a kezdeti döntés jogszerûtlenségébõl következtek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett. A Döntõbizottság eltekintett a bírság kiszabásától, mert az ajánlatkérõi döntésnek az ajánlati felhívás közzétételéig visszamenõ hatályú megsemmisítését alkalmasnak ítélte meg a közbeszerzési eljárás további jogszerû lefolytatására.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2000. február 21.<br>
<br>
Dr. Csitkei Mária s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>