<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4657)
</b></h2><FONT size=3><i><u></i></u><br>
Budapest II., Margit krt. 85.<br>
Ikt. sz.: D.216/10/2000<br>
<br>
Tárgy: a Pécsi Geodéziai Rt. jogorvoslati kérelme a Nemzeti Kataszteri Program Kht. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pécsi Geodéziai és Térképészeti Kft. (7622 Pécs, Jogász u. 4., továbbiakban: kérelmezõ) kérelmére dr. Mezeiné dr. Nyitrai Beáta ügyvéd (1054 Budapest, Steindl I. u. 9.) által képviselt Nemzeti Kataszteri Program Kht. (1131 Budapest, Rokolya u. 1–13.) Bük nagyközség digitális állami földmérési alaptérképeinek elkészítése" tárgyú közbeszerzési eljárása ellen indult jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (6) bekezdését, ezért 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság a jogorvoslati kérelmet elutasítja.<br>
Az eljárásban felmerült költségeiket a felek saját maguk viselik.<br>
A határozat ellen fellebbezésnek nincs helye. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ elõminõsítési eljárás lefolytatására részvételi felhívást tett közzé a K. É. 2000. január 19-én megjelent 3. számában, a rendelkezõ részben megjelölt beszerzés tárgyában.<br>
A részvételi felhívás 4. pontjában a beszerzés tárgyát képezõ feladat teljesítése határidejeként 2000. március 1-jét jelölte meg.<br>
Az ajánlatok elbírálására ajánlatkérõ az összességében legelõnyösebb ajánlat elbírálási szempontot választotta, a bírálati részszempontok és súlyszámok a következõk:<br>
– mûszaki terv színvonala	0,4<br>
– vállalási ár	0,3<br>
– a minõség-ellenõrzés és adatbiztonság	0,2<br>
– az elkészült térkép megbízhatóságát és az ingatlan-nyilvántartásban történõ felhasználását elõsegítõ, az ajánlati árba beszámított többletfelajánlások	0,1<br>
A jelentkezési határidõig, február 15-ig 8 jelentkezés érkezett ajánlatkérõhöz. Ajánlatkérõ 7 jelentkezõt tartott alkalmasnak: a kérelmezõt, az Alba Geotrade Rt.-t, a Cartoranje Holland–Magyar Földmérési, Közmûfejlesztési és Általános Mérnöki Kft.-t, a Datakart Geodéziai Kft.-t, a Geodéziai és Térképészeti Rt.-t, a Geodézia Földmérõ-mérnöki Szolgáltató Kft.-t és a Hungarogeo '90 Kft.-t.<br>
Az elõminõsítési eljárás eredményét március 16-án kihirdette, és március 22-én a 7 jelentkezõt ajánlattételre hívta fel.<br>
Az ajánlati felhívás 4. pontjában a teljesítési határidõt 2001. augusztus 1-jében határozta meg, az ajánlati dokumentáció "B. Útmutató" 2. pont harmadik "–" bekezdése 2001. március 1-jét, a "D. Részletes szerzõdési feltételek" 10. pontjában pedig ajánlatkérõ 2001. augusztus 1-jét határozta meg teljesítési véghatáridõként.<br>
Az ajánlati dokumentáció "D. Részletes szerzõdési feltételek" VII. 3. pontja így szól: "A kapcsolattartásra kijelölt személyek: Megrendelõ részérõl: Pfeiffer Barnabás témafelelõs" "Vállalkozó részérõl: az ajánlatban megjelölt személy".<br>
Az ajánlattételi határidõig, május 2-ig 6 ajánlattevõ nyújtott be ajánlatot: a kérelmezõ 8 194 642 Ft-os, az Alba Geotrade Rt. 21 903 000 Ft-os, a Hungarogeo '90 Kft. 11 283 000 Ft-os, a Cartoranje Kft. 18 784 700 Ft-os, a Geodéziai és Térképészeti Rt. 17 978 000 Ft-os és a Geodézia Kft. 25 113 000 Ft-os nettó ajánlati árral.<br>
Az ajánlatokat értékelõbizottság értékelte, és a május 30-i ülésen döntést hozott arról, hogy a kérelmezõ és a Hugarogeo Kft. ajánlata érvénytelen, mert azokból hiányzik a kapcsolattartó megjelölése.<br>
A május 17-i dátummal megjelölt eredményhirdetési jegyzõkönyv szerint ajánlatkérõ a Geodéziai és Térképészeti Rt. ajánlatát hirdette ki nyertesnek.<br>
Kérelmezõ június 7-én jogorvoslati kérelmet terjesztett elõ a Döntõbizottsághoz. Sérelmezte, hogy a közel 10 millió Ft-tal kedvezõbb vállalkozói díjjal nyertességre esélyes ajánlatát ajánlatkérõ egy formai indokra, a kapcsolattartó személye megnevezésének hiányára hivatkozva érvénytelennek nyilvánította.<br>
Utalt arra, hogy ajánlatkérõ korábbi közbeszerzési eljárásaiban is nyújtott már be ajánlatot a kapcsolattartó személy megnevezése nélkül, és ezen ajánlatait ajánlatkérõ érvényesnek tekintette, holott ezen eljárások közbeszerzési dokumentációi azonosak voltak a jelenlegiével.<br>
Állította, hogy sem a felhívás, sem az április 11-én kiegészített ajánlati dokumentáció Útmutatója nem írja elõ a kapcsolattartó kifejezett megnevezését. A kapcsolattartó személyével foglalkozó Részletes szerzõdési feltételek VII. fejezet 3. pontjából nem következik a kapcsolattartó személy megjelölésének szükségessége, mert a vállalkozó részérõl megjelölendõ név helye nincs szabadon hagyva, jelezve azt, hogy oda ajánlatkérõ adatot kér megadni.<br>
Kifogásolta kérelmezõ ajánlatkérõ eljárását azért is, mert annak ellenére, hogy az eredményhirdetés június 1-jén 14.00 órakor volt, annak jegyzõkönyvében május 17-e 14.00 óra szerepel.<br>
Kérte a jogsértés megállapítását, ajánlatkérõ döntéseinek megsemmisítését, valamint ideiglenes intézkedésként a szerzõdéskötés megtiltását. <br>
Ajánlatkérõ a június 19-én kelt észrevételében kérte a jogorvoslati kérelem elutasítását. Elõadta, hogy eljárása jogszerû volt, mert a kérelmezõ ajánlata nem felelt meg az ajánlati dokumentációban foglaltaknak. Az eredményhirdetés idõpontját illetõen közölte, hogy a jegyzõkönyvben elírás történt, az ahhoz csatolt jelenléti ív igazolja az eredményhirdetés dátumát.<br>
Ajánlatkérõ megbízásából a Cetaso Kft. is észrevételt terjesztett elõ június 16-án. Elõadta, hogy "a dokumentáció egyértelmûen tartalmazta azt a felhívást, hogy az ajánlatban meg kell jelölni a kapcsolattartó személyt." Elutasította a kérelmezõ azon érvelését, hogy hiánypótlást kellett volna elrendelnie a kapcsolattartó személy megjelölése céljából, mert erre a Kbt. vonatkozó 43. § (4) bekezdése nem ad lehetõséget. Közölte, hogy a korábbi közbeszerzési eljárás gyakorlatára sem hivatkozhat kérelmezõ, mert ha azokban követtek is el hibát, a jogkövetõ magatartás biztosítására kell törekedniük.<br>
A jogorvoslati eljárásban július 3-án tartott tárgyaláson ajánlatkérõ közölte, hogy a nyertes ajánlattevõvel a szerzõdést június 14-én megkötötte.<br>
Az egyéb érdekeltek közül az Alba Geotrade Rt. és a Geodéziai és Térképészeti Rt. nyújtott be beadványt. Az Alba Geotrade álláspontja szerint ajánlatkérõ jogszerûen nyilvánította a kérelmezõ ajánlatát érvénytelennek, mert az ajánlati dokumentáció részletes szerzõdési feltételek VII. 3. pontjából következik, hogy az ajánlatban szerepeltetni kell a kapcsolattartó személyét. A Geodéziai és Térképészeti Rt. beadványa érdemi észrevételt nem tartalmazott.<br>
A Döntõbizottság a felek írásbeli és a tárgyaláson elõadott szóbeli észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Ezzel összhangban rendelkezik úgy az 52. § (2) bekezdés d) pontja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlati dokumentáció szerves részét képezõ részletes szerzõdési feltételek VII. 3. pontjában foglaltakból következik, hogy ajánlattevõnek az ajánlatban meg kellett jelölnie a kapcsolattartó személyét. Kétségtelen, hogy ajánlatkérõ nem határozta meg pontosan a kapcsolattartó személy neve megadásának helyét, csupán a szerzõdés szóban forgó pontjának "az ajánlatban megjelölt személy" szövegébõl lehet következtetni arra, hogy az ajánlatban azt szerepeltetni kell. Miután ajánlatkérõ nem alkalmazott kötelezõ alakiságot elõíró formanyomtatványt a név megadásához, az ajánlattevõk – így kérelmezõ is – szabadon dönthették el, hogy az ajánlatuk mely részében tesznek eleget ezen ajánlatkérõi kikötésnek.<br>
A Döntõbizottság részletesen megvizsgálta a kérelmezõ ajánlatát és megállapította, hogy abban sehol sem szerepel a megrendelõ és a vállalkozó közötti kapcsolat tartásra vállalkozó (kérelmezõ) által kijelölt személy megnevezése. Kérelmezõ ajánlata nem felel meg az ajánlati dokumentációban foglaltaknak, így ajánlatkérõ jogszerûen minõsítette kérelmezõ ajánlatát érvénytelennek.<br>
A kérelmezõ kifogásolta, hogy annak ellenére, hogy az eredményhirdetés június 1-jén volt, ajánlatkérõ az arról felvett jegyzõkönyvében május 17-ben jelölte meg az eredményhirdetés idõpontját.<br>
A Döntõbizottság elfogadta az ajánlatkérõ védekezését, mert megvizsgálva a jegyzõkönyv részét képezõ jelenléti ívet megállapította, hogy a jelenléti ív készítésének idõpontjaként 2000. június 1. van feltüntetve, így a május 17-i dátummegjelölés csak elírás lehet.<br>
A Döntõbizottság megállapította, hogy a jogorvoslati kérelem egyik részében sem megalapozott, ezért azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglalt jogkörével élve vizsgálat tárgyává tette ajánlatkérõ azon eljárását is, miszerint a részvételi felhívásban foglalt 2001. március l. idõponttól eltérõen, 2001. augusztus 1-jében jelölte meg a teljesítési határidõt az alkalmasnak minõsített ajánlattevõk részére megküldött ajánlati felhívásában.<br>
A Kbt.-nek a két szakaszból álló eljárások közös szabályait rögzítõ 63. § (6) bekezdésének második mondata ekként rendelkezik: "A részvételi szakaszra vonatkozó dokumentációt és a részvételi felhívásnak a részvételi szakaszra vonatkozó részeit, valamint a beszerzés tárgyát és mennyiségét a részvételi határidõ lejártáig, annak egyéb elemeit az ajánlattételi határidõ lejártáig közzétett hirdetménnyel lehet módosítani."<br>
A részvételi felhívásban szereplõ 2001. március 1-jei teljesítési határidõ a részvételi felhívás "egyéb elemének" minõsül, így azt ajánlatkérõ csak az ajánlattételi határidõ lejártáig közzétett hirdetménnyel módosíthatta. A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(1) bekezdése alapján a Kbt. "alkalmazásában hirdetmény közzétételén a K. É.-ben történõ közzétételt kell érteni" azaz a teljesítési határidõt joghatályosan nem lehetett módosítani az ajánlattevõknek megküldött ajánlati felhívás (és ajánlati dokumentáció) által. Ajánlatkérõ a tárgyaláson úgy nyilatkozott, hogy a teljesítési határidõ módosításának a K. É.-ben való közzétételét nem kérte. A Döntõbizottság megállapította, hogy ajánlatkérõ a teljesítési határidõ módosításának a K. É.ben való közzététele elmulasztásával megsértette a Kbt. 63. § (6) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d) és f) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. július 4.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>