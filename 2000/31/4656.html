<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4656)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.215/2000<br>
<br>
Tárgy: Alterra Építõipari Kft. jogorvoslati kérelme Tatabánya Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra Építõipari Kft. (1103 Budapest, Sibrik M. út 30., képviseli: dr. Németh László jogtanácsos továbbiakban: kérelmezõ) jogorvoslati kérelmének, melyet a Tatabánya Megyei Jogú Város Önkormányzata (2800 Tatabánya, Fõ tér 6., továbbiakban: ajánlatkérõ) "hulladéklerakó rekultivációja" tárgyú közbeszerzési eljárása ellen nyújtott be, helyt ad. A Döntõbizottság megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdését, ezért ajánlatkérõnek a közbeszerzési eljárást lezáró döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 2000. március 22-én megjelent 12. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlati felhívás 3. a) pontja a beszerzés tárgyát és mennyiségét az alábbiak szerint részletezte: a Tatabányán megszûnt hulladéklerakó rekultivációja az elkészült 97-647-02 sz. tervek alapján. A rekultiválandó terület nagysága: 9,0 hektár 4640 m2. A részletes mennyiségeket a kiviteli tervhez csatolt költségvetési kiírás tartalmazza.<br>
Az ajánlati felhívás szerint részajánlatot nem lehet tenni, többváltozatú ajánlat benyújtása megengedett volt.<br>
Az ajánlati felhívás szerint a teljesítés határideje 2000. november 30.<br>
Az ajánlatkérõ az ajánlati felhívás 11. pontjában határozta meg az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, valamint az ajánlattevõknek a szerzõdés teljesítésére alkalmatlanná minõsítésének szempontjait is.<br>
Az ajánlati felhívás 13. pontjában került meghatározásra az ajánlatok elbírálásának szempontja. Az ajánlatkérõ az összességében legelõnyösebb ajánlatot kívánta kiválasztani. Ehhez megadta ajánlatkérõ a részszempontokat, a részszempontok súlyát meghatározó szorzószámokat, valamint a részszempontok szerinti tartalmi elemeinek értékelése során adható pontszám alsó és felsõ határát az alábbiak szerint:	súlyszám<br>
– vállalási ár	60<br>
– az elõírtnál magasabb vállalt jótállás	20<br>
– az elõírtnál magasabb kötbérvállalás	15<br>
– pénzügyi ütemezés	5<br>
A részszempontok tartalmi elemeihez rendelt pontszám alsó határa 0, felsõ határa 100 pont.<br>
Ajánlatkérõ az egyéb információk között elõírta, hogy a nyertes ajánlattevõ visszalépése esetén fenntartja a jogot, hogy a következõ legkedvezõbb ajánlatot benyújtóval köt szerzõdést.<br>
Egyéb információk között elõírta továbbá, hogy ajánlattevõnek a bruttó vállalási ár 10%-ának megfelelõ összegben jóteljesítési garanciaként bankgaranciát kell nyújtani, legkésõbb az eredményhirdetést követõ 8. napig. A szerzõdéskötés feltétele a jóteljesítési garancia benyújtása.<br>
Ajánlatkérõ dokumentációt is készített, ami tartalmazta az ajánlattételhez kapcsolódó fontosabb tudnivalókat, a tervezett létesítmény ismertetését, a kivitelezésre kerülõ munkákat és az általános tudnivalókat.<br>
Az ajánlattételhez kapcsolódó fontosabb tudnivalók között ajánlatkérõ elõírta, hogy a részszámlázás az ajánlatban a pályázó által megadott pénzügyi ütemtervnek megfelelõ, mûszakilag jól elhatárolandó módon történhet az ajánlati ár 80%-áig.<br>
A kötbérrel kapcsolatos elõírása ajánlatkérõnek az volt, hogy átadás, illetve átvételi késedelem esetén a késedelemhez tartozó mûszaki tartalom teljes számlaérték 5‰-e naponta, de nem több 15%-nál.<br>
A garanciális idõre a mûszaki átadás-átvételtõl számított 5 év volt az ajánlatkérõi kívánalom.<br>
Az óvadékra vonatkozóan ajánlatkérõ elõírta, hogy a szerzõdéskötés esetén az ajánlattevõ a szerzõdéses összeg 10%-áról köteles bankgaranciát adni, mely a megbízó számára biztosítékul szolgál a vállalkozói hibára visszavezethetõ szerzõdéses viszony ellehetetlenülése esetére. A megbízónak indoklás nélkül közvetlen joga kell hogy legyen a bankgarancia összegének lehívása. A bankgarancia futamideje a szerzõdés teljesítéséig tart. A garanciális idõ lejártáig a szerzõdéses összeg 3%-ának megfelelõ bankgaranciát kell biztosítani az elõzõek szerint.<br>
Az ajánlatok benyújtására 2000. május 2-án került sor. Ajánlatot nyújtottak be az Egri Útépítõ Rt., ÉDUVIZ Kft., Hoffmann Rt., Swietelsky Út-Vasút Kft., KEM Parképítõ és Kertészeti Rt., Betonút Szolgáltató és Építõ Rt., Strabag Hungária Rt., Magyar Aszfalt Kft. és kérelmezõ.<br>
Az ajánlatok bontásáról készült jegyzõkönyv tartalmazza, hogy az Egri Útépítõ Rt. ajánlata érvénytelen, mert az ajánlat a beárazott mennyiségi kimutatás aláíratlan példányát tartalmazza. Az ajánlatkérõ ennek alapján a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint az ajánlatot érvénytelennek minõsítette.<br>
Az ajánlatkérõ az ajánlatokat elbírálta, és a bírálóbizottság a Swietelsky Út-Vasút Kft. ajánlatát minõsítette az összességében legelõnyösebbnek.<br>
A 2000. május 30-án tartott eredményhirdetésen ennek megfelelõen a Swietelsky Út-Vasút Kft. ajánlatát hirdették ki nyertesnek.<br>
Ajánlatkérõ döntése ellen kérelmezõ nyújtott be jogorvoslati kérelmet 2000. június 6-án.<br>
A jogorvoslati kérelmében kérte az ajánlatkérõ döntésének megsemmisítését, ideiglenes intézkedésként a még meg nem kötött szerzõdés megkötésének megtiltását, ajánlatkérõ kötelezését az eljárási díj és költségek megfizetésére. Indoklásként elõadta, hogy ajánlati ára a nyertes ajánlatánál 5 M Ft-tal kedvezõbb volt, erre maximális pontszámot is kapott.<br>
A jótállás és kötbérvállalás elbírálási szempontoknál az ajánlatkérõ a két ajánlatot azonos értékûnek minõsítette. A legkisebb súlyszámmal rendelkezõ ütemezés bírálati szempontra viszont a nyertes 100, míg kérelmezõ csak 30 pontot kapott. Ez az eltérés okozta azt, hogy az ajánlatkérõ az ajánlatát kedvezõtlenebbnek minõsítette a nyertesnél. Álláspontja szerint az ajánlatkérõ ezen elbírálási szempontot szubjektíven értékelte.<br>
Ajánlatkérõ érdemi észrevételében a jogorvoslati kérelmet mint megalapozatlant kérte elutasítani.<br>
Indoklásként elõadta, hogy a szempontok közül a jótállás vonatkozásában a nyertes kedvezõbb ajánlatot tett a kérelmezõnél, annak ellenére, hogy egyenlõ pontszámot adott részükre. A pénzügyi ütemezéssel kapcsolatosan ajánlatkérõ elõadta, hogy a kérelmezõ pénzügyi ütemezése burkolt elõlegezést jelent, az elsõ két hónapban az ajánlott összeg 55%-át kívánja leszámlázni.<br>
A Döntõbizottság a 215/3/2000. számú határozatában ideiglenes intézkedésként a szerzõdéskötést megtiltotta.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
A Döntõbizottság az ajánlatkérõ által megadott pontszámok és súlyszámok alkalmazásával megvizsgálta a nyertes és kérelmezõi ajánlatot, amelyek alapján a következõket állapította meg:<br>
Az l. elbírálási szempont a vállalási ár:<br>
Nyertes ajánlati ára	179 355 054 Ft<br>
Kérelmezõ	174 075 000 Ft<br>
A beérkezett ajánlatok közül a kérelmezõ ára volt a legkedvezõbb. Ajánlatkérõ ezen elbírálási szempontot úgy értékelte, hogy a legkedvezõbb ár maximális pontszámot kapott, és a legkedvezõbb ártól való eltérés arányában állapította meg a többi ajánlattevõ pontszámát. A nyertes 97 pontot kapott, a súlyozás (60) eredményeként a pontszáma 5820.<br>
A kérelmezõ 100 pontot ért el, a súlyozásra tekintettel 6000 pontot kapott.<br>
Az adott pontszámok kifejezték az árak különbözõségének arányát, az ajánlatkérõ pontozása helyes volt, ennek alapján az értékelése is.<br>
A 2. elbírálási szempont: az elõírtnál magasabb vállalt jótállás.<br>
Az ajánlatkérõ az 1. elbírálási szempontnál leírt arányosítási módszerrel alakította ki a pontszámokat.<br>
A nyertes 7 év jótállást vállalt, a kérelmezõ 6 év jótállást vállalt. A legmagasabb jótállási idõt, 10 évet a Hofmann Rt. vállalta, így õ kapta a maximális pontszámot, 100-at, mely a súlyszámmal (20) felszorozva 2000 pontot eredményezett.<br>
A nyertes a vállalt 7 évére 70 pontot kapott, mely a súlyszámmal felszorozva 1400 pontnak felelt meg. A kérelmezõ a 6 évre vállalt jótállásával szintén 70 pontot kapott, mely a súlyozás eredményeként 1400 pontot jelentett a számára.<br>
Az ajánlatkérõ érdemi észrevételében és a tárgyaláson tett nyilatkozatában elismerte, hogy ezen elbírálási szempontból téves eredményre jutott, a kérelmezõt 60 pont illeti meg, mely súlyozva 1200 pontnak felel meg.<br>
Ajánlatkérõ kérelmezõre vonatkozó pontozása ezen elbírálási szempontból tehát helytelen volt.<br>
A 3. elbírálási szempont: az elõírtnál magasabb vállalt kötbér.<br>
A nyertes a kötelezõen elõírtaknak megfelelõ vállalást tette, míg kérelmezõ az elõírt 5‰ helyett 1,5%-ot vállalt.<br>
Ajánlatkérõ ezen elbírálási szempontból is az arányosítási módszer alkalmazásával pontozta az ajánlatokat.<br>
A Döntõbizottság azonban megállapította, hogy ajánlatkérõ helytelenül értékelte az ajánlatokat, és ennek eredményeként a pontozása is helytelen eredményre vezetett.<br>
A legjobbnak a Magyar Aszfalt Kft. ajánlatát minõsítette, ugyanis a Magyar Aszfalt Kft. a szerzõdött összeg 20%-ának visszatartási lehetõségét biztosította a mûszaki átadás-átvételig. Ez azonban nem kötbérvállalás, így ezt ajánlatkérõ kötbérvállalásnak nem minõsíthette és nem is értékelhette. A Magyar Aszfalt Kft. e vállalásával annak az ajánlatkérõi elõírásnak felelt meg, mely szerint részszámlázás a pénzügyi ütemtervnek megfelelõ, mûszakilag jól elhatárolható módon történhet az ajánlati ár 80%-ig. A kérelmezõ az elõírt 5‰ helyett 1,5%-ot vállalt, azonban ugyanannyi pontot kapott, mint a nyertes az elõírt 5‰ vállalásával. (50 pont, súlyozva 750)<br>
A Döntõbizottság álláspontja szerint a helyes pontozás az alábbi: A legkedvezõbb ajánlatot a kérelmezõ tett-e, így megilleti a 100 pont, mely súlyozással 1500 pontnak felel meg.<br>
A nyertes – követve az 1. és 2. elbírálási szempontnál alkalmazott számítási metodikát – 33 pontot kap, mely súlyozva 495 pontnak felel meg.<br>
Ajánlatkérõ értékelése e részszempontból helytelen volt, nem tükrözi objektíven az ajánlatok közötti különbségeket.<br>
A Döntõbizottság ajánlatkérõnek azon védekezését elfogadni nem tudta, hogy ezen részszempont értékelésénél a 15% feletti vállalást kívánta értékelni és nem az alsó értéknél magasabb vállalásokat.<br>
Ajánlatkérõ a dokumentációban a kötbérre vonatkozóan ugyanis azt írta elõ: átadási, illetve átvételi késedelem esetén a késedelemhez tartozó mûszaki tartalom teljes számlaérték 5 ‰-e naponta, de nem több 15%-nál. Ajánlatkérõ ezen elõírásából következik, hogy a vállalás felsõ határát 15%-ban maximálta, így az ajánlattevõk csak az alsó értéket elfogadva, vagy az alsó értéktõl magasabb vállalást tehettek, és az ajánlatok értékelésénél ez vehetõ figyelembe.<br>
A Döntõbizottság számítása szerint az elsõ részszempont alapján a pontozás helyesen.<br>
	Nyertes	Kérelmezõ<br>
l.	5820	6000<br>
<br>
2.	1400	1200<br>
<br>
3.	495	1500<br>
	7715	8700<br>
A 4. elbírálási szempont: pénzügyi ütemezés.<br>
A nyertes vállalása:<br>
június	9 492 000 Ft<br>
július	19 187 000 Ft<br>
augusztus	30 352 000 Ft<br>
szeptember	32 879 000 Ft<br>
október	22 157 000 Ft<br>
november	29 417 000 Ft<br>
A kérelmezõ vállalása:<br>
június	41 000 000 Ft<br>
július	35 000 000 Ft<br>
október	32 000 000 Ft<br>
november	31 260 000 Ft<br>
A nyertes 100 pontot, súlyozva 500, míg kérelmezõ 30 pontot, súlyozva 150 pontot kapott.<br>
Ajánlatkérõ ezen elbírálási szempontból azt az ajánlatot értékelte kedvezõbbnek, ahol elsõ hónapban nem vagy csak kis összegû számlák benyújtására kerül sor.<br>
Ebbõl az elbírálási szempontból maximális pontszámot kapott a nyertes KEM Rt., Betonút Rt. és a Magyar Aszfalt Kft. A legkevesebb pontszámot a kérelmezõ kapta.<br>
Ajánlatkérõ ezen elbírálási szempontból nem matematikai képlet alapján értékelt, pontozása azonban az ajánlatok tartalmi elemeire figyelemmel nem objektív.<br>
A maximális pontszámot kapta pl. a Betonút Rt., aki júliusban számláz ugyan elõször, de a benyújtott számla összege igen magas 130 492 000 Ft, és ugyanígy maximális pontszámot ért el a Magyar Aszfalt Kft. is, aki csak augusztusban számláz elõször és a beállított számla értéke 1 490 460 Ft.<br>
Az adott pontszámok nem tükrözik objektíven az ajánlatok közötti különbségeket.<br>
A Döntõbizottság álláspontja szerint a legjobb ajánlat ebbõl az elbírálási szempontból kétségkívül a Magyar Aszfalt Kft.-é, ezért õt illeti a 100 pont, súlyozva 500. Ezt követõ legkedvezõbb a Strabag Rt. és a KEM Rt. ajánlata, majd a nyertes ajánlata következik. A kérelmezõ ajánlata ebbõl az elbírálási szempontból a Döntõbizottság álláspontja szerint az utolsó elõtti, a legrosszabb ajánlat a Betonút Rt.-é.<br>
A Döntõbizottság ebbõl az elbírálási szempontból számítást már nem végzett, tekintettel arra, hogy az a kérelmezõ és a nyertes eredményét már nem befolyásolja, ugyanis amennyiben a 4. elbírálási szempontból az adható ponthatárok szélsõ értékeként a nyertes maximális 500 pontot, míg a kérelmezõ a minimális 50 pontot kapná, ez a pontszám az elbírálás végsõ eredményét nem befolyásolná.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megállapította, hogy ajánlatkérõ csak az 1. elbírálási szempont értékelése során járt el a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésben foglaltak szerint.<br>
A 2. elbírálási szempontból pontozása a kérelmezõ vonatkozásában helytelen volt, a 3. és 4. elbírálási szempontok értékelése során nem az ajánlatok tényleges tartalmi elemeit értékelte, így a pontozása is helytelen eredményre vezetett, és a döntése alapján nem az összességében legelõnyösebb ajánlatot hirdette ki nyertesnek.<br>
A Döntõbizottság megállapította, hogy ajánlatkérõ eljárása során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére tekintettel a Kbt. 59. § (1) bekezdését.<br>
Az ideiglenes intézkedés alapján a szerzõdés megkötésére még nem került sor, így lehetõvé vált a Döntõbizottság számára az eljárást lezáró döntés megsemmisítése.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján ajánlatkérõ eljárást lezáró döntését megsemmisítette, és a d) pont alapján a jogsértést megállapította. A jogsértés megállapítására tekintettel a Kbt. 88. § (1) bekezdés h) pontja alapján kötelezte ajánlatkérõt az igazgatási szolgáltatási díj megfizetésére.<br>
A Döntõbizottság ajánlatkérõvel szemben a megállapított jogsértés ellenére bírságot nem alkalmazott, mert a jogsértõ állapot a határozata alapján megszûnt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 30.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>