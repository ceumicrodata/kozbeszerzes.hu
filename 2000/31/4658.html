<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4658)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.211/15/2000<br>
<br>
Tárgy: Herdlicska Márton egyéni vállalkozó, Sodexho Magyarország Kft., Elamen Rt., valamint Junior Rt. jogorvoslati kérelme Budapest Fõváros XVII. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Matuz Norbert (1114 Budapest, Bartók B. út 11–13.) ügyvéd által képviselt Herdlicska Márton László (1047 Budapest, Fóti út 56., továbbiakban: I. r. kérelmezõ) I. r. kérelmezõnek, valamint dr. Ferenczi Gábor (1026 Budapest, Kelemen L. u. 2/3. fszt. 5.) ügyvéd által képviselt Sodexho Magyarország Kft. (1115 Budapest, Etele út 68., a továbbiakban: II. r. kérelmezõ) II. r. kérelmezõnek, valamint az Elamen Kereskedelmi és Vendéglátó Rt. (1095 Budapest, Soroksári út 98., továbbiakban: III. r. kérelmezõ) III. r. kérelmezõnek, valamint a Junior Vendéglátó Rt. 1095 Budapest, Mester u. 29–31., a továbbiakban: IV. r. kérelmezõ) IV. r. kérelmezõnek Budapest Fõváros XVII. Kerület Önkormányzata (1173 Budapest, Pesti út 165., továbbiakban: ajánlatkérõ) "az önkormányzat fenntartásában lévõ általános iskolák, gimnázium és nyári napközis tábor közétkeztetési feladatainak ellátására átlagosan 1300 adag reggeli, 3500 adag ebéd, 1300 adag uzsonna, valamint az önkormányzat fenntartásában lévõ óvodák és szociális intézmények közétkeztetési feladatainak ellátására átlagosan 2500 adag reggeli, 3200 adag ebéd, 2500 adag uzsonna, 21 adag vacsora szolgáltatása" tárgyú közbeszerzési eljárása ellen indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, az 55. § (2) bekezdését, valamint az 53. § (2) bekezdésére tekintettel az 59. § (1) bekezdés elsõ fordulatát, ezért az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy az I., II., III. és IV. r. kérelmezõk részére a határozat kézhezvételétõl számított 15 napon belül egyenként 30 000-30 000 Ft, azaz harmincezer-harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. február 2-i számában tette közzé nyílt eljárás megindítására szóló ajánlati felhívását a rendelkezõ részben meghatározott beszerzésekre. Rész- és többváltozatú ajánlattétel egyaránt megengedett volt.<br>
A felhívás 11. pontjában meghatározta az ajánlattevõk pénzügyi, gazdasági, mûszaki alkalmassága igazolására kért adatokat és tényeket, valamint az alkalmatlanná minõsítés szempontjait.<br>
Az összességében legelõnyösebb ajánlatot kívánta nyertessé nyilvánítani az alábbi részszempontok 1–10-ig történõ pontozása mellett (zárójelben a súlyszámokkal)<br>
– nyersanyagnorma	5<br>
– az ajánlati ár	5<br>
– a szolgáltatás színvonala, minõségi garanciái	4<br>
Ajánlatkérõ a 16. pontban, az egyéb információk között azt is elõírta, hogy az ajánlatok összeállításához a vendéglátás és közétkeztetés keretében történõ élelmiszer-elõállítás és -forgalmazás feltételeirõl szóló 80/1999. (XII. 28.) GM-EüM-FVM együttes rendelet elõírásait is alkalmazni kell.<br>
Ajánlatkérõ dokumentációt is kibocsátott, amelyben jelezte, hogy a fenti együttes rendelet 2. sz. melléklete szerint kéri megadni a beszerzésekre az "A" táblázat szerinti részletezésben korcsoportonként az ajánlott étkeztetés élelmiszer-nyersanyagok energia- és tápanyagtartalmának, illetve élelmiszer-felhasználásának mennyiségi értékeit 1 fõre, 1 napra vonatkozóan, valamint a "C" és "D" táblázat szerint az élelmiszer-felhasználás mennyiségét 1 fõre, 10 napra.<br>
Az ajánlattételi határidõig (2000. március 3.) 7 ajánlattevõ nyújtott be ajánlatot: I. r., II. r., III. r. kérelmezõ (2 változatban), IV. r. kérelmezõ, a Pensio 17 Kft. (6 változatban) a Kinder K + F Kft. és a Plásztán Kft. (2 változatban).<br>
Ajánlatkérõ munkatársai meglátogatták az ajánlattevõk konyháit a mûködtetés színvonalának ellenõrzése céljából, a tapasztaltakról azonban jegyzõkönyvet nem készítettek.<br>
Az ajánlatkérõ a nyersanyagnorma tartalmi elemeinek értékeléséhez szakértõt kért fel. A szakvélemény kialakításának egységesen alkalmazott szempontjai a következõk voltak:<br>
l. A pályázati összeállítás étkeztetésre vonatkozó dokumentációjának tartalma, áttekinthetõsége.<br>
<br>
2. A pályázó által elvégzett, az étrendtervezetek energia- és tápanyagtartamára, valamint a nyersanyag-felhasználásokra vonatkozó számítások, értékelések megítélése.<br>
<br>
3. A különbözõ pályázó által benyújtott étrendtervezetek minõségi értékelése az étlapok alapján.<br>
<br>
3.1. A felhasznált nyersanyagok, illetve az ételfélék elõfordulásának változatossága.<br>
<br>
3.2. Az étkeztetni kívánt korcsoportok életkori sajátosságainak, ízlésvilágának figyelembevétele.<br>
<br>
3.3. A nyersanyag-felhasználás idényszerûsége.<br>
<br>
3.4. Az egyes étkezések fehérjekomplettálásának érvényesülése.<br>
<br>
3.5. Az energia- és tápanyagtartalom arányos elosztása.<br>
<br>
3.6. Az étrendekben az egyes ételfélék jelleg, íz, szín és konzisztencia szerinti harmóniája.<br>
<br>
3.7. Az egyes étrendek mennyire tükrözik az egészséges táplálkozás kialakítására irányuló szellemet, a felhasznált élelmiszer-nyersanyagok, illetve ételkészítési módok megítélése alapján.<br>
Ajánlatkérõ az ajánlatok értékelését úgy végezte el, hogy a bírálati részszempontok, a konyhákban szerzett tapasztalatok (a fõzõkonyha felszereltsége, konyhatechnológiai eljárások, a konyha tisztasága, a dolgozók személyi higiéniája, a szállítóedények állapota, tisztasága, a szolgáltatást ellátó jármûpark állapota, a kiszolgált étel mennyisége és minõsége, a referenciaintézmény véleménye a szolgáltatásról) alapján az ajánlattevõk között a bírálóbizottsági tagok általi egyenkénti, majd összesített helyezési sorrendet állított fel, amelyhez késõbb pontokat rendelt.<br>
Az összesített helyezési sorrend és az összesített pontszám a következõ volt:<br>
	Rangsor	Pontszám<br>
I. r. kérelmezõ	6	14<br>
II. r. kérelmezõ	3	8<br>
III. r. kérelmezõ	4	9<br>
IV. r. kérelmezõ	5	11<br>
Pensio 17 Kft.	1	5<br>
Kinder K + F Kft.	7	15<br>
Plásztán Kft.	2	7<br>
Ajánlatkérõ az árajánlatokat a következõ táblázatok ponthatárai alapján értékelte:<br>
a) általános iskola, gimnázium és nyári napközis tábor esetében:<br>
0–400 millió Ft-ig	10 pont<br>
400–410 millió Ft között	9 pont<br>
410–420 millió Ft között	8 pont<br>
420–430 millió Ft között	7 pont<br>
430–440 millió Ft között	6 pont<br>
440–450 millió Ft között	5 pont<br>
450–470 millió Ft között	4 pont<br>
470–480 millió Ft között	3 pont<br>
480–500 millió Ft között	2 pont<br>
b) Óvodák és szociális intézmények esetében:<br>
0–440 millió Ft között	10 pont<br>
440–453 millió Ft között	9 pont<br>
453–466 millió Ft között	8 pont<br>
466–479 millió Ft között	7 pont<br>
479–518 millió Ft között	6 pont<br>
518–544 millió Ft között	5 pont<br>
544–557 millió Ft között	4 pont<br>
Ajánlatkérõ 2000. április 18-án kelt levelében értesítette az ajánlattevõket az eredményhirdetés idõpontjának új idõpontra való elhalasztásáról, azok kézbesítésére a vétívek alapján 2000. május 27.–június 2. között került sor.<br>
Ajánlatkérõ 2000. június 2-i eredményhirdetése szerint az általános iskolák, gimnázium és nyári napközis tábor közétkeztetési feladataira a Pensio 17 Kft., míg az óvodák és szociális intézmények közétkeztetésére a Plásztán Kft. tette az összességében legelõnyösebb ajánlatot.<br>
I. r. kérelmezõ 2000. június 2-án, II. r. kérelmezõ június 6-án, III. és IV. r. kérelmezõ június 7-én nyújtotta be a közbeszerzési eljárás ellen jogorvoslati kérelmét.<br>
A Döntõbizottság a jogorvoslati eljárásokat egyesítette.<br>
I. r. kérelmezõ kérte ideiglenes intézkedésként a szerzõdéskötés megtiltását, továbbá az eljárást lezáró döntés megsemmisítését, ajánlatkérõ marasztalását az eljárási díj és költségek tekintetében.<br>
Álláspontja szerint ajánlatkérõ az ajánlati felhívásban és dokumentációban meghatározott értékelési szempontokat figyelmen kívül hagyva, illetve azokat nem megfelelõen alkalmazva járt el az elbírálás során, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének 1. mondatát, az 57. § (2) bekezdését és a 62. § (1) bekezdését:<br>
<br>
1. nyersanyagnorma tekintetében a pályázati dokumentáció áttekinthetõségének, a bekért számítások értékelése értékelési szempontként való figyelembevételekor.<br>
<br>
2. az ajánlati ár vonatkozásában, a nyertes ajánlattevõ 6 változatú ajánlatának értékelése során,<br>
<br>
3. a szolgáltatás színvonala szempontnál, amikor a helyszíni bejárást követõen nem volt megállapítható, hogy az ajánlatkérõ képviselõi mit is vizsgáltak.<br>
Sérelmezte továbbá, hogy ajánlatkérõ nem kért felvilágosítást a II. r. kérelmezõ kirívóan alacsony ára miatt.<br>
A II. r. kérelmezõ kifogásolta, hogy sem a nyersanyagnorma, sem a szolgáltatás színvonala tartalmi értékelésének ajánlatkérõ által alkalmazott módja nem állapítható meg egzakt módon az értékelésrõl kiadott dokumentumokból, ezzel sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1), a 35. § (1) bekezdése.<br>
Kérte ideiglenes intézkedésként a szerzõdéskötés megtiltását és az eljárást lezáró döntés megsemmisítését.<br>
A III. r. kérelmezõ szerint ajánlatkérõ sem az ajánlati felhívásban, sem a dokumentációban nem határozta meg az egyes részszempontok értékelésekor alkalmazott módszereket, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) és 56. §-át.<br>
<br>
1. Az elsõ részszempontnál az eredményhirdetéskor átadott "Összegzés" eltérõ szempontokat is felsorolt, és nem tartalmazta magát az értékelést, csak a végeredményt. Álláspontja szerint az ajánlatkérõ által megkívánt 80/1999. (XII. 28.) GM-EüM-FVM. rendelet 2. sz. melléklete szerinti, korcsoportonkénti bontást csak az õ ajánlata tartalmazta.<br>
<br>
2. Az ajánlati ár szemponthoz hozzárendelt értékhatár-kategóriák ötletszerûek. Ajánlatkérõ itt az összkiadás összehasonlítását jelölte meg, ugyanakkor a bruttó árak és adagok szorzatát vetette össze, holott ajánlatkérõ összkiadása a bruttó eladási ár és az áfával növelt nyersanyagnorma különbözete.<br>
Sérelmezte azt is, hogy ajánlatkérõ az eredményhirdetés idõpontját 30 nappal elhalasztotta, de errõl idõben õt nem értesítette. Kérte ideiglenes intézkedésként a szerzõdéskötés megtiltását, valamint az eljárást lezáró döntés megsemmisítését.<br>
A IV. r. kérelmezõ úgy nyilatkozott, hogy ajánlatkérõ a nyersanyagnorma bírálati szempontnál nem határozta meg, hogy mi számít pozitív, illetve negatív értéknek, tehát, hogy az alacsonyabb nyersanyagnorma elõnyösebb-e. Az ajánlati ár esetében az elsõ és második helyen felsorolt részszempontok súlyszáma azonos, így ajánlatkérõ nem állapított meg fontossági sorrendet. A szolgáltatás színvonala értékelésérõl semmilyen konkrét, elõzetes információt nem kaptak az ajánlattevõk, ezért véleménye szerint ajánlatkérõ az ajánlatok elbírálása során szubjektív döntést hozott. Kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezmények, valamint ideiglenes intézkedés alkalmazását.<br>
Ajánlatkérõ kérte a megalapozatlan jogorvoslati kérelmek elutasítását.<br>
Álláspontja szerint jogszerûen járt el, a megajánlott legalacsonyabb árat nem tartotta kirívóan alacsonynak.<br>
Az egyéb érdekeltek közül a Kinder K+F Kft. egyetértett az I. r. kérelmezõ jogorvoslati kérelmében foglaltakkal, míg a Pensió 17 Kft. az ajánlatkérõ álláspontjához csatlakozott.<br>
A Döntõbizottság 2000. június 5-i, majd – I. r. kérelmezõ jogorvoslati kérelmének pontosítását követõen – június 13-i ideiglenes intézkedéseivel a szerzõdéskötést megtiltotta.<br>
A jogorvoslati kérelmek megalapozottak.<br>
A Döntõbizottságnak eljárása során abban a kérdésben kellett állást foglalnia, hogy az ajánlatkérõ a Kbt. szabályainak megfelelõen bírálta-e el az ajánlatokat. Ennek során elsõ lépésként azt kellett megvizsgálnia, hogy az ajánlatkérõ csak az érvényes ajánlatokat hasonlította-e össze.<br>
<br>
1. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint ugyanis az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja pedig kimondja, hogy érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A Döntõbizottság megállapította, hogy az ajánlattevõk az ajánlati felhívásnak és a dokumentációnak nem tettek eleget a 80/1999. (XII. 28.) GM-EüM-FVM együttes rendelet – "A", "C", "D" táblázatai – alkalmazása szempontjából.<br>
Az ajánlatok vizsgálata után ugyanis a Döntõbizottság megállapította, hogy az általános iskolai korosztály 7–10 és 11–14 éves bontását csak a III. r. kérelmezõ ajánlata tartalmazta, azonban az õ ajánlatában az "A" tábla adatai hiányosak (energia %-ot nem tartalmaznak a fehérje, zsír, szénhidrát szerinti bontásnál, hiányzik a hozzáadott cukor energia %-os feltüntetése is.) A Penzio 17 Kft., a IV. r. kérelmezõ, a Plásztán Kft. és az I. r. kérelmezõ nem bontotta szét a rendeletnek megfelelõen a két korcsoportot a Kinder K + F Kft. a 3 táblából egy összevont táblát csinált és azt sem a rendeletnek megfelelõ bontásban, a II. r. kérelmezõnél mindhárom tábla hiányzik.<br>
Mindezek alapján tehát megállapítható, hogy ajánlatkérõ megszegte a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(2) bekezdés d) pontjára tekintettel az 52. § (1) bekezdését, amikor az ajánlatokat nem minõsítette érvénytelenné.<br>
<br>
2. Megszegte továbbá a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdésére tekintettel az 59. § (1) bekezdés elsõ fordulatát is, amikor az érvénytelen ajánlatok közül hirdetett nyertest.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett.<br>
Az 59. § (1) bekezdés elsõ fordulata kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
<br>
3. Ajánlatkérõ megsértette továbbá a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdését is.<br>
E rendelkezés szerint az ajánlatkérõ az eredményhirdetés idõpontját indokolt esetben – egy alkalommal, legfeljebb harminc nappal – elhalaszthatja. Az ajánlatkérõ az eredeti határidõ lejárta elõtt köteles a halasztásról és annak indokáról az összes ajánlattevõt egyidejûleg, közvetlenül, írásban tájékoztatni.<br>
A csatolt vétívekbõl megállapítható azonban, hogy az írásbeli tájékoztatás II., III. és IV. r. kérelmezõhöz csak az eredményhirdetés napján jutott el, tehát nem a határidõ lejárta elõtt.<br>
Tekintettel arra, hogy ajánlatkérõ érvénytelen ajánlatokat összehasonlított, elbírált, már további eljárása sem válhatott jogszerûvé, így a Döntõbizottság az ajánlatkérõi értékelési módszer Kbt. szerinti megfelelõségét már nem vizsgálta.<br>
A Döntõbizottság azonban a következõkre kívánja felhívni ajánlatkérõ figyelmét:<br>
<br>
1. A bírálat során az összes ajánlatot, így a többváltozatú ajánlatokat is össze kell hasonlítani. Amennyiben egy közbeszerzési eljáráson belül több beszerzési tárgy is elkülönül, mindegyik beszerzési tárgyra külön-külön kell értékelni az ajánlatokat.<br>
<br>
2. A bírálat során a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint kizárólag az ajánlati felhívásban – egyértelmûen – meghatározott részszempontok alapján lehet az ajánlatokat értékelni. A részszempontok tartalmi elemeit – a Kbt. alapelveire tekintettel – ajánlott a dokumentációban felsorolni. Az ajánlattevõk mûködésének értékelése során csak úgy biztosítható az alapelvek betartása, ha részletes helyszíni jegyzõkönyv készül.<br>
<br>
3. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése azt is elõírja, hogy az egyes részszempontok alapján az ajánlatokat pontozni, majd súlyozni kell. Tilos tehát az ajánlatok között rangsort felállítani, illetve a bírálóbizottság tagjainak "szavazatok" alapján döntenie.<br>
<br>
4. Az ajánlatok részszempont szerinti tartalmi elemei közötti különbségeket az arra adott pontszámoknak objektív módon kell tükrözniük. Azon részszempontoknál, ahol a matematikai arányosítás módszerei alkalmazhatók (pl. ajánlati ár), e módszert kell alkalmazni úgy, hogy a legjobb ajánlatnak kell a maximális pontot kapnia, és ehhez kell – arányosítással – viszonyítani a többi ajánlatot.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a 88. § (1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
<br>
Budapest, 2000. június 28.<br>
<br>
Dr. Magasi Ildikó s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>