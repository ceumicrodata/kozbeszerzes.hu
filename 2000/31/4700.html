<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4700)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.200/11/2000<br>
<br>
Tárgy: a Könnyûszerkezet-Építõ és Szolgáltató Kft. jogorvoslati kérelme Csongrád Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Könnyûszerkezet-Építõ és Szolgáltató Kft. (6721 Szeged, Szilágyi u. 2., képviseli: dr. Balázs Péter ügyvéd, 6721 Szeged, Szilágyi u. 2., a továbbiakban: kérelmezõ) jogorvoslati kérelmét, amelyet Csongrád Város Önkormányzata (6640 Csongrád, Kossuth tér 7., képviseli: dr. Juhász László jogtanácsos, 6721 Csongrád, Kossuth tér 7., a továbbiakban: ajánlatkérõ) "a Batsányi János Gimnázium és Szakközépiskola bõvítésének építési engedély alapján való kivitelezése" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 54. számában, 1999. október 6-án részvételi felhívást tett közzé nyílt elõminõsítési eljárás lefolytatására a Csongrád közigazgatási területén lévõ Batsányi János Gimnázium és Szakközépiskola bõvítésének építési engedély alapján való kivitelezésére vállalkozási szerzõdés keretében.<br>
Kérelmezõ és a Bodrogi-BAU Kft. jogorvoslati kérelmére indult jogorvoslati eljárásban a Döntõbizottság 2000. március 3-án kelt és annak kijavítása tárgyában 2000. március 10-én kelt D.28/17/2000. és D.28/23/2000. számú közigazgatási határozatában megállapította, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdését, ezért megsemmisítette ajánlatkérõ eljárást lezáró döntését. A közigazgatási határozat felülvizsgálatát ajánlatkérõ, illetve a közbeszerzési eljárásban nyertesnek kihirdetett Délépítõ Rt. keresetet nyújtott be a Fõvárosi Bírósághoz, amelynek elbírálása jelenleg folyamatban van.<br>
Kérelmezõ 2000. május 25-én benyújtott jogorvoslati kérelmében sérelmezte, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére figyelemmel újból döntést kellett volna hoznia a közbeszerzési eljárásban, amely döntés vagy az ajánlatok újbóli elbírálására és értékelésére vonatkozott volna, vagy a közbeszerzési eljárást eredménytelenné kellett volna nyilvánítania. Álláspontja szerint azáltal, hogy ajánlatkérõ a 60 napos rendelkezésre álló határidõn belül nem hozott döntést a közbeszerzési eljárásban a Döntõbizottság határozatát követõen, jogsértést követett el, ezért indítványozta, hogy a Döntõbizottság a Kbt. szabályainak megfelelõ eljárásra hívja fel az ajánlatkérõt, valamint bírságot alkalmazzon a jogsértésért felelõs személlyel vagy szervezettel szemben. Kérte továbbá, hogy a jogorvoslati eljárásban felmerült költségeit az ajánlatkérõ fizesse meg, valamint a korábbi jogorvoslati eljárásban, a Döntõbizottság határozatában foglalt 30 000 Ft igazgatási szolgáltatási díj megfizetésére is kötelezze a Döntõbizottság az ajánlatkérõt.<br>
Elõadta továbbá, hogy még a 60 napos határidõn belül írásban megkereste ajánlatkérõt a Kbt. szabályainak megfelelõ eljárás kieszközlése végett, és kérte a nyilatkozatát arról, hogy az eljárásban kívánnak-e a Döntõbizottság határozatának megfelelõ döntést hozni. Ezen írásbeli megkeresésre az ajánlatkérõ azt válaszolta írásban, hogy az érintett közigazgatási határozatot a Fõvárosi Bíróság elõtt megtámadták, fellebbezést nyújtottak be ellene.<br>
Ajánlatkérõ benyújtott érdemi ellenkérelmében a jogorvoslati kérelem alaptalanság miatti elutasítását kérte. Álláspontja szerint a kérelmezõ tévesen és helytelenül hivatkozik a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére, miszerint ajánlatkérõnek kötelessége lett volna 60 napon belül új döntést hozni. A hivatkozott jogszabály egyértelmûen és világosan fogalmaz, amikor az ajánlatkérõnek csak jogosultságot ír elõ, lehetõséget biztosít az új döntésre. Elõadta továbbá, hogy a kérelmezõ által hivatkozott 30 000 Ft igazgatási szolgáltatási díj kifizetésérõl idõközben intézkedett, és azt átutalta a kérelmezõ bankszámlájára.<br>
A Délépítõ Rt. mint egyéb érdekelt ajánlattevõ benyújtott írásbeli észrevételében szintén a jogorvoslati kérelem alaptalanság miatti elutasítását kérte. Álláspontja szerint tévedésben van a kérelmezõ, mikor hivatkozik a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésének kötelezõ alkalmazására, mivel ez az ajánlatkérõ mérlegelési jogkörébe tartozik. Amennyiben az ajánlatkérõ – jelen esetben a törvényes határidõn belül – nem élt az ajánlatok újraértékelésének a jogával, és a Fõvárosi Bíróság sem állapítja meg a Döntõbizottság határozatának megalapozatlanságát, a lefolytatott közbeszerzési eljárás eredménytelen. Álláspontja szerint a Döntõbizottság határozatának végrehajtására az 1997. évi IV. törvény vonatkozik, amely a végrehajtási eljárás szabályait tartalmazza.<br>
A Döntõbizottság a beszerzett iratok alapján, illetve az érdekelt felek kérésére, tárgyalás tartására tekintettel megállapította, hogy a jogorvoslati kérelem alaptalan.<br>
A Döntõbizottságnak abban a kérdésben kellett állást foglalnia, hogy kötelezi-e ajánlatkérõt a Döntõbizottság korábbi határozatában foglalt intézkedésnek a hatálya olyan értelemben, hogy köteles-e újra mérlegelni azokat a körülményeket, amelyek esetlegesen az ajánlatok újbóli értékeléséhez vezetnek, vagy ez csak lehetõséget, mérlegelési jogkört jelent az ajánlatkérõ részére a közbeszerzési eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint, ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított 30 (építési beruházás esetén 60) napon belül új döntést hozni.<br>
A Döntõbizottság 2000. március 3-án kelt D.28/17/2000. és annak kijavítása tárgyában 2000. március 10-én kelt D.28/23/2000. számú közigazgatási határozatában megsemmisítette ajánlatkérõ eljárást lezáró döntését, mert ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére tekintettel a Kbt. 59. § (1) bekezdését.<br>
Ajánlatkérõ és a közbeszerzési eljárásban nyertesnek kihirdetett Délépítõ Rt. a törvényes határidõn belül keresetet nyújtott be a közigazgatási határozat felülvizsgálata iránt a Fõvárosi Bírósághoz. A keresetlevél benyújtását követõen a Fõvárosi Bíróság elsõ tárgyalást még nem tartott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szabályozza, hogy amennyiben a bizottság – jelen esetben a Döntõbizottság – megsemmisíti valamely közbeszerzési eljárásban az ajánlatkérõ teljes eljárást lezáró döntését, akkor milyen követendõ, illetve milyen alternatív magatartás és milyen döntési intézkedési szituációt alkalmazhat az ajánlatkérõ. A Kbt. idézett törvényhelyébõl egyértelmûen megállapítható az, hogy az ajánlatkérõ mérlegelheti a döntést megalapozó tényezõket ismételten, és arra a következtetésre is juthat, hogy újból értékeli a közbeszerzési eljárásban benyújtott ajánlatokat, esetleg figyelembe véve a Döntõbizottság határozatában foglalt megállapításokat.<br>
Az idézett törvényhelybõl és a Kbt. más szabályaiból sem vonható le az a következtetés, hogy a Döntõbizottság bármely ajánlatkérõ számára kötelezõvé tehetné azt, hogy abban az esetben, amikor az eljárást lezáró döntés megsemmisítésre kerül, az ajánlatkérõnek újból értékelnie kellene a közbeszerzési eljárásban benyújtott ajánlatokat, és újból döntést kellene hoznia. Ebben a körben a Kbt. nem ad felhatalmazást a Döntõbizottságnak az ajánlatkérõ értékelésre való utasítására, az ajánlatkérõ mérlegelési jogkörében döntheti el, hogy számára mi a legkedvezõbb megoldás. Az, hogy fenntartja korábbi beszerzési szándékát vagy nem, esetleg újból értékeli a Döntõbizottság megállapításai alapján az ajánlatokat, vagy egyáltalán nem hoz olyan irányú döntést, amely az ajánlatok értékelésére vonatkozna. Nem rendelkezik a végrehajthatóság vonatkozásában a Kbt., hogy mi a teendõ akkor, amikor a Döntõbizottság határozatában az eljárást lezáró döntést megsemmisíti, és ezen közigazgatási határozat felülvizsgálatát kéri bármely érdekelt fél a Fõvárosi Bíróságnál, de a határozat végrehajtásának felfüggesztését a kereset benyújtója nem kéri. Az eljárást lezáró döntés megsemmisítése, mint önálló intézkedés alkalmazásakor a Kbt. nem rendelkezik arról, hogy hogyan lehet végrehajtani a Döntõbizottság határozatát.<br>
Jelen beszerzési eljárásban ugyan az ajánlatkérõ és a nyertes ajánlattevõ a közigazgatási határozatot megtámadta, de annak végrehajtása felfüggesztését a Fõvárosi Bíróságtól nem kérte. Ebbõl pedig az következik, hogy elvileg végre lehetne hajtani a határozatot, de ezt kizárja a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése, mivel a Döntõbizottság nem kötelezheti az ajánlatkérõt arra, hogy a döntés megsemmisítése után az ajánlatokat újból mérlegelje, illetve újból értékelje és hozza meg eljárást lezáró döntését.<br>
A Döntõbizottság tehát a fentiekre figyelemmel megállapította, hogy ajánlatkérõ jogsértést nem követett el azzal a magatartásával, hogy a döntés megsemmisítését követõen a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint nem értékelte újból az ajánlatokat a közbeszerzési eljárásban. Amennyiben az ajánlatkérõ a beszerzési szándékát fenn kívánja tartani, akkor arról valamennyi érdekelt fél már abból is tudomást szerezhet, hogy ajánlatkérõ hirdetményt tesz közzé a K. É.-ben az új közbeszerzési eljárás lefolytatása tárgyában.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította. A jogorvoslati eljárásban felmerült költségek viselésérõl a rendelkezõ rész szerint döntött, figyelembe véve a Kbt. 88. § (1) bekezdés h) pontját.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 29.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Kozmáné Dr. Gocs Éva s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>