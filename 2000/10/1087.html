<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (1087)
</b></h2><FONT size=3><i><u></i></u><br>
Kf.I.28.961/1998/2. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága dr. Hrabéczy Miklós (2200 Monor, Kossuth u. 92.) ügyvéd által képviselt Üllõ Nagyközség Önkormányzata (2225 Üllõ, Templom tér 3.) felperesnek, a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indított perben, amelyben a dr. Soós Tibor (1094 Budapest, Tûzoltó u. 31.) ügyvéd által képviselt Betonútépítõ Nemzetközi Építõipari Rt. (1094 Budapest, Tûzoltó u. 31.) I. r., és a dr. ifj. Petrik Ferenc (1012 Budapest, Mikó u. 14.) ügyvéd által képviselt Pest Megyei Víz- és Csatornamû Kft. II. r. beavatkozóként az alperes oldalán fellépett, a Fõvárosi Bíróság 1998. október 27. napján kelt 8.K.31.006/1998/3. számú ítélete ellen a felperes részérõl 4. sorszám alatt benyújtott fellebbezés folytán az alulírott napon tartott nyilvános tárgyalás alapján meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy fizessen meg 15 napon belül az alperesnek és az I. r. alperesi beavatkozónak fejenként 10 000-10 000 Ft, azaz tízezer-tízezer forint fellebbezési eljárási költséget.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Három önkormányzat – közöttük a felperes – megbízottja a K. É. 1997. évi 28. számában nyílt elõminõsítési eljárásban tett közzé felhívást három település szennyvízcsatorna-építésének kivitelezésére. A felhívás szerint a három településre külön-külön kellett ajánlatot benyújtani. Az ajánlattevõk az alkalmasságról a részükre megküldött ajánlati felhívásból, a többi alkalmasnak minõsítettrõl a K. É. 1997. évi 40. számából értesülhettek. Ebben az ajánlattételre alkalmasak között az I. és II. r. beavatkozó, a Magyar Aszfalt Kft., a Betonút Rt., az ARBAU Kft., a Swietelsky Kft. és a Földfém Konzorcium szerepelt.<br>
A beavatkozók jogorvoslati kérelmére az alperes 1997. december 16. napján kelt határozatával megállapította, hogy az ajánlatkérõk megsértették a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2), a 42. § (2) és (7) bekezdéseit, és felhívta az ajánlatkérõket, hogy legkésõbb az ajánlatok eredményének kihirdetéséig a Földfém Gépgyártó Kft. által vezetett Földfém Konzorciumot, illetve a cégbejegyzés alatt álló Vecsési Közmûépítõ Kft.-t, valamint a Swietelsky Kft.-t a közbeszerzési eljárásból zárja ki, és az így fennmaradó ajánlattevõk által benyújtott ajánlatok értékelése alapján hirdesse ki a közbeszerzési eljárás eredményét. E határozat ellen a felperes, valamint a Vecsési Közmûépítõ Kft. nyújtott be keresetet. A bíróság 1998. június 1. napján kelt ítéletével részben megváltoztatta az alperesi határozatot, mellõzte a marasztaló rendelkezéseket és az önkormányzatok eljárására vonatkozó elõírásokat. Az ítélet ellen fellebbeztek, a döntés nem jogerõs.<br>
A felperes határozatával elsõ helyre sorolta a Vecsési Közmûépítõ Konzorciumot, második helyre a Betonútépítõ Nemzetközi Építõipari Rt. ajánlatát fogadta el. Ez utóbbi határozatát visszavonta, majd 1998. január 15-én kihirdetett határozata alapján a kiírt nyílt közbeszerzési eljárás eredménytelenségét állapította meg.<br>
A beavatkozók a jogorvoslati kérelmükben az eljárást lezáró döntés megsemmisítését és az idõközben meghirdetett új közbeszerzési eljárás felfüggesztését kérték. Az alperes 1998. március 10. napján kelt határozatával megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontját, egyebekben a kérelmet elutasította. Kötelezte a felperest az igazgatási szolgáltatási díj megfizetésére. A határozat rámutatott, hogy a felperes jogsértõ módon nyilvánította eredménytelennek az eljárást.<br>
A felperes keresetében az alperesi határozat megváltoztatását és a jogorvoslati kérelmek elutasítását kérte. Az alperes a kereset elutasítását indítványozta. A beavatkozók a kereset elutasítását kérték.<br>
Az elsõfokú bíróság a felperes keresetét elutasította. Az indokolás rámutat, hogy a felperes a közbeszerzési eljárás eredménytelenségét jogsértõ módon állapította meg.<br>
Az ítélet ellen a felperes fellebbezett. Álláspontja szerint ténykérdés, hogy a felperes a beavatkozók ajánlatát nem zárta ki és nem nyilvánította érvénytelennek, ez azonban nem jelenti azt, hogy nem állapíthatta meg jogszerûen az eljárás eredménytelenségét. A törvény értelmében akkor eredménytelen az eljárás, ha egyik ajánlattevõ sem tett az ajánlati felhívásban foglaltaknak megfelelõ ajánlatot. A felperes sem vitatja, hogy a beavatkozó ajánlata érvényes volt, azonban a bírálati szempontok és azok fontossági sorrendje figyelembevételével az ajánlatkérõ részére nem felelt meg. A beavatkozókkal is közölt indokolás szerint elsõdlegesen az ajánlati ár tette alkalmatlanná a beavatkozói ajánlatot.<br>
Az alperes és az I. r. alperesi beavatkozó a fellebbezés elutasítását indítványozta.<br>
A fellebbezés az alábbiak szerint alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése értelmében eredménytelen a közbeszerzési eljárás, ha nem érkezett arra ajánlat, ha kizárólag érvénytelen ajánlatok érkeztek, az összes ajánlattevõt ki kellett zárni az eljárásból, az egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot, és az ajánlatkérõ a Kbt. szabályaiban elõírt határidõn belül az ajánlatokat nem bírálja el, vagy valamely ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás eredménytelenségérõl döntött.<br>
Helyesen utal az elsõfokú bíróság ítéletének indokolása arra, hogy a közbeszerzési eljárás során érkeztek ajánlatok és a felperes egyik ajánlatot sem zárta ki, vagy nyilvánította érvénytelennek. Valóban nincs elfogadható magyarázat arra, hogy az értékelhetõ ajánlatok közül a  felperesnek miért nem felelt meg egyik sem akkor, amikor korábban az I. r. beavatkozó ajánlatát a második helyre sorolta. A törvény értelmében az ajánlatkérõ döntési jogát visszaélésszerûen nem gyakorolhatja, és a döntés nem irányulhat a közbeszerzési törvény szabályainak megkerülésére sem. Elfogadható indoka a felperesi döntésnek nem volt, ezért a felperes a közbeszerzési eljárás eredménytelenségét jogsértõ módon állapította meg.<br>
Mivel az elsõfokú bíróság a tényállást helyesen állapította meg, és abból helyes jogi következtetéseket vont le, a Legfelsõbb Bíróság a Pp. 253. § (2) bekezdése alapján az elsõfokú bíróság ítéletét helybenhagyta.<br>
A perköltségre vonatkozó döntés a Pp. 78. § (1) bekezdésén alapul.<br>
<br>
Budapest, 1999. június 7.<br>
<br>
Dr. Rakvács József s. k.	Dr. Lomnici Zoltán s. k.	<br>
tanácselnök	elõadó bíró<br>
<br>
Dr. Kaszainé dr. Mezey Katalin s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>