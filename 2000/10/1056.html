<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1056)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 332/17/1999<br>
<br>
Tárgy: POLYTONE Kft. jogorvoslati kérelme a Budapesti Operettszínház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A POLYTONE Kereskedelmi és Szolgáltató Kft. (1074 Budapest, Csengery u. 6., képviseli: dr. Palotás Gábor ügyvéd, 1055 Budapest, Szalay u. 5/B, a továbbiakban: kérelmezõ) jogorvoslati kérelmét, melyet a Budapesti Operettszínház (1065 Budapest, Nagymezõ u. 17., képviseli: dr. Németh Gabriella ügyvéd, 1067 Budapest, Teréz krt. 19., a továbbiakban: ajánlatkérõ) "elektroakusztikai berendezéseinek szállítása és telepítése a dokumentáció szerint" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. augusztus 31-én ajánlati felhívást tett közzé a K. É. 35. számában nyílt eljárás megindítására (3665), a határozat rendelkezõ részében írt tárgyban.<br>
A felhívás 3. c) pontjában megengedte ajánlatkérõ, hogy a részletes kiírásban szereplõ részfeladatok szerint részajánlat is tehetõ.<br>
Az 5. pont tartalmazta a dokumentáció megkérésére és megvásárlására vonatkozó adatokat és feltételeket.<br>
Ajánlatkérõ a 11. pontban az alábbiak szerint írta elõ az ajánlattevõk pénzügyi, gazdasági és mûszaki alkalmassága igazolására kért adatokat és tényeket:<br>
a) Pénzintézettõl származó nyilatkozat az ajánlattevõ fizetõképességének megállapítására az alábbi tartalommal:<br>
– mióta vezeti az ajánlattevõ bankszámláját,<br>
– nyilatkozat az ajánlattevõ pénzügyi helyzetérõl, hitel- és fizetõképességérõl,<br>
– az ajánlattevõ fizetési kötelezettségeinek pontosan eleget tesz-e,<br>
– számláján sorban állás elfordult-e.<br>
b) A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatok és igazolások.<br>
c) Az elõzõ 3 év mérlege.<br>
d) 60 napnál nem régebbi, a jelenlegi állapotnak megfelelõ cégbejegyzési okmányok másolata (aláírás címpéldány, cégkivonat, változásbejegyzés iránti kérelem).<br>
e) A mûszaki alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–d) pontjának megfelelõen kell bizonyítani, vagy ugyanezen adatokat tartalmazó cégbemutatással.<br>
A felhívás 15. pontjában az egyéb információk között szerepelt többek között, hogy:<br>
– Az ajánlatokat zárt borítékban, 9 példányban kell benyújtani az 5. a) pont szerinti címre (1 eredeti és 8, az eredetivel azonos tartalmú másolat). A címlapban meg kell jelölni, hogy melyik példány "eredeti" és melyik "másolat".<br>
– Az ajánlatkérõ egyszeri helyszíni bejárást és tervezõi konzultációt biztosít a felújítandó színházban 1999. szeptember 22-én szerdán 9.00 órakor – bármely okból késve érkezõ ajánlat érvénytelennek tekintendõ.<br>
Az ajánlattevõk rendelkezésére bocsátott dokumentációban ajánlatkérõ 127 tételben felsorolta a hangsugárzók, a monitorrendszer, a keverõasztalok, az effekt és kiegészítõ egységek, a hangforrások és rögzítõk, a mikrofonok, a kábelek, csatlakozók, ügyelõi video- és zártláncú tv-rendszer igényelt mennyiségét és mûszaki specifikációját. Megadta továbbá a meglévõ és felújítandó rendszerek felújítási követelményeit és a kiegészítõ szükséges új eszközöket is.<br>
Ajánlattevõk részére 1999. szeptember 22-én a helyszínen ajánlatkérõ konzultációt tartott, amelyen az ajánlattételhez szükséges pontosító információkat adott. A konzultációról jegyzõkönyv készült, amelyhez további mellékleteket:<br>
– építész E–3 alaprajzot,<br>
– fõösszesítõt,<br>
– fõösszesítõt és formatáblázatokat tartalmazó mágneslemezt csatolt ajánlatkérõ.<br>
Az ajánlattételi és bontási határidõig, 1999. október 13-án 12.00 óráig a közjegyzõi ténytanúsítványi jegyzõkönyvben rögzítetten a következõ ajánlattevõk nyújtottak be ajánlatot: InformaTéka Kft., ATEC Kft., Szcenika Kft., Votec Kft., VM-Pro Kft., Lisys Kft., Basys Kft., Audiosales Kft., D. P. Music Kft., Rexfilm Kft. és kérelmezõ.<br>
A Rexfilm Kft. a leadási határidõben csak az eredeti ajánlatát nyújtotta be. A 8 db másolatot 12.30 órakor csatolta be, amit ajánlatkérõ még elfogadott.<br>
Ajánlatkérõ az értékelést jogi és mûszaki szempontból külön-külön vizsgálta oly módon, hogy az eredeti példányokat elzárva kezelte arra az esetre, hogy ha hiányosságot tapasztal az értékelõbizottság valamely tagja a 8 másolat vizsgálata során, akkor azt összeveti az elzárt eredeti példánnyal. Eltérés esetén az eredeti példányt tekintették mérvadónak.<br>
A jogi értékelés során az érvénytelenséget vizsgálva ajánlatkérõ megállapította, hogy a:<br>
Basys Kft.:<br>
– nem csatolt referencialistát,<br>
– nem igazolta alkalmasságát,<br>
Kérelmezõ:<br>
– nem csatolt aláírási címpéldányt,<br>
InformaTéka Kft.:<br>
– cégbejegyzés megváltoztatása iránti kérelmét nem csatolta,<br>
Rexfilm Kft.:<br>
– nem csatolta az elõírt mérlegeket,<br>
ezért ajánlatkérõ ezen ajánlatokat érvénytelennek minõsítette.<br>
Az 1999. december 10-i eredményhirdetéskor az alábbi részajánlati tételekre eredménytelenné nyilvánította a közbeszerzési eljárást:<br>
<br>
1., 6., 18., 20. a), 20. b), 28–30., 40–42., 43., 44., 46., 47., 49., 52–55., 60–66., 130., 69–72., 74., 75., 78., 87., 88., 90., 98–102., 110–127. sz. tételek.<br>
A fennmaradó – eredményes – tételekbõl nyertesnek hirdették ki a<br>
D. P. Music Kft.-t.	összesen   6 tételre,<br>
a LISYS Kft.-t	összesen 20 tételre,<br>
az ATEC Kft.-t	összesen 20 tételre,<br>
az Audiosales Kft.-t	összesen 14 tételre,<br>
a Szcenika Kft.-t	összesen   8 tételre,<br>
a VM-Pro Kft.-t	összesen   2 tételre.<br>
<br>
Ajánlatkérõ az eredményhirdetéskor minden érintettel külön-külön közölte ajánlata érvénytelenségének indokait.<br>
Kérelmezõ az 1999. december 14-én becsatolt és a hiánypótlás keretében 1999. december 15-én kiegészített jogorvoslati kérelmében és a megtartott tárgyaláson indítványozta, hogy a Döntõbizottság ideiglenes intézkedéssel a szerzõdéskötést tiltsa meg, majd az ajánlatkérõ eljárást lezáró döntését semmisítse meg. Kérte továbbá bírság alkalmazását ajánlatkérõvel szemben, valamint a jogsértõ kötelezését az igazgatási szolgáltatási díj és a felmerült költségek viselésére.<br>
Kérelmét azzal indokolta, hogy számos tételre adott ajánlatából egyiket sem fogadta el ajánlatkérõ annak ellenére, hogy több tételnél kedvezõbb mûszaki paraméterû és árú készülékeket ajánlott meg. Sérelmezte azt is, hogy a hangpróbákra már nem hívták meg. Közölte, hogy az értékelés idõszakában jutott tudomásukra, hogy a hangsugárzók kiírás szerinti mérete megváltozott. A kérelmére tartott tárgyaláson vitatta ajánlata érvénytelenné nyilvánításának jogszerûségét, mert állítása szerint mind a 9 leadott ajánlata tartalmazta az aláírási címpéldányt. A Döntõbizottság kérdésére elismerte, hogy a saját példányában is aláírás nélküli az 1997. évi mérleg.<br>
A Döntõbizottság az 1999. december 15-én kelt D. 332/5/1999. számú határozatával a szerzõdés megkötését megtiltotta.<br>
Ajánlatkérõ írásos észrevételében és a tárgyaláson úgy nyilatkozott, hogy kéri a jogorvoslati kérelem elutasítását részben elkésettség, részben megalapozatlanság miatt.<br>
Álláspontja szerint kérelmezõt jogosan zárták ki az értékelés során, mert az ajánlatok jogi vizsgálatakor megállapították, hogy nem csatolta ajánlatához az aláírási címpéldányt. Ugyanúgy további ajánlatokat érvénytelennek nyilvánítottak az alkalmasság igazolására kötelezõen elõírt dokumentumok hiánya miatt, annak ellenére, hogy egyébként a mûszaki tartalom alapján néhány tételnél résznyertesek lehettek volna.<br>
Véleménye szerint kérelmezõ elkésett a berendezések kipróbálása során vélelmezett "anomáliák" felemlegetésével. Kérelmezõvel is közölték az eredményhirdetéskor, hogy ajánlatát miért tekintették érvénytelennek, így annak tudatában kezdeményezett jogorvoslati eljárást. A tárgyaláson azt is nyilatkozta, hogy az eredeti példányokat azért kezelték külön elzárva, hogy vitás esetekben azokból ellenõrizhessék a másolati ajánlatokban esetlegesen tapasztalt hiányosságokat. Határozottan kijelentette, hogy kérelmezõ mind a kilenc ajánlatából hiányzott az aláírási címpéldány.<br>
A jogorvoslati eljárás megindítását követõen ismét áttekintették az ajánlatokat, és akkor azt is megállapították, hogy kérelmezõ ajánlatában az 1997. évi mérleg aláírás nélkül lett becsatolva, ami szintén megalapozza az ajánlat érvénytelenségét. Közölte, hogy az ajánlatok érvénytelenségének közlésekor csak kérelmezõ vitatta azt, míg a másik három kizárt ajánlattevõ nem.<br>
A Rexfilm Kft. ajánlata utólagos vizsgálatánál észlelték azt is, hogy az nem tartalmazza a kötelezõen becsatolandó pénzügyi ütemtervet.<br>
Az ügyben érdekelt felek közül a Rexfilm Kft. tárgyaláson jelen lévõ képviselõje útján elismerte, hogy ajánlata nem tartalmazta a pénzügyi ütemtervet. Az ATEC Magyarország Kft. írásos nyilatkozatában vitatta kérelmezõ azon állítását, hogy ajánlatkérõ az eljárás közben változtatta meg a hangsugárzók paramétereit. Nem tapasztaltak jogsértõ magatartást az ajánlatkérõ részérõl a közbeszerzési eljárás során.<br>
A Szcenika Kft. írásban észrevételezte, hogy a jogorvoslati kérelem vélt sérelmeken alapul, konkrét mûszaki, gazdasági alkalmasságra való hivatkozás nélkül.<br>
A Votec Kft. írásos észrevételében úgy nyilatkozott, hogy 16 tételre adott be hiánytalan ajánlatot, mégsem lett egyben sem nyertesnek kihirdetve. Sérelmezte, hogy egyes berendezéseket be sem kértek meghallgatásra, holott azok kiváló teljesítményû eszközök voltak.<br>
Fentiek alapján egyetértett a kérelmezõ jogorvoslati kérelmével.<br>
A Lisys Kft. írásos beadványában az általa megajánlott termékekrõl nyilatkozott, de az ügy elbírálásához érdemben nem tett észrevételt.<br>
A Döntõbizottság a rendelkezésre álló iratok, dokumentumok, írásos és szóban elõterjesztett nyilatkozatok, valamint a 2000. január 6-i tárgyalás alatt rövid úton bekért – és még a tárgyalás idején kézhez vett – eredeti ajánlatok vizsgálata alapján megállapította, hogy a kérelem alaptalan, ezért azt elutasítja.<br>
A Döntõbizottságnak alapvetõen azt kellett vizsgálnia, hogy ajánlatkérõ jogosan zárta-e ki a négy érvénytelennek minõsített ajánlatot a további értékelésbõl.<br>
A vizsgálat alapján megállapítható, hogy a kizárt négy ajánlat érvénytelen volt az alábbiak miatt:<br>
– Basys Kft. ajánlata nem tartalmazta a mûszaki alkalmasság igazolására kért adatokat és tényeket, illetve az elõírtakat tartalmazó cégbemutatást.<br>
– Az InformaTéka Kft.-nél az ajánlatkérõ által megjelölt érvénytelenségi ok helytálló, amelyen túlmenõen a Döntõbizottság megállapította azt is, hogy az ajánlat sem külön felsorolásban, sem – megengedetten – a cégismertetõben nem ismertette az elõzõ 3 év tárgybani beszerzésre vonatkozó referenciáit.<br>
– A Rexfilm Kft.-nél az érvénytelenségre megállapított ajánlatkérõi döntés a mérlegek hiánya miatt téves, mivel azok mind a Döntõbizottsághoz becsatolt ajánlatban, mind a mértékadó eredeti példányban feltalálhatók. A Döntõbizottság azonban az ajánlatot ennek ellenére érvénytelennek találta, mivel a dokumentáció részét képezõ részletes felhívás szerzõdéstervezetre vonatkozó kötelezõ tartalmi elemei között, mint annak érvényességi feltételt képezõ 2. sz. mellékletét, a megvalósulási (pénzügyi) ütemtervet ajánlattevõ nem csatolta ajánlatához. Ezt a tényt a Rexfilm Kft. a tárgyaláson elismerte.<br>
A kérelmezõ – tárgyaláson is elismerten – a Döntõbizottság megállapítása szerint (az aláírási címpéldány eredeti ajánlatból is megjelölt hiányán túlmenõen) az elõzõ 3 év mérlegei közül az 1997. évre vonatkozóan aláírás és bélyegzõ nélküli példányt csatolt (az eredeti ajánlatban is). Tehát a pénzügyi alkalmasságát nem igazolta a felhívás és a dokumentáció szerint.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre,<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
53. § (2) bekezdés szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Fenti jogszabályhelyeket összevetve a Döntõbizottság által feltárt tényállással kétséget kizáróan megállapítható, hogy ajánlatkérõ jogszerûen zárta ki a négy érvénytelen ajánlatot az eljárás további szakaszából, tehát a kérelem alaptalan. A tárgyaláson az is tisztázódott, hogy amit kérelmezõ megjelölt hangtechnikai berendezést, azt ajánlatkérõ nem azért nem próbálta ki, mert idõközben eltért a megadott paraméterektõl, hanem azért, mert az méretei miatt nem felelt meg a dokumentációban írtaknak.<br>
A Döntõbizottság egyetért a kérelmezõ eszközei kipróbálásának mellõzésével azért is, mert értelmetlen dolog lett volna érvénytelen ajánlatban szereplõ eszközt próbára bekérni, hisz az a vonatkozó szabályok alapján nem lehet nyertes a közbeszerzési eljárásban.<br>
A Döntõbizottság nem tartotta szükségesnek a kérelmezõ ajánlatában megjelölt részajánlatokat összehasonlítani a nyertesnek kihirdetett részajánlatokkal, mert érvénytelen ajánlat nem lehet nyertes, azaz az összességében legjobb ajánlat.<br>
Az eljárás során hozott ideiglenes intézkedés jelen határozat meghozatalakor hatályát veszítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében írt jogkörében eljárva a Kbt. 88. § (1) bekezdés a) pontja szerint a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 24.<br>
<br>
Dr. Bíró László s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>