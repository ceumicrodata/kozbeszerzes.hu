<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1068)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.368/4/1999.<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Kölcsey Rádió és Televízió Mûsorszolgáltató Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének a Kölcsey Rádió és Televízió Mûsorszolgáltató Kht. (4400 Nyíregyháza, Hõsök tere 5., a továbbiakban: ajánlatkérõ) digitális alapú stúdiótechnikai eszközök, berendezések és kiegészítõk szállítása tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõ döntéseit – az eljárás megindításáig visszamenõleg – megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ, mint a Szabolcs-Szatmár-Bereg Megyei Önkormányzat tulajdonában álló szervezet, 1999-ben pályázatokat nyújtott be a Megyei Területfejlesztési Tanácshoz támogatások elnyerésére. A pályázatok elbírálására 1999. október 26-án került sor.<br>
– Ajánlatkérõ a Területfejlesztési Tanács 624/1996. (X. 26.) MTT sz. határozatával a Mûszaki Fejlesztési Alapprogram célelõirányzat 1999. évi keretének terhére 3592 E Ft támogatást kapott "3 kihelyezett adóállomást összekötõ mikrohullámú átjátszó rendszer megvalósítására".<br>
– A 626/1999. (X. 26.) MTT sz. határozattal ugyanezen keret terhére 3592 E Ft további támogatást nyert "Megyei sugárzású televíziózás a digitális technológia segítségével" projekt kivitelezéséhez.<br>
– A 786/1999. (X. 26.) MTT sz. határozattal a Vidékfejlesztési Célelõirányzat 1999. évi keretének terhére 20 000 E Ft támogatást nyert a "Kölcsey Tv Kht. központi stúdiójának létrehozása" céljára.<br>
Ajánlatkérõt a támogatások elnyerésérõl a Magyar Államkincstár 1999. november 2-án értesítette, egyben tájékoztatta õt arról is, hogy a támogatási szerzõdéseket 90 napon belül kell megkötni, és bizonyos feltételeket elõzetesen teljesíteni szükséges (hatósági igazolások csatolása). A központi stúdió létrehozását támogató pályázattal kapcsolatosan felhívta a Magyar Államkincstár irata arra is a figyelmet, hogy a beszerzés a Kbt. hatálya alá tartozik, ezért a szerzõdéshez kéri csatolni a közbeszerzési eljárás lefolytatásának dokumentumait is, amelyeket az alábbiak szerint tételesen is felsorolt: pályázati felhívás, borítékbontási jegyzõkönyv, jegyzõkönyv a döntésrõl, vállalkozói szerzõdés.<br>
Ajánlatkérõ ezt követõen 1999 novemberében szóban felkért a közbeszerzési eljárás lebonyolítói feladataira vonatkozó ajánlat megtételére néhány szervezetet. Ajánlatkérõ három írásbeli ajánlatot kapott: dr. Bartháné dr. Kiss Edit ügyvédtõl, a NYÍRBER Kft.-tõl és Nagyné Varga Katalintól. Ez utóbbi ajánlatot fogadta el, és december 6-án kötötte meg a megbízási szerzõdést.<br>
Ajánlatkérõ 1999. december 15-én hívta fel ajánlattételre az alábbi cégeket: Tipographic Kft., Inforama Téka Kft., VM PRO Kft., Hels. Co. Ltd., egyúttal a Döntõbizottság elnökét is tájékoztatta az eljárás megindításáról. Ajánlati felhívása a felhívás melléklete szerinti mûszaki specifikációra szóló megrendelést tartalmazza. Írásos ajánlatot kért 2000. január 10-ig, ekkor kívánt tárgyalni és eredményt hirdetni.<br>
Ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti hatósági igazolásokat és nyilatkozatokat kellett ajánlatukhoz csatolni, pénzintézeti nyilatkozatot a fizetõképességgel kapcsolatosan, 3 év referenciáinak ismertetését. A részvételre jelentkezõk alkalmassága elbírálásának szempontjait nem írta elõ ajánlatkérõ. Az összességében legkedvezõbb ajánlatot kívánta kiválasztani, a részszempontokhoz tartozó ponthatárokat és súlyszámokat nem határozta meg.<br>
A szerzõdés megkötésére nem került sor.<br>
A Döntõbizottság elnöke 1999. december 29-én kezdeményezett jogorvoslati eljárást ajánlatkérõ közbeszerzési eljárás ellen.<br>
A kezdeményezõ irat szerint a hirdetmény közzététele nélküli tárgyalásos eljárásnak nem volt meg a jogalapja, mert a november 2-án elnyert támogatásból való beszerzésre elegendõ idõ állt rendelkezésre nyílt eljárás keretében is. A támogatás felhasználásához kötött határidõk tekintetében pedig amúgy is határidõ-módosítást kért az ajánlatkérõ.<br>
Ajánlatkérõ érdemi észrevételében kérte az eljárás megszüntetését megalapozatlanság miatt.<br>
A közbeszerzési eljárás lefolytatásához szakértõ közremûködését vette igénybe, aki felel az eljárás jogszerûségéért. Az õ javaslatára választotta a kevésbé idõigényes eljárásfajtát. Hamarosan várható az ORTT-nél a frekvenciapályázat kiírása, amelyben részt vesznek. A frekvenciáért sikeresen akkor pályázhatnak, ha részletesen le tudják írni, hogy milyen eszközökkel és milyen rendszerben kívánják üzemeltetni a televíziót.<br>
Az 1999. november 2-át közvetlenül követõ idõszakban részben a támogatási szerzõdések megkötése érdekében teljesítették a kötelezettségeket, részben a közbeszerzési eljárás lebonyolítására kértek ajánlatokat, majd 1999 decemberében sikerült megállapodni a lebonyolítóval. Figyelembe kellett venniük azt is, hogy a stúdióépület átalakításának engedélyeztetése kb. 60 napot, az eszközbeszerzés 5 hetet vesz igénybe. Hosszabb idõtartamú eljárás alkalmazása esetén fennáll annak a veszélye, hogy a támogatást elveszítik.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A tárgyalásos eljárásra vonatkozóan ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a 70. § (1) bekezdés c) pontját jelölte meg.<br>
E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ajánlatkérõ elõtt 1999. november 2-án ismert volt az a tény, hogy közbeszerzési eljárást kell folytatnia, azt is tudta, hogy 90 nap áll rendelkezésére ehhez és a támogatási szerzõdés megkötésének egyéb feltételei teljesítéséhez. Ekkortól egészen 1999. december 15-ig nem került sor a közbeszerzési eljárás megkezdésére.<br>
Ajánlatkérõ dönthet úgy, hogy a közbeszerzési eljárás lebonyolításával mást bíz meg, de saját maga is lefolytathatja az eljárást. Saját érdekkörében merültek fel tehát olyan körülmények, ami miatt késett az eljárás indításával. A támogató szerv végsõ határidõként 1999. november 2-tõl 90 napot, azaz február elejei idõpontot szabott, a rendelkezésre álló idõszakban nyílt eljárás is alkalmazható lett volna.<br>
Az ajánlati felhívás vizsgálata során a Döntõbizottság további jogsértés fennállását is észlelte.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdése alapján kell ajánlatkérõnek ajánlati felhívásában az ajánlattevõk pénzügyi, gazdasági és mûszaki alkalmasságának igazolására kért adatokat és tényeket elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint meg kell határozni, ezen feltételekkel összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Ezt az elõírást az ajánlati felhívás nem tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése alapján, ha az ajánlatkérõ az összességében legkedvezõbb ajánlatot kívánja kiválasztani, az ajánlati felhívásban köteles meghatározni:<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat,<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban súlyszám),<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
Az ajánlati felhívás 9. pontja ezen jogszabályi elõírásnak sem tett eleget.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c) pontja alapján ajánlatkérõ döntését az ajánlati felhívásig visszamenõleg megsemmisítette, ezért az ajánlati felhívás egyes részeinek jogsértõ elõírásaival kapcsolatban külön-külön nem állapított meg önálló jogsértést.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 17.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>