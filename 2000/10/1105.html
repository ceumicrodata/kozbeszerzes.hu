<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1105)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.351/12/1999.<br>
<br>
Tárgy: Mannesmann Rexroth Kft. jogorvoslati kérelme a Bartók Béla Kamaraszínház és Mûvészetek Háza közbeszerzési eljárása ellen, valamint a Színháztechnika Kft. ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mannesmann Rexroth Hajtás- és Vezérléstechnika Kft. (1149 Budapest, Angol u. 34., képviseli: dr. Mikófalvi Bertalan ügyvéd, 1196 Budapest, Báthory u. 110/A, a továbbiakban: kérelmezõ) jogorvoslati kérelmének – melyet a Bartók Béla Kamaraszínház Mûvészetek Háza (2400 Dunaújváros, Bartók Béla tér l., képviseli: dr. Hõnigh Magdolna, a továbbiakban: ajánlatkérõ) a kamaraszínház átalakítása tárgyú közbeszerzési eljárása ellen nyújtott be – részben helyt ad, és megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (6) bekezdését.<br>
A Döntõbizottság a Színháztechnika Kft. (1073 Budapest, Kürt u. 8., a továbbiakban: ajánlattevõ) ellen indított jogorvoslati eljárást – a jogorvoslati kérelem visszavonása miatt – megszünteti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat kérelmezõnek fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS <br>
<br>
A Döntõbizottság a rendelkezésre álló, a közbeszerzési eljárásban keletkezett iratok és a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ 1997. október 10-én szerzõdést kötött a Térmûhely Kft.-vel a Bartók Béla Mûvészetek Háza színpad- és nézõtér-felújításának, átalakításának tervezési munkáira. A tervezõ 1998. március 2-án leszállította a megrendelõnek az építési engedélyezési tervet, mely alapján ajánlatkérõ az 1998. június 9-én kelt építési engedélyt beszerezte.<br>
A tervezõ az engedélyezési terv nyomán 1999. január 28-án "Mûleírás ajánlati tervhez" c. szöveges anyagot készített.<br>
Ebben a 4. fejezet az "Építészet, színháztechnológia" c. rész, a tételes árazatlan költségvetésben pedig a 45. Lakatos szerkezetek munkanemen belül a 12–19. tétel vonatkozik a színpadtechnikai munkákra.<br>
Ajánlatkérõ 1999. április 28-án nyílt eljárást hirdetett a létesítmény átalakítási munkáira.<br>
Ebben az eljárásban ajánlatot tett a Színháztechnika Kft. is. A nyílt eljárás eredménytelenül zárult, és 1999. július 20-án ajánlatkérõ a közbeszerzési eljárás tárgyalásos formában való megismétlése mellett döntött.<br>
Erre az eljárásra új felhívási dokumentáció készült 1999. augusztus 15-én. Ezen dokumentációban a színháztechnikával önálló fejezet foglalkozott 18 részletesen meghatározott mûszaki tartalmú tételen keresztül. Kétségkívül megállapítható, hogy a dokumentáció ezen fejezete a Színháztechnika Kft. korábbi ajánlatából – csaknem változatás nélkül – került át a tervezõ által összeállított dokumentációba.<br>
A tárgyalásos eljárásra való részvételi felhívás 1999. november 10-én jelent meg a K. É.-ben. A közbeszerzési eljárás lebonyolítására a Dunaújváros Megyei Jogú Város Polgármesteri Hivatal Városfejlesztési Irodája kapott megbízást. A beszerzés tárgya a teljes átalakítási munka, de ajánlatkérõ a beszerzés tárgyát három részre bontotta, a színpadtechnikára, a fényrendszer, szcenika és az elektroakusztika, videorendszer munkanemekre, melyre a részajánlattétel megengedett volt. A felhívás szerint ajánlatkérõ a teljes beszerzésre a Fejérduna-Ép Kft.-t, a Dunaújvárosi Építõipari Kft.-t és a STRABAG Rt.-t hívta fel ajánlattételre, csak a színpadtechnikai munkára a Színháztechnika Kft.-t és csak a fényrendszer, szcenika, elektroakusztika, videorendszer munkákra a LISYS Stúdiót és az L és L Kft.-t.<br>
A jelentkezés határideje 1999. december 6-a volt. Ekkor 9 részvételi jelentkezést bontottak.<br>
A felhívottakon kívül jelentkezést nyújtott be a kérelmezõ, a Pelyhe és Társa Kft., a RENT-A-SPOT Kft. is. Ajánlatkérõ valamennyi jelentkezést elfogadta, döntését 1999. december 8-án kihirdette, ajánlati felhívását és a felhívási dokumentációt ugyanakkor átadta az ajánlattevõknek. Az ajánlatok elbírálása szempontjaként a legalacsonyabb ajánlati árat jelölte meg. Ajánlattevõk által írásban feltett kérdésekre december 14-én írásban válaszolt.<br>
Ajánlatkérõ 1999. december 17-én kelt levelével, amelyet a pályázaton részt vevõknek – kérelmezõ kivételével – faxon továbbítottak, a "kiírt pályázati felhívást módosította" oly módon, a színháztechnikára vonatkozó költségvetés 3.4. fejezet nélkül kérte az ajánlatok benyújtását. Kérelmezõnek postán továbbították a levelét, amelyet kérelmezõ december 20-án érkeztetett.<br>
A színpadtechnikára vonatkozó ajánlati felhívás visszavonásának oka az volt, hogy a Színháztechnika Kft. ajánlatkérõnek jelezte, hogy a dokumentációban a nyílt eljárásban benyújtott ajánlatából átvett elemeket talált.<br>
Ajánlatkérõ – mivel a Színháztechnika Kft. az eljárásban való részvételtõl visszalépni nem kívánt – az ajánlati felhívás színpadtechnikai részének visszavonásáról határozott.<br>
Az 1999. december 21-i ajánlattételi határidõben 6 ajánlat érkezett ajánlatkérõhöz, a színpadtechnikai munkára csak kérelmezõ nyújtott be ajánlatot, azt viszont ajánlatkérõ nem ismertette. Kérelmezõ már a bontáskor elõadta, hogy a december 17-i felhívásmódosítást – aláírás hiányában – jogi szempontból érvénytelennek tekinti, és kérte, hogy ajánlatát fogadják be és értékeljék. Ajánlatkérõ a kérésnek nem tett eleget, egyúttal jelezte, hogy a módosítását fenntartja, a színpadtechnikára új tartalommal, új "pályázati kiírást fog a K. É.ben közzétenni."<br>
Ajánlatkérõ a többi ajánlat értékelésébe belekezdett, azokkal kapcsolatos tárgyalásai folyamatban vannak.<br>
Ajánlatkérõ döntése ellen a kérelmezõ a törvényes határidõn belül nyújtott be jogorvoslati kérelmet, melyben kérte a jogsértés megállapítását, ajánlatkérõ felhívását a törvény szabályainak megfelelõ eljárásra, költségeinek – igazgatási szolgáltatási díj, ügyvédi munkadíj – térítését, ideiglenes intézkedés alkalmazását. Indoklásként elõadta, hogy ajánlatkérõ részérõl az ajánlati felhívás módosítása nem volt szabályszerû, a visszavonást nem az arra jogosult írta alá, ezért a benyújtott ajánlatát érdemben vizsgálni és elbírálni köteles. Elõadta továbbá, hogy a tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja szerinti jogalapja vitatott, a színpadtechnikára vonatkozó dokumentáció feltételei a nyílt eljáráshoz képest a tárgyalásos eljárásban megváltoztak.<br>
Jogorvoslati kérelmében kérte a Színháztechnika Kft. eltiltását a közbeszerzési eljárásokban való részvételtõl, mert álláspontja szerint a Színháztechnika Kft. közremûködött a dokumentáció elkészítésében, egyúttal részvételi jelentkezését is beadta, így megsértette a Kbt. összeférhetetlenségi szabályait. Visszalépett ugyan az ajánlattételi szakaszban, de ekkor már az eljárás részese lett. Jogorvoslati kérelmét e tárgyban kérelmezõ 2000. január 31-én kelt beadványában visszavonta.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte.<br>
Elõadta, hogy az ajánlati felhívás dokumentációját a Térmûhely Kft. készítette, és csak 1999. december 16-án értesült arról a Színháztechnika Kft.-tõl, hogy a tervezõi dokumentáció olyan részeket tartalmaz, amely egy korábban eredménytelenül zárult nyílt eljárás során a Színháztechnika Kft. részérõl benyújtott ajánlatban szerepelt.<br>
Ezért intézkedett ajánlatkérõ, hogy a meghívottak a színpadtechnikai rész nélkül tegyék meg ajánlatukat. A tervezõt ajánlatkérõ nem utasította fenti megoldásra, mind õ, mind a Színháztechnika Kft. vétlen a kialakult helyzetben. Az 1999. december 21-i döntésével új nyílt eljárást kíván lefolytatni a színpadtechnikai beszerzésre. Ajánlatkérõ elismerte, hogy a tervezõnek a nyílt eljárásban keletkezett iratokat, így ajánlattevõ ajánlatát is átadta a tárgyalásos eljárás dokumentációjának a készítéséhez. A tervezõ írásbeli nyilatkozatában elismerte, hogy az ajánlatban található színpadtechnikára vonatkozó részt felhasználta, és a tárgyalásos eljárásra készített dokumentációba beépítette.<br>
A Színháztechnika Kft. a jogorvoslati kérelem, mint megalapozatlan, elutasítását kérte.<br>
Ajánlatkérõ 1999. április 28-án közzétett nyílt eljárásban ajánlatot tett. Ekkor rendelkezésre állt a Térmûhely Kft. által készített dokumentáció, amelynek 4. Építészet, színháztechnológia c. fejezete és a hozzá tartozó árazatlan költségvetés tartalmazta az ajánlatkérõ igényét.<br>
A benyújtott ajánlatának része volt a kiírásnak megfelelõen az "l. sz. melléklet Mûszaki tartalom" c. fejezet.<br>
Ez a közbeszerzési eljárás eredménytelenül zárult június 22-én. A tárgyalásos eljárásban jelentkezését beadta, azt ajánlatkérõ elfogadta, õt ajánlattételre felhívta. 1999. december 8-án került sor az ajánlati felhívás és annak részeként a "Mûleírás" átvételére. Ennek 3.4. fejezete tartalmazza – a nyílt eljárás óta megváltoztatott – színpadtechnikai specifikációt. A változás lényege, hogy a dokumentációba bekerült saját korábbi ajánlatukban kidolgozott "Mûszaki tartalom" fejezet, szinte változtatás nélkül. 1999. december 16-án szóban jelezte e körülményeket ajánlatkérõnek, és kérte, hogy a szükséges intézkedéseket tegye meg.<br>
Ajánlatkérõ megkísérelte, hogy nyilatkozatot szerezzen be tõle arra, hogy az eljárásban nem kíván részt venni, és hozzájárul az általa készített anyag felhasználásához. E nyilatkozatot nem adta meg, emiatt ajánlatkérõ 1999. december 17-én módosította az ajánlati felhívását a színpadtechnikai ajánlattal kapcsolatosan. Nem fordult jogorvoslatért a Döntõbizottsághoz, mert ajánlatkérõ orvosolta a hibát, így ajánlattevõként nem vett részt az eljárásban. Részvételi jelentkezésével nem sértette meg a Kbt.-t, mert akkor még nem ismerte a dokumentáció tartalmát. Nem mûködött közre a dokumentáció készítésében sem.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott. A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdése szerint a részvételi felhívást visszavonni, illetve a részvételi határidõt indokolt esetben – az indokok közlése mellett – egyszer meghosszabbítani a részvételi határidõ lejártáig közzétett hirdetménnyel lehet. A részvételi szakaszra vonatkozó dokumentációt és a részvételi felhívásnak a részvételre vonatkozó részeit, valamint a beszerzés tárgyát és mennyiségét, a részvételi határidõ lejártáig annak egyéb elemeit az ajánlattételi határidõ lejártáig közzétett hirdetménnyel lehet módosítani.<br>
A részvételi jelentkezések beadási határideje 1999. december 6-a volt. Eddig a határideig volt jogosult ajánlatkérõ a részvételi felhívás tárgyát módosítani és azt hirdetményben közzétenni. Ajánlatkérõ eddig a határideig a részvételi felhívását nem módosította. Ajánlatkérõ ezzel szemben az ajánlattételi szakaszban az ajánlattevõknek megküldött ajánlati felhívását módosította 1999. december 17-én, amelyben a beszerzés tárgyának egy részére, nevezetesen a színpadtechnikára az ajánlat benyújtását nem kérte. Az ajánlatkérõ ebben az idõpontban már fenti intézkedését jogszerûen, a részvételi határidõ lejártát követõen – hirdetmény közzététele nélkül – nem tehette meg, ezzel a magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdésében foglaltakat.<br>
Kérelmezõ kérelmében azt is vitatta, hogy az ajánlatkérõtõl a visszavonás tárgyában kapott értesítés aláírás hiányában joghatályosnak nem tekinthetõ.<br>
Az önkormányzat gazdálkodási rendjérõl szóló rendelet XI. fejezete tartalmazza, hogy az önkormányzat, illetve a jogelõdje által alapított költségvetési szervek önálló alanyai a közbeszerzési törvénynek. A XI. fejezet rendelkezéseit kell alkalmazni a közbeszerzéseikre, ha ezen szervezetek megbízási szerzõdést kötnek az önkormányzattal a közbeszerzési feladataik ellátására.<br>
A részvételi felhívás tartalmazta, hogy ajánlatkérõ nevében az eljárással érintett munka teljes körû lebonyolítója az önkormányzat, ennek alapján a közbeszerzési eljárás folytatására az önkormányzati rendeletben foglaltak az irányadók.<br>
A közbeszerzési eljárás lebonyolítása során a bírálóbizottság hatáskörébe tartozik az ajánlati felhívás jóváhagyása, közzététele, valamint az ajánlatok elbírálása.<br>
Az iratokból megállapítható, hogy a kiadott ajánlati felhívás aláírást nem tartalmaz, annak végén a "DMJV Közbeszerzési Bírálóbizottság" szöveg szerepel. Az ajánlati felhívás módosítását tartalmazó levél ugyanilyen módon került kiadásra.<br>
Ajánlatkérõ belsõ rendelete alapján a Közbeszerzési Bírálóbizottság jogkörébe tartozik a közbeszerzési eljárások teljes lebonyolítása, így az ajánlati felhívás visszavonására vonatkozó döntés is.<br>
Ajánlatkérõ a tárgyaláson tett nyilatkozatában is joghatályosnak minõsítette az ajánlati felhívás színpadtechnika részének visszavonását, az az ajánlatkérõi szándékkal megegyezõ volt.<br>
Ajánlatkérõ jelen esetben döntésével a színpadtechnikára vonatkozó beszerzési szándékától elállt. Ajánlatkérõ ezt meg is tehette, hiszen a közbeszerzési eljárásában a részajánlattétel megengedett volt. A részajánlatok pedig a közbeszerzési eljárásban önállónak minõsülnek, azok értékelése is külön-külön történik meg. A színpadtechnikára vonatkozóan a visszavonásra tekintettel tehát közbeszerzési eljárás nincs folyamatban.<br>
A Döntõbizottságnak nincs jogköre ajánlatkérõt a beszerzési szándékának fenntartására, a közbeszerzési eljárás folytatására kötelezni, ugyanis a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján csak a folyamatban lévõ közbeszerzési eljárásban észlelt jogsértés esetén hívhatja fel ajánlatkérõt a jogkövetõ magatartásra.<br>
A Döntõbizottság jelen esetben csak annak a megállapítására szorítkozhatott, hogy a részvételi felhívását a beszerzés tárgya vonatkozásában nem a törvény elõírásainak megfelelõen módosította.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a nyílt vagy meghívásos eljárás – a 60. § (1) bekezdés e) vagy f) pontjában foglaltak kivételével – eredménytelen volt, feltéve, hogy a felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg.<br>
A nyílt és a tárgyalásos eljárásban is a beszerzés tárgya: a Bartók Béla Kamaraszínház és Mûvészetek Háza átalakítása volt.<br>
A mûszaki dokumentációt ajánlatkérõ a tárgyalásos eljárásra ugyan módosította, azonban a beszerzés tárgyára vonatkozó lényeges elemei nem változtak, azok csak pontosításra kerültek. A korábban meglévõ mûszaki rajzok változatlan tartalommal a tárgyalásos eljárás dokumentációjának mellékletét képezték, az elvégzendõ – változatlan – színpadtechnikai feladatok tételes mûszaki mennyiségi kiírása került más formában kidolgozásra.<br>
A Döntõbizottság a fentiek alapján megállapította, hogy ajánlatkérõ nem járt el jogsértõ módon az eljárásfajta választásánál, e tekintetben kérelmezõ jogorvoslati kérelme megalapozatlan volt.<br>
A Döntõbizottság ideiglenes intézkedést az eljárása során nem alkalmazott, mert annak törvényi feltételei nem voltak megalapozottak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a h) pont alapján kötelezte ajánlatkérõt az eljárási díj megtérítésére.<br>
A Döntõbizottság további jogkövetkezmény alkalmazását nem tartotta indokoltnak.<br>
Az ügyvédi munkadíj térítésére vonatkozóan a Kbt. rendelkezést nem tartalmaz. A Kbt. 79. § (1) bekezdése alapján a bizottság eljárására – ha e törvény másképpen nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 89. § (1) bekezdése alapján államigazgatási eljárás költségét, ha jogszabály másképp nem rendelkezik, az állam viseli. A törvény az ügyvédi költségek térítésérõl külön rendelkezést nem tartalmaz.<br>
A fentiek alapján a Döntõbizottság az ügyvédi munkadíj megtérítésére az ajánlatkérõt nem kötelezte.<br>
A kérelmezõ a Színháztechnika Kft. ellen benyújtott jogorvoslati kérelmét 2000. január 31-én visszavonta. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése pedig kimondja, hogy a Döntõbizottság eljárására, ha a Kbt. másképp nem rendelkezik, az Áe. rendelkezéseit kell alkalmazni. Az Áe. 14. § (1) bekezdése alapján, ha az ügyfél az eljárás megindítására vonatkozó kérelmét visszavonja, a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A fentiek alapján a Döntõbizottság a kérelem visszavonása miatt a Színháztechnika Kft. ellen indított jogorvoslati eljárást megszüntette. A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 31.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>