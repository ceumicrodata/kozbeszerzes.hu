<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1059)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.361/6/1999<br>
<br>
Tárgy: a PanTel Rt. jogorvoslati kérelme az Országos Nyugdíj-biztosítási Fõigazgatóság közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A PanTel Távközlési és Kommunikációs Rt.-nek (1134 Budapest, Tüzér u. 39–41., képviseli: dr. Barcza Gergely jogtanácsos, a továbbiakban: kérelmezõ) az Országos Nyugdíj-biztosítási Fõigazgatóság (1132 Budapest, Visegrádi u. 49., továbbiakban: ajánlatkérõ) "az Országos Nyugdíj-biztosítási Fõigazgatóság és igazgatási szervek telephelyeit összekapcsoló távolsági számítógép-hálózat (WAN) létrehozása és a hálózat mûködéséhez szükséges távközlési összeköttetések biztosítása tárgyú közbeszerzési eljárása ellen benyújtott jogorvoslati kérelmére indult eljárásban a Döntõbizottság megállapítja, hogy ajánlatkérõ a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel megsértette az 59. § (1) bekezdését.<br>
A jogsértés miatt a Döntõbizottság kötelezi ajánlatkérõt 6 000 000 Ft, azaz hatmillió forint bírság megfizetésére. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá az ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 1999. október 27-én megjelent 43. számában az Országos Nyugdíj-biztosítási Fõigazgatóság és igazgatási szervei telephelyeit összekapcsoló távolsági számítógép-hálózat (WAN) létrehozására és a távolsági számítógép-hálózat mûködéséhez szükséges távolsági összeköttetések biztosítására.<br>
A feladatokat ajánlatkérõ az ajánlati dokumentáció I. sz. és II. sz. mûszaki mellékletében határozta meg, a felhívás 3. b) pontja szerint részajánlatot is be lehetett nyújtani az I. sz. mellékletben meghatározott hálózati rendszer kialakítási, illetve a II. sz. mellékletben meghatározott adatkommunikációs összeköttetések biztosítására vonatkozó munkákra. A mindkét munkára ajánlatot tevõ ajánlattevõknek nyilatkozni kellett arról, hogy vállalják-e csak az egyik vagy másik szolgáltatásra irányuló szerzõdéskötést.<br>
Ajánlatkérõ a felhívás 16. pontjában közölte, hogy a nyertes ajánlattevõ visszalépése esetén a következõ legkedvezõbb ajánlatot tevõvel köt szerzõdést.<br>
A felhívás 11. pontjában ajánlatkérõ rögzítette az ajánlattevõk pénzügyi, gazdasági és mûszaki alkalmassága igazolásának módját.<br>
A pénzügyi alkalmasságot a<br>
– pénzintézeti nyilatkozat,<br>
– a mérleg és<br>
– egyéb dokumentumokkal<br>
kellett igazolni.<br>
Ezen egyéb dokumentumok megjelölésére az ajánlati dokumentáció 1.6., 1.7., 2.9. és 2.10. pontja tartalmaz elõírást:<br>
<br>
1.6.:<br>
– a szerzõdés alapján nyújtandó valamennyi termék és szolgáltatás származási helyének, valamint belföldi forgalomba kerülésének jogszerûségérõl szóló nyilatkozat,<br>
– ajánlatkérõ nyilatkozata az ajánlott megoldásoknak, ill. szolgáltatásoknak az ajánlati felhívásnak való megfelelõségérõl,<br>
– az ajánlott megoldások, ill. szolgáltatások alapvetõ mûszaki és teljesítményjellemzõinek leírása, a felhívásban foglaltaknak való megfelelés mértékének ismertetése szakirodalom, rajz és adatok formájában,<br>
– az ajánlat eredeti példányához csatolandó részvételi szándéknyilatkozat.<br>
<br>
1.7.:<br>
Az ajánlati összeg 10%-át meghaladó mértékben igénybe venni kívánt alvállalkozók megjelölése, rájuk vonatkozóan az 1.6. pontban meghatározott dokumentumok becsatolása.<br>
<br>
2.9.:<br>
Szerzõdéstervezet, melynek kötelezõ elemei:<br>
– késedelmi kötbér vállalása, melynek mértéke a szerzõdés késedelmesen teljesített részének 1%-a, de max. a szerzõdés értékének 20%-a,<br>
– a szolgáltatások beindítása ütemezésének ismertetése,<br>
– 3 éves garancia vállalása,<br>
– javaslat az opcióként kezelt üzemeltetési támogatási tevékenység ellátására,<br>
– a hiba elhárításának vállalása Budapesten 2 órán belüli kezdéssel és ettõl számított 4 órán belüli hibaelhárítással, vidéken az utazási idõ+2 órán belül való megkezdés és 4 órán belüli hibaelhárítás.<br>
<br>
2.10.:<br>
Az ajánlattevõ által kiépítendõ rendszer elemeivel, valamint a nyújtandó szolgáltatással kapcsolatos szállítandó dokumentációk jegyzéke. A mûszaki alkalmasság igazolására ajánlatkérõ elõírta:<br>
– a megelõzõ 3 év referenciáinak ismertetését – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjában foglaltakra utalásból következõen – az ellenszolgáltatás, a teljesítési idõ és a megrendelõ megjelölésével,<br>
– a mûszaki-technikai felszereltség ismertetését,<br>
– a teljesítésbe bevonásra kerülõ szakembereknek, vezetõknek az ismertetése,<br>
– bármely nemzeti rendszerben akkreditált minõségbiztosítási rendszer tanúsítása.<br>
A felhívás 13. pontjában ajánlatkérõ közölte az ajánlatok elbírálásának részszempontjait, a bírálat során alkalmazandó súlyszámokat és pontszámhatárt.<br>
<br>
1. A megoldás és szolgáltatás mûszaki megfelelõsége, színvonala	40<br>
<br>
2. Ajánlati ár	30<br>
<br>
3. A hálózat folyamatos üzemeltetésének lehetõ leghosszabb idejére vonatkozó fix ár	10<br>
<br>
4. A szerzõdés feltételei, az ajánlati felhívásban meghatározott feltételeken túli vállalások	5<br>
A pontszám valamennyi részszempontra 1–50-ig terjedõ.<br>
A felhívásra az ajánlattételi határidõig, december 7-ig 10 ajánlattevõ nyújtott be ajánlatot: az Elender Rt. (alvállalkozói: IBM, Matáv Rt.), a GTS Mo. Távközlési Kft., az Antenna Hungária Rt., a LIAS NETWORK Kft., a MATÁV Rt., a Synergon Rt., a PanTel Rt., kérelmezõ, a Compaq Kft. a MATÁVCom Kft. és a TZKom Kft. A bontási jegyzõkönyvben ajánlatkérõ formailag valamennyi ajánlatot érvényesnek minõsített, néhány ajánlattevõt az igazolások, nyilatkozatok pótlására hívott fel. Rögzítette, hogy az Elender Rt. árajánlatának rendkívül terjedelmes voltára való tekintettel az rt. megjelent alkalmazottja segített ajánlatkérõnek annak ismertetésében.<br>
Ajánlatkérõ bírálóbizottsága december 17-én értékelte az ajánlatokat. Egy szigorúan bizalmas minõsítésû összefoglalóban részletezte az értékelésnél figyelembe vett megállapításait. A pontozást külön táblázatban rögzítette az I. és II. szerinti munkákra vonatkozó ajánlatokra nézve. A jegyzõkönyvben megállapította, hogy a legjobb ajánlatot az Elender Rt. (az I.-es munkára 2975 ponttal) és a Matáv Rt. (a II.-es munkára 3050 ponttal) adta. Második legjobbnak a LIAS NETWORK Kft.-t (az I.-es munkára 2475 ponttal) és a kérelmezõt (a II.-es munkára 2900 ponttal) minõsítette. A december 21-én tartott nyilvános eredményhirdetésen ennek megfelelõen ismertette az eljárást lezáró döntését, és átadta ajánlattevõknek az "összegzés az eljárásról" megnevezésû dokumentumot.<br>
Kérelmezõ december 27-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az õ ajánlatát hirdette ki nyertesnek, holott az I. sz. és a II. sz. Mûszaki mellékletben felsorolt feladatokra összességében õ adta a legelõnyösebb ajánlatot.<br>
Kifogásolta a pontozást, mert véleménye szerint abból nem derül ki, hogy a pontszámokat melyik ajánlatára, ill. annak melyik változatára kapta, valamint a kapott pontokból nem tükrözõdik, hogy a II. sz. feladatok tekintetében az általa javasolt megoldás és szolgáltatások színvonala magasabb, mint a MATÁV Rt.-é. Kifogásolta, hogy ajánlatkérõ az 1–50-ig terjedõ pontozási lehetõséget nem egységesen használta ki, van ahol 30–45 között, máshol 0–10 között pontozott, ez a módszer jelentõs arányeltolódást eredményezett az egyes szempontok közötti súlyozás tekintetében.<br>
Kifogásolta továbbá, hogy az ajánlatok bontásakor az egyik nyertes ajánlattevõ, az Elender Rt. árajánlatát nem lehetett ismertetni, mert az nem tartalmazott olyan sarokszámokat, melyek az összehasonlításhoz szükségesek, így kétséges, hogy az Elender Rt. árajánlata a többiével összehasonlítható volt.<br>
Kérte ideiglenes intézkedéssel a szerzõdéskötés megtiltását, a jogsértés megállapítását, az eljárást lezáró döntés megsemmisítését, és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ a december 30-án kelt észrevételében kérte a jogorvoslati kérelem elutasítását. Közölte, hogy a kérelmezõ A jelû ajánlata nem felelt meg a dokumentáció 2.3. pont 1. bekezdésében elõírt követelménynek, amiben egyértelmûen rögzítette, hogy egyszeri vállalkozói díjat fizet a rendszer megvalósításáért, vagyis meg kívánja vásárolni a hálózati eszközöket. Ezzel szemben kérelmezõ nem egyszeri vállalkozói díjra, havi szolgáltatási díjra adott ajánlatot. Az ajánlatok értékelésével kapcsolatban elõadta, hogy az ajánlati bírálati részszempontból azért elõzte meg a két nyertes a kérelmezõt, mert a szolgáltatási díj 3 évre számított összege meghaladta a nyertesek árait.<br>
A 2000. január 3-án kelt beadványával becsatolta a nyertesekkel december 29-én megkötött szerzõdéseket.<br>
Az egyéb érdekeltek közül a TZKom Kft. nyújtott be észrevételt. A kérelmezõvel egyezõen kifogásolta az elbírálás módját, közölte, hogy amennyiben ajánlatkérõ értékelte volna az általa beadott változatokat, úgy õ jóval magasabb pontszámot kapott volna.<br>
A jogorvoslati eljárásban január 17-én tartott tárgyaláson kérelmezõ vitatta ajánlatkérõnek az ajánlata érvénytelenségére vonatkozó megállapítását. Elõadta, hogy az ajánlati dokumentáció szerint az I.-es feladatra kellett egyösszegû vállalkozói díjat megadni, a II.-es feladatra viszont havi szolgáltatási díjat. Õ ennek megfelelõen állította össze mindkét ajánlatát, azok tehát érvényesek. Kérelmezõ a tárgyaláson benyújtott beadványában a január 13-án történt iratbetekintés során általa észlelt adatokra hivatkozva kiegészítette a jogorvoslati kérelmét, azt a tárgyaláson szóban is elõadta. Kérte a nyertes ajánlatok érvénytelenségének a megállapítását. Álláspontja szerint a Matáv Rt. ajánlata a szerzõdéses feltételek szerinti kötbér vállalásának hiánya és az ajánlati dokumentáció 2.2.1. kikötött feltételnek (opcionális ajánlat adása az ONYF és a NYUFIG közötti kapcsolat optikai szálon történõ megvalósítására) való meg nem felelés miatt érvénytelen.<br>
Az Elender Rt. ajánlatának érvénytelenségét továbbra is azzal indokolta, hogy ajánlata nem tartalmazott árösszesítõ táblázatot, így árai nem voltak összehasonlíthatóak a többi ajánlattevõ áraival.<br>
A Döntõbizottság a tárgyaláson jelen nem levõ ajánlattevõt írásban nyilatkoztatta kérelmezõnek a tárgyaláson elhangzott nyilatkozataira és a nyertes ajánlatok egyes hiányosságai miatti érvénytelenségére nézve.<br>
Ajánlatkérõ a január 20-án kelt beadványában vitatta a Matáv Rt. ajánlatának érvénytelenségét. A kötbérvállalással kapcsolatban közölte, hogy az ajánlati dokumentáció 2.6. pontjában az egyszeri vállalkozói díjra kötötte ki a kötbér mértékét, és mivel a Matáv Rt. – a II. sz. feladatra vonatkozóan – szolgáltatási díjra adott árajánlatot, nem kellett kötbért vállalnia. Elõadta, hogy az optikai kapcsolat létrehozására is tett ajánlatot a Matáv Rt., mégpedig az ajánlata 8. fejezetének 3. bekezdésében.<br>
A Matáv Rt. nyilatkozatainak cégszerûségére nézve arra hivatkozott, hogy azok céges papíron, nyomtatott fejléces, illetve "Matáv-logóval" ellátott papírra íródtak, így formailag és tartalmilag is megfelelõek voltak.<br>
Ajánlatkérõ sem a Matáv Rt. ajánlatának érvénytelenségével kapcsolatos további kérdésekre, sem az Elender Rt. ajánlatának érvénytelenségével kapcsolatos kérdésekre nem nyilatkozott.<br>
A Döntõbizottság a felek írásos és tárgyaláson elõadott szóbeli nyilatkozatai, valamint a közbeszerzési eljárásban keletkezett iratok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie. Ezen rendelkezésbõl következõen mondja ki az 52. § (2) bekezdés d) pontja, hogy érvénytelen az ajánlati felhívásban, illetve dokumentációban meghatározott feltétektõl eltérõ ajánlat.<br>
A Döntõbizottság megvizsgálta a két nyertes ajánlatot, és megállapította, hogy azok az alábbiakban részletezett okok miatt érvénytelenek.<br>
Matáv Rt. ajánlata:<br>
Az ajánlati felhívás 11. ab) pontja elõírta, hogy a mûszaki alkalmasságát a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és g) pontjaiban elõírt módon kell igazolni.<br>
– Az a) pont alapján az elõzõ 3 év legjelentõsebb szolgáltatásait kell ismertetni az ellenszolgáltatás összege, a teljesítés ideje és a szerzõdést kötõ másik fél megjelölésével, a Matáv Rt. ajánlata csak a másik felet jelölte meg.<br>
– A b) pont szerint leírást kell adni az ajánlattevõ mûszaki-technikai felszereltségérõl. A Matáv Rt. ajánlatából ez a leírás hiányzik.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése, valamint az ajánlati dokumentáció fentiekben ismertetett része a pénzügyi, gazdasági alkalmassága igazolásához, valamint a szerzõdés teljesítésével kapcsolatosan nyilatkozattételi kötelezettséget ír elõ az ajánlattevõ részére. A nyilatkozathoz, mint jogi kategóriához olyan jogosultságok és kötelezettségek fûzõdnek, melyek miatt azoknak feltétlen szükséges eleme azok cégszerûsége. A cégszerûség kritériuma az, hogy az aláírás arra jogosulttól származzon és az megfeleljen az adott cég cégjegyzési, azaz aláírási címpéldányában foglaltaknak. A Matáv Rt. aláírási címpéldányának szövege a következõ: "…a céget akként jegyzem, hogy a társaság bélyegzõvel elõnyomott vagy nyomdatechnikával nyomtatott, kézzel vagy géppel elõírt cégneve alá nevemet … a következõképpen írom." Ennek ellenére a Matáv Rt. valamennyi nyilatkozatáról hiányzik a bélyegzõ, vagy pedig a nyomdatechnikával nyomtatott, kézzel vagy géppel elõírt szöveg, valamint a nyilatkozatokat aláírók – Tankó Zoltán igazgató, Feczkó Iván osztályvezetõ – aláírásra jogosultsága nem állapítható meg, mert az õ aláírási címpéldányuk nem került becsatolásra az ajánlathoz, csak Straub Elek és dr. Mark von Lillienskiold igazgatóké.<br>
A Döntõbizottság nem fogadta el ajánlatkérõ érvelését, miszerint a nyilatkozatok céges papíron lettek benyújtva, mert a céges papír bal felsõ sarkában ugyan elõ van nyomtatva a cég – illetve annak egyik szervezete – neve, de az aláírás nem a becsatolt címpéldányok szerinti jogosultaktól származik.<br>
Elender Rt. ajánlata:<br>
– A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy "az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére".<br>
Ezzel összhangban rendelkezik úgy az 51. § (3) bekezdése, hogy az ajánlatok felbontásakor ismertetni kell – az ajánlattevõ alapadatai mellett – a kért ellenszolgáltatást és a vállalt teljesítési határidõt. Ez a rendelkezés a verseny tisztaságának hatályosulását szolgálja azáltal, hogy a jelen lévõ ajánlattevõk az egyik legfontosabb összehasonlítási szempont, az ár tekintetében megismerhessék egymás ajánlatát, kalkulálhassanak nyerési és ezáltal – ajánlatuk elutasításának esetére – a jogorvoslati eljárás esélyeire nézve.<br>
Ajánlatkérõ az ajánlatok bontásakor észlelte, hogy az Elender Rt. ajánlata nem tartalmaz kifejezett meghatározást az ellenszolgáltatás összegére, a bontási jegyzõkönyvben rögzítette is, hogy az árak ismertetésére az Elender Rt. egyik alkalmazottjának segítségét kellett igénybe vennie. A Döntõbizottság már több határozatában kifejtette, hogy az ellenszolgáltatást illetõen csak az a nyilatkozat minõsül kifejezett nyilatkozatnak, amelybõl ajánlatkérõ egyszeri olvasatra meg tudja állapítani azt. A Döntõbizottság megvizsgálta az Elender ajánlatát, és megállapította, hogy csak számítási mûveletek elvégzésével lehet megállapítani az abban kért ellenszolgáltatás összegét.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése értelmében nemcsak a saját, hanem alvállalkozója pénzügyi, gazdasági és mûszaki alkalmasságát is igazolnia kell ajánlattevõnek.<br>
A Döntõbizottság megvizsgálta az Elender Rt. ajánlatát, és megállapította, hogy az IBM referenciaigazolása nem felel meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) és c) pontjában foglaltaknak, ugyanis nem tartalmazza ezen alvállalkozó mûszaki, technikai felszereltségét és szakembereinek ismertetését.<br>
Döntõbizottság megállapította, hogy a fentiekben ismertetett okok miatt a Matáv Rt. és az Elender Rt. ajánlata érvénytelen. Érvénytelen ajánlat nem lehet az eljárás nyertese. Ajánlatkérõ azáltal, hogy érvénytelen ajánlatokat minõsített nyertesnek, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel megsértette a Kbt. 59. § (1) bekezdését.<br>
A Döntõbizottság nem fogadta el az ajánlatkérõ észrevételében a kérelmezõ ajánlatának érvénytelenségére vonatkozó érvelését. Megjegyzi, hogy ezen állítás jogszerû következménye – annak helytállósága esetén – nem a jogorvoslati kérelemre való ekkénti "reflektálás", hanem az ajánlat érvénytelenítése kell hogy legyen.<br>
Ajánlatkérõ azzal az indokkal hivatkozik a kérelmezõ ajánlatának érvénytelenségére, hogy kérelmezõ nem egyösszegû vállalkozói díjra, hanem szolgáltatási díjra tett ajánlatot.<br>
Az ajánlati dokumentáció 2.3. pontja értelmében ajánlatkérõ a rendszer megvalósításáért (I. feladat) egyösszegû vállalkozói díjat, a távközlési összeköttetések biztosítására irányuló szolgáltatásokért pedig (II. feladat) rögzített havi szolgáltatási díjat. A kérelmezõ "A" (I.+II. feladatra vonatkozó) és "B" (II. feladatra vonatkozó) ajánlata a II. feladatra nézve tartalmaz havi szolgáltatási díjat, tehát megfelel az ajánlati dokumentációban meghatározott feltételeknek.<br>
A Döntõbizottság nem vizsgálta kérelmezõnek az ajánlatok értékelésével kapcsolatos kifogásait, mert a nyertes ajánlatok érvénytelenek, s mint ilyenek, nem képezhetik összehasonlítás tárgyát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A bírság mértékének megállapításánál a Döntõbizottság súlyosbító körülményként értékelte, hogy egyrészrõl a jogsértés jelentõs értékû (400 millió Ft-os nagyságrendû) beszerzésre nézve következett be, és a kérelmezõ ára alacsonyabb volt a nyertesekénél, másrészrõl pedig azt, hogy a közbeszerzési eljárás meghatározó elemét, a nyertes(ek) személyét illetõen történt a jogsértés.<br>
A beszerzés értéke – a Matáv Rt. ajánlati ára – (kerekítve) 410 millió Ft, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a maximálisan kiszabható bírság 123 millió Ft.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. január 28.<br>
<br>
Dr. Csitkei Mária s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Eke Pekács Tibor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>