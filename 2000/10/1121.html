<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (1121)
</b></h2><FONT size=3><i><u></i></u><br>
<br>
3.K.39636/1999/6.<br>
<br>
A Magyar Köztársaság nevében!<br>
<br>
A Fõvárosi Bíróság a Budapest I. sz. Ügyvédi Iroda által (üi.: dr. Répászky Miklós, 1053 Budapest, Kecskeméti u. 13. II/1.) képviselt SilVert Rt. (1053 Budapest, Magyar u. 11.) felperesnek, a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek 7500 Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 példányban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A Nemzeti Kulturális Örökség Minisztériuma tett közzé a K. É. 1999. március 17-i, 11. számában elõminõsítési eljárás megindítására felhívást a budapesti Szent István-bazilika rekonstrukciós munkáinak generál-, fõvállalkozói kivitelezése vállalkozási szerzõdés keretében feladatára. A kiírás 3. a) pontja szerint a beszerzés tárgya a budapesti Szent István-bazilika mûemléki rekonstrukció soron következõ munkáinak generál fõvállalkozói kivitelezése a következõk szerint:<br>
– nagy kupola külsõ és belsõ felújítása a kapcsolódó épületrészekkel együtt (2 db keleti kis torony, északkeleti lépcsõház, 2 db felvonó),<br>
– padlásterek igény szerinti kialakítása (közönségforgalmi tér, boltozatok hõszigetelése, kazánház),<br>
– északnyugati nagy torony belsõ tereinek kialakítása,<br>
– nyugati fõbejárati homlokzat renoválása.<br>
A Nemzeti Kulturális Örökség Minisztériuma a teljes körû lebonyolításra a MÛBER-INVEST és INVECON Kft., valamint az ÉPBER Rt.-vel kötött megbízási szerzõdést 1999. március 29-én.<br>
A kiírás 9. pontja szerint a közbeszerzés ajánlattevõ által becsült értékének 15%-át meghaladó mértékben bevonni kívánt alvállalkozók bemutatása volt szükséges a kiírásban rögzítettek szerint.<br>
Az 1999. április 12-i határidõig 4 részvételi jelentkezés érkezett a KIPSZER Rt., a MKI Építõ Kft., az Architekton Rt. és a Középület-építõ Rt. részérõl, amely értékelését követõen az ajánlatkérõ 1999. április 21-én küldte meg ajánlati felhívását az MKI Építõ Kft. kivételével a másik három ajánlattevõnek. Az ajánlati felhívás az alábbi mûemléki rekonstrukciós munkák fõvállalkozásban történõ kivitelezésére kért ajánlatot:<br>
– északi kis torony,<br>
– déli kis torony,<br>
– nagy kupola kupoladobkõ javítási munkái,<br>
– nagykupola-dob ablakok és az evangélistaszobrok rekonstrukciója,<br>
– nagy kupola belsõ munkái különválasztva a restauráláshoz készülõ állvány költségajánlatát,<br>
– nagy kupola rekonstrukciója és a tetõtér alatti boltozatok hõszigetelése,<br>
– nagy kupola két fala közötti terület restaurálása,<br>
– északkeleti ovális lépcsõház meghosszabbítása,<br>
– nyugati fõbejárati homlokzat rekonstrukciója,<br>
– északi torony helyiségei és kazánház.<br>
A Középület-építõ Rt. 1999. május 6. napján kereste meg a felperest a Szent István-bazilika mûemléki rekonstrukciója festõ, restaurátori, állványozó munkáinak ajánlatkérése tárgyában. Közölte vele, hogy cége a tárgyi létesítményre kiírt versenyben indul, és ajánlatot kért tõle a tárgyban megjelölt munkákra, mellékelve a tervdokumentációt, egyben az 1999. május 11-i bejárásra is meghívta. A helyszíni bejárásról tartott emlékeztetõ tanúsága szerint a jelenlévõk, akik között a felperes képviseletében Nagy Gábor volt jelen, megtekintették a bazilika rekonstrukcióra, restaurálásra kijelölt szerkezeteit, terveit. Az ad. 1. pont szerint az ajánlatokat a meghirdetett feladatok mûszaki tartalmának teljes körû kivitelezésére feladatonként, önálló költségvetési részletezéssel kellett megtenni végleges prognosztizált átalányáron. Az ajánlatkérõ fenntartotta a jogát arra vonatkozóan, hogy a nyertes ajánlatot pénzügyi okokból bármelyik feladatrésszel csökkentett tartalommal fogadja el. Egyben ismételten pontosította, és az alábbi pontokra szedve bontásban kérte az ajánlatokat:<br>
<br>
1. északi kis torony felújítása,<br>
<br>
2. déli kis torony felújítása,<br>
<br>
3. nagykupola-dobkõ javítási munkái,<br>
<br>
4. nagykupola-dob ablakok és az evangélistaszobrok rekonstrukciója,<br>
<br>
5. nagy kupola restaurálásához készült állvány,<br>
<br>
6. nagy kupola restaurálása (a restaurálási feladatok meghatározása a késõbbiekben),<br>
<br>
7. nagy kupola rekonstrukciója és a tetõtér alatti boltozatok hõszigetelése,<br>
<br>
8. nagy kupola két fala közötti terület restaurálása és a 2 db felvonó építése,<br>
<br>
9. az északkeleti ovális lépcsõház meghosszabbítása,<br>
<br>
10. a nyugati fõbejárati homlokzat rekonstrukciója,<br>
<br>
11. az északi torony helyiségeinek és a kazánház kialakítása.<br>
A felperes a Középület-építõ Rt. felkérésére, továbbá a helyszíni bejárás alapján ajánlatot készített, melyet 1999. május 19-én továbbított azzal a megjegyzéssel, hogy az az ajánlat a belsõ mûvészeti restaurálásokat nem tartalmazza, amelyet külön fog megadni. Ezt követõen 1999. május 26-án a bazilika nagy kupolájának teljes restaurálására vonatkozó ajánlatát elküldte, amely a Lotz Károly-mozaikok restaurálásának ajánlatát is tartalmazta. A Középület-építõ Rt. és az Architekton Rt. közösen kérték a felperest az általa megküldött ajánlatok pontosítására, illetõleg kiegészítésére, amellyel kapcsolatban a felperes 1999. augusztus 3-án küldött levelében a jelenlegi állapot szerint további pontosításra nem látott lehetõséget.<br>
A Középület-építõ Rt. és az Architekton Rt. 1999. június 2-án közös ajánlatot nyújtott be, míg a KIPSZER Rt. önálló ajánlatot tett a kiíró felhívására, aki az értékelést elvégezte, és nyertesként a közös ajánlattevõket választotta ki, döntését 1999. június 30-án hirdette ki, és a generálvállalkozási szerzõdést ugyanazon a napon meg is kötötte. Az eljárás eredményérõl szóló tájékoztató a K. É. 1999. július 21-i számában került közzétételre.<br>
A felperes jogorvoslati kérelemmel fordult az alpereshez 1999. július 27-én. Módosított kérelmében a jogsértés megállapítását és az eljárással felmerült költségei megtérítését kérte, kérelmét azzal indokolva, hogy a nyertes pályázó olyan feladat elvégzésére vállalt szerzõdéses kötelezettséget, amely nem képezte a közbeszerzés tárgyát. Jelesül sérelmezte, hogy az elõminõsítési eljárást követõen az eljárás tárgya, vagyis az elvégzendõ munkák köre bõvült, mivel a kiíró olyan munkák elvégzésére kötött szerzõdést, amelyet nem írt ki, és amelyre érvényes építési engedélyt nem kaphat. Így a mozaikrestaurálás és sótalanítás, a mûmárvány munkák, a kupoladob díszítõfestésével és aranyozásával, a 4 szobor restaurálása, a díszítõfestés és aranyozás kupolában és csegelyekben, valamint a gipszstukkók vonatkozásában. Hivatkozott arra, hogy az Országos Mûemlékvédelmi Hivatal (OMVH) által kötelezõen elõírt sótalanítási technológia ideiglenes szabadalommal védett, amelynek tulajdonosa Nagy Gábor. Enélkül a feladat pedig nem végezhetõ el. Utalt arra, hogy az eljárásban nem volt módja a megkötött szerzõdésekbe betekinteni, de valószínûsíti, hogy tartalmazza vagy maga a szerzõdés, vagy annak mûszaki melléklete az elvégzendõ feladatok felsorolását és abból egyértelmûen megállapítható, hogy a közbeszerzési kiírásához képest jogsértõ módon bõvült a megkötött szerzõdés tárgya. Összességében tehát arra hivatkozott, hogy a jogsértés abban valósul meg, hogy a nyertes pályázó olyan feladat elvégzésére vállalt szerzõdéses kötelezettséget, amely nem képezte a közbeszerzés tárgyát.<br>
Az alperes 1999. augusztus 24-én D.161/12/1999. sz. határozatában a felperes jogorvoslati kérelmét elutasította arra hivatkozással, hogy az elkésett. Az indokolásból kitûnõen az alperes ezen megállapítását arra alapozta, hogy a felperes már 1999. május 6-án kézhez vette a Szent István-bazilika rekonstrukciójára vonatkozó tervdokumentációt, ebbõl egyértelmûen tájékozódhatott arról, hogy a tárgyi közbeszerzés nemcsak az építõmesteri tevékenységre, hanem a mûvészeti restaurálásra is vonatkozik. Ugyanígy információhoz jutott az 1999. május 11-i helyszíni bejáráson, így legkésõbb 1999. május 26-ig állt nyitva számára a lehetõség, hogy a jogorvoslati eljárást kezdeményezze, mivel a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerint a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ az eljárás megindítása, amely határidõ elmulasztása jogvesztéssel jár. Ebbõl következõen a felperes nemcsak a 15, de 60 napos jogvesztõ határidõn is túl adta be jogorvoslati kérelmét, így az elkésett.<br>
Az alperes határozatát a felperes jogi képviselõjének kézbesítette 1999. augusztus 25-én, amelyet a felperes jogi képviselõje a postai jelzésbõl megállapíthatóan értesítés ellenére nem vett át, ezt követõen az ismételt kézbesítés alapján az átvétel 1999. szeptember 10. napján megtörtént.<br>
A felperes keresetében a közigazgatási határozat felülvizsgálatát, annak megváltoztatását, a jogsértés megállapítását kérte, érdemben megismételve a módosított jogorvoslati kérelmében elõadottakat. Kiegészítette azzal, hogy a kiírás azért is jogszabálysértõ, mert az 1998. július 20. napján kelt 31512/13/1998. számú OMVH-engedély nem tartalmaz a restaurálási munkákra engedélyt. A kiírás tehát ezekre a munkákra nem terjedhetett ki. A továbbiakban hivatkozott arra, hogy a jogorvoslati kérelme nem tekinthetõ elkésettnek, mivel az eredmény kihirdetésekor, azon túlmenõen pedig a szerzõdés megismerésekor jutott abba a helyzetbe, hogy elõtte nyilvánvalóvá váljék, hogy olyan munkálatok elvégzésére is kötöttek a felek szerzõdést, amely a kiírásban nem szerepelt. E vonatkozásban azt adta elõ, hogy a szerzõdés tartalmáról ténylegesen a bírósági eljárás során szerzett konkrétan tudomást, az eredmény kihirdetésekor ez még számára nem volt nyilvánvaló, a jogorvoslati kérelem benyújtására azonban éppen a határidõkre figyelemmel került sor. A felperes 1999. május 11-én nem tudhatta, hogy mi lesz a szerzõdés tárgya, a kiírásból pedig nem volt levonható az a következtetés, hogy a szerzõdés mire fog irányulni. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésére alapítottan a szerzõdés csak és kizárólag az elõminõsítési eljárás kiírása szerinti feladatokra lett volna megköthetõ. A felperes a továbbiakban arra is hivatkozott, hogy a határozat közlése az államigazgatási eljárásról szóló 1957. évi IV. törvény szabályai szerint vele nem történt meg, így az alperes eljárásjogi hibát is vétett.<br>
Az alperes ellenkérelmében a kereset elutasítását és perköltségének megállapítását kérte. A határozatát tartalmazó bontatlan postai küldemény, illetõleg az ismételt kézbesítés megtörténtét és a küldemény átvételét igazoló tértivevény csatolása mellett hivatkozott arra, hogy a felperes felé a határozat kézbesítése megtörtént. A továbbiakban a határozatának indokolásában foglaltakra hivatkozott, álláspontja szerint a felperes már 1999. május 11-én tisztában volt azzal, hogy a belsõ képzõmûvészeti restaurálás is a közbeszerzési eljárás tárgyát képezi. Így fenntartotta azon álláspontját, hogy a jogorvoslati kérelem elkésett.<br>
A bíróság értesítette a beavatkozás lehetõségérõl a Nemzeti Kulturális Örökség Minisztériumát, aki a perbe beavatkozni nem kívánt.<br>
A kereset nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint a jogorvoslati eljárás megindítására a közbeszerzési törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül van lehetõség. E határidõk elmulasztása jogvesztéssel jár.<br>
A felperes a jogorvoslati eljárás során azt sérelmezte, hogy az elõminõsítési eljárás közzétételekor rögzített ajánlati felhíváshoz képest az eljárás tárgya, azaz az elvégzendõ munkák köre bõvült. Ennek következménye volt, hogy olyan munkák elvégzésére kötöttek a felek szerzõdést, amelyre egyrészt a kiírás nem vonatkozott, másrészt érvényes építési engedélyt sem kaphatnak. A bíróságnak a közigazgatási határozat felülvizsgálata során azt kellett vizsgálnia, hogy ezen jogorvoslati kérelem ismeretében mi tekinthetõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint a törvény szabályait sértõ eseménynek, és ehhez képest a tudomásra jutás mely idõponthoz köthetõ annak eldöntése érdekében, hogy a jogorvoslati kérelem elkésett-e vagy sem.<br>
A felperes által sérelmezett, a Kbt. szabályait sértõ esemény a kiíráshoz képest bõvülõ munkák köre, vagyis a restaurációs munkálatok beemelése a beszerzés tárgya sorába volt. Tehát a kiírás kiterjesztése. Ehhez képest a bíróság nem fogadta el azt a felperesi érvelést, hogy számára végsõ soron csak a szerzõdés megkötésekor vált nyilvánvalóvá, hogy a restaurációs munkálatok elvégzésére vonatkozóan is a felek megállapodást kötöttek, ekként a kiíráshoz képest a szerzõdéskötés idõpontja, vagyis az ajánlat elfogadásának idõpontja az az idõpont, amelyhez a jogsértõ esemény köthetõ. Az elõminõsítési eljárás megindítására való felhívásban szereplõ, a nagy kupola külsõ és belsõ felújítása a kapcsolódó épületrészekkel együtt kitétel a jelentkezõk felé megküldött ajánlati felhívásban a nagy kupola belsõ munkái különválasztva a restauráláshoz készülõ állványköltség ajánlatát kitételre bõvült, amelyet tovább részletezett és pontosított az 1999. május 11-i bejárásról készült emlékeztetõ, amely egyértelmû és tételes pontosítást tartalmaz a tekintetben, hogy mely munkálatokra kéri az ajánlatkérõ az ajánlatokat, ennek 6. pontja a nagy kupola restaurálását mint feladatot egyértelmûen tartalmazza. Így tehát a jogsértõ esemény, amelyre a felperes hivatkozott, vagyis elõadása szerint az elõminõsítési eljárásban rögzített kiíráshoz képest a közbeszerzés tárgyának kiterjesztése mint sérelem, ezen idõpontban számára egyértelmûen nyilvánvalóvá kellett hogy váljon. Ehhez képest a szerzõdés megkötésére ugyanezen jogsértõ esemény miatt nem hivatkozhat, hiszen amennyiben a felperes a jogsértést ekként jelöli meg, akkor ez az esemény számára már jóval korábban ismertté kellett hogy váljon. Ezt erõsíti meg a felperes további kifogása az OMVH határozatára utalással. Amennyiben számára egyértelmû volt, hogy a kiírás nem tartalmazhat a restaurálásra nézve felhívást, az elõtte is ismert eljárásról készült jegyzõkönyv erre nézve nem hagyhatott kétséget számára többé. Így a bíróság osztotta az alperes álláspontját a tekintetben, hogy a jogorvoslati<br>
 kérelem elkésett. Ezért jogszerûen járt el az alperes akkor, amikor az elkésettségre való hivatkozással a jogorvoslati kérelem érdemi vizsgálata nélkül azt elutasította. Ezért a bíróság sem vizsgálhatta a továbbiakban érdemben a jogsértés bekövetkezését.<br>
Az alperes pernyertes lett, ezért a bíróság a Pp. 78. § (1) bekezdése alapján kötelezte a felperest a perköltség viselésére, amely a 12/1991. (IX. 29.) IM. r. 1. § (1) bekezdés d) pontja szerint számítandó az alperes jogi képviseletével felmerült munkadíj.<br>
<br>
Budapest, 2000. január 6. <br>
<br>
Dr. Sára Katalin s. k.<br>
bíró<br>
<br>
<br>
FÕVÁROSI BÍRÓSÁG<br>
<br>
<br>
3.K.39636/1999/6–I.<br>
<br>
A Magyar Köztársaság nevében!<br>
<br>
A Fõvárosi Bíróság a Budapest I. sz. Ügyvédi Iroda által (üi.: dr. Répászky Miklós, 1053 Budapest, Kecskeméti u. 13. II/1.) képviselt SilVert Rt. (1053 Budapest, Magyar u. 11.) felperesnek, a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében meghozta a következõ<br>
<br>
KIEGÉSZÍTÕ ÍTÉLET-et:<br>
<br>
Kötelezi a bíróság a felperest, hogy fizessen meg az állam javára külön felhívásra 10 000 Ft feljegyzett illetéket.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 3 példányban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A bíróság 3.K.39636/1999/6. s. sz. alatt hozott ítéletet, melyben a felperes keresetét elutasította.<br>
A bíróság hivatalból észlelte, hogy elmulasztott rendelkezni az illetékekrõl szóló 1990. évi XCIII. törvény 43. § (3) bekezdése, illetve 62. § (1) bekezdés h) pontja szerint feljegyzett illetékrõl.<br>
A felperes pervesztes lett, ezért a bíróság a Pp. 78. § (1) bekezdése alapján kötelezte a feljegyzett illeték viselésére.<br>
A fellebbezésre vonatkozó rendelkezés a közbeszerzésekrõl szóló 1995. évi XL. törvény 92. §-ára figyelemmel került meghatározásra.<br>
A bíróság kiegészítõ ítéletét a Pp. 225. § (6) bekezdése alapján hozta meg.<br>
<br>
Budapest, 2000. január 6.<br>
<br>
Dr. Sára Katalin s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>