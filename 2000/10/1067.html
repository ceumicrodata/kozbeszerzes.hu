<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1067)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.336/6/1999.<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása az ÉDÁSZ Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Döntõbizottság Elnöke) az Észak-dunántúli Áramszolgáltató Rt. (9027 Gyõr, Kandó K. u. 13., a továbbiakban: ajánlatkérõ) 20 db nyitott rakfelületû, 4 ajtós terepjáró tehergépkocsi (PICK-UP) beszerzése tárgyú közbeszerzési eljárása ellen hivatalból indított jogorvoslati eljárást megszünteti. A felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg. Ajánlatkérõ 1999. évi költségvetési tervében elõirányozta a rendelkezõ részben megjelölt gépjármûvek beszerzését, egyidejûleg döntés született arról, hogy a meglévõ UAZ típusú gépkocsiállományt 1999-ben leselejtezik. A meglévõ gépjármûvek leselejtezése azt jelentette, hogy a lejárt forgalmi engedélyû gépkocsik újbóli mûszaki vizsgáztatására már nem kerül sor, illetve a nagyobb költséggel járó javítási munkákat már nem végzik el. Ezen gépjármûveket árverésen értékesíti. A leselejtezett gépjármûvek a forgalomból fokozatosan kerülnek kivonásra, 1999 tavaszától 2000. februárig bezárólag.<br>
Ajánlatkérõ az új gépjármûvek beszerzésére 1999. július 14-én a K. É. 28. számában tett közzé ajánlati felhívást nyílt eljárás megindítására. Az ajánlati felhívásban a teljesítés határidejét 1999. november 30-ban jelölte meg, azzal a megjegyzéssel, hogy elõbbi teljesítést elfogad.<br>
Ajánlatkérõ ebben a felhívásban zárt gépjármûvek beszerzését tervezte. Ajánlatkérõ 1999. augusztus 2-án az ajánlati felhívását visszavonta azzal az indokolással, hogy a harmonizált rendszeren alapuló vámtarifa- és a hozzákapcsolódó 23/1990. (XII. 3.) PM számú rendelet 3. sz. mellékletének 124. és 127. pontjában leírt feltételek nem teljesülnek. Egyben a dokumentációt megvásárló potenciális ajánlattevõket tájékoztatta arról, hogy a mûszaki paraméterek módosítása után új ajánlati felhívás közzétételére kerül sor. Idõközben a selejtezett gépkocsik egy részének értékesítése augusztus hónapban megtörtént.<br>
Ezt követõen ajánlatkérõ a K. É. 41. számában, 1999. október 13-án ismételten nyílt eljárás indítására tett közzé ajánlati felhívást. A beszerzés tárgyát annyiban módosította a jogszabályváltozás figyelembevételével, hogy a gépjármûvek nyitott rakterületû, minimum 2400 cm3 motorlöket-térfogatúak, dízelüzemûek, fehér színûek, 5 fõ szállítására alkalmas 4 ajtós terepjáró tehergépkocsik (pick-up) legyenek.<br>
A teljesítési határidõt az ajánlatkérõ 1999. december 15-ben határozta meg.<br>
Az ajánlati felhívásra két ajánlattevõ nyújtott be ajánlatot: a TOYOTA Motor Hungary Kft. és a Mazda Autó-Mirai Kft., azonban egyik cég sem vállalta az ajánlati felhívásban megjelölt teljesítési határidõt az igényelt teljes gépkocsimennyiségre.<br>
A Toyota Kft. 16 db gépjármû szállítását 1999. december 31-ig, továbbá 4 db gépjármû szállítását 2000. január hó folyamán vállalta. A Mazda Kft. teljesítési határidõként 2000. április hónapot jelölte meg.<br>
Ajánlatkérõ számára a Toyota Kft. ajánlata kedvezõ volt, azonban a Kbt. hatályos rendelkezései miatt a Kbt. 60. § (1) bekezdés d) pontja alapján – mivel egyik ajánlattevõ sem tudta vállalni a felhívásban szereplõ teljesítési határidõt – eredménytelennek minõsítette az eljárást 1999. november 23-án.<br>
Ezt követõen ajánlatkérõ 1999. december 1-jén hirdetmény közzététele nélküli tárgyalásos eljárást indított a gépjármûvek beszerzése tárgyában, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Az eljárásfajta választásának indokaként ajánlatkérõ a nyílt eljárás eredménytelenségét jelölte meg, és hivatkozott arra, hogy újabb nyílt eljárás lefolytatására a szükséges idõ nem áll rendelkezésére.<br>
A piacon lévõ vállalkozók versenyhelyzetét ez az eljárásfajta nem korlátozza, mivel ajánlattételre felhívást kapnak azok az ajánlattevõk, akik a nyílt eljárás tenderdokumentációját megvásárolták (Porsche Interautó Kft., Vektor Autó Kft., Duna Interservice Kft., Opel Southeast Europe Ltd., Wallis Motor Kft., Italcamion Kft., Toyota Motor Hungary Kft., Mazda Autó Mirai Kft., Gazimpex Kft., Nissan Rapid Kft.).<br>
A teljesítési határidõt ajánlatkérõ 2000. április 30-ban jelölte meg. Az ajánlati felhívás tartalmazta az ajánlattevõktõl kért, a pénzügyi, gazdasági és mûszaki alkalmasságuk igazolását alátámasztó adatokat és tényeket, az ajánlatok elbírálásának részszempontjait, a részszempontok tényleges jelentõségével arányban álló szorzószámokat.<br>
Az ajánlatok elbírálásának szempontjai – ajánlati ár, mûszaki értékelés, szervizköltség – azonos volt a nyílt eljárásban megadott elbírálási szempontokkal, azonban ebben az eljárásban elbírálási szempont lett a kedvezõbb szállítási határidõ is. Az ajánlattételi határidõ 1999. december 7. volt, és ugyanezen a napon került sor a tárgyalásra az ajánlattevõkkel.<br>
Ajánlatkérõ 1999. december 8-án a három beérkezett ajánlatot (Toyota Motor Hungary Kft., Duna Interservice Kft., Nissan Rapid Kft.) elbírálta, és 1999. december 13-án nyertest hirdetett a Toyota Kft. személyében. A nyertes 15 db gépjármû leszállítását 1999. december 31-ig, 5 db gépjármû leszállítását 2000. január 31-ig vállalta, árajánlata is a legkedvezõbb volt. A szerzõdéskötés a nyertessel megtörtént.<br>
A Döntõbizottság Elnöke 1999. december 14-én kezdeményezett jogorvoslati eljárást ajánlatkérõ közbeszerzési eljárása ellen. Álláspontja szerint az eljárásfajta választásának jogalapja, a rendkívüli sürgõsség nem áll fenn, hiszen ajánlatkérõ a szerzõdés teljesítését a felhívása szerint 2000. április 30-ban jelölte meg. A fenti határidõig pedig nyílt eljárás lefolytatása is megoldható.<br>
Ajánlatkérõ érdemi észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû volt. Az ajánlatkérõ igazgatótanácsa 1999. évi költségkeret terhére 20 db gépjármû beszerzését hagyta jóvá, egyben a UAZ típusú gépjármûvek leselejtezése megtörtént.<br>
Ezen eljárásfajtát azért kellett választaniuk, mert a nyílt eljárás eredménytelenül zárult le, ugyanakkor a régi típusú gépjármûvek leselejtezése miatt a lehetõ leghamarabbi idõpontban a szolgáltatás biztonságos ellátása érdekében az új gépjármûveket szolgálatba kellett állítani. Ellehetetlenült volna 2000. január 1-jétõl a mûködése, ha a rossz terepviszonyok között is alkalmazható gépkocsikat nem tudja beszerezni minél nagyobb számban.<br>
Az esélyegyenlõség elvét a hirdetmény közzététele nélküli tárgyalásos eljárásban is biztosították, hiszen minden olyan ajánlattevõt felkértek ajánlattételre, akik a nyílt eljárásban a dokumentációt megvásárolták.<br>
A teljesítési határidõként a felhívásban ugyan 2000. április 30-át jelöltek meg, hiszen a nyílt eljárásban beadott ajánlatokból kitûnt, hogy nincs olyan ajánlattevõ, aki az általuk elvárt rövid határidõre teljesíteni tudna. Az elbírálási szempontok között azonban szerepeltették a teljesítési határidõt, tehát preferálni kívánták a minél rövidebb határidõt vállaló ajánlattevõt.<br>
A Döntõbizottság a rendelkezésre álló iratok, ajánlatkérõ érdemi észrevétele és a tárgyaláson tett nyilatkozata alapján megállapította, hogy ajánlatkérõ eljárása nem volt törvénysértõ.<br>
A közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából. E törvényhely alkalmazásának feltétele, hogy a rendkívüli sürgõsség ne az ajánlatkérõ mulasztásából eredjen, továbbá, hogy a rendkívüli sürgõsség a teljesítéshez kapcsolódjon, és a mihamarabbi beszerzési igény kielégítése más eljárásfajta alkalmazásával nem megvalósítható.<br>
Ajánlatkérõ az 1999. évi beszerzési szándéka megvalósítására kellõ idõben megtette a szükséges intézkedéseket. A nyílt közbeszerzési eljárás indításáról ajánlati felhívását 1999. július 14-én közzétetette. Ennek visszavonását az idõközben hatályba lépõ jogszabályváltozás indokolta. Ajánlatkérõ a dokumentáció átdolgozásával ismételten megindította és le is folytatta a nyílt közbeszerzési eljárást. A közbeszerzési eljárás eredménytelenné nyilvánítása nem ajánlatkérõ érdekkörében felmerült okból állt elõ. Szokásos piaci viszonyok között ugyanis rövid szállítási határidõkkel teljesíthetõ lett volna a szerzõdés, azonban váratlanul a hasonló gépkocsikra ugyanebben az idõszakban igen nagy igény jelentkezett, ezért nem tudták a rövid szállítási határidõt az ajánlattevõk vállalni.<br>
Ajánlatkérõnek a szolgáltatási feladatai elvégzéséhez a gépkocsik mielõbbi beszerzéséhez tagadhatatlanul érdeke fûzõdött, hiszen idõközben a korábban használt régi típusú UAZ gépjármûveit leselejtezte. E körben sem állapítható meg mulasztás ajánlatkérõ részérõl, hiszen a gépjármûvek forgalomból történõ kivonását fokozatosan 1999. év tavaszától kezdõdõen végezte, és alapos okkal feltételezhette, hogy nyílt eljárás eredményeként a gépjármûvek határidõben rendelkezésére állnak.<br>
Ajánlatkérõ ezen eljárásfajta választása során is biztosította az esélyegyenlõséget, hiszen a nyílt eljárásban dokumentációt vásárló valamennyi potenciális ajánlattevõ részére az ajánlati felhívását megküldte.<br>
A fentiek alapján a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény 14. § (2) bekezdése alapján a hivatalból indított eljárást megszüntette.<br>
<br>
Budapest, 2000. január 14.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>