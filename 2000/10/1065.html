<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1065)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.308/9/1999<br>
<br>
Tárgy: Tamax Kft. jogorvoslati kérelme a Jász-Nagykun-Szolnok Megyei Rendõr-fõkapitányság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Tamax Kereskedelmi és Szolgáltató Kft. (1093 Budapest, Mátyás u. 15., képviseli: dr. Csik József ügyvéd, 1055 Budapest, Balassi B. u. 27. I. 12., továbbiakban: kérelmezõ) jogorvoslati kérelmét – amelyet a Jász-Nagykun-Szolnok Megyei Rendõr-fõkapitányság (5000 Szolnok, Baross u. 39., képviseli dr. Sebõk Cecília ügyvéd, 1211 Budapest, Táncsics M. u. 62., továbbiakban ajánlatkérõ) "fõkapitányság objektumainak takarítása" tárgyú közbeszerzési eljárása ellen nyújtott be – elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. augusztus 18-i számában objektumainak takarítása tárgyában tett közzé ajánlati felhívást nyílt eljárás lefolytatására. Ajánlatkérõ a közbeszerzési eljárás lebonyolításával a BM Országos Közbeszerzési Fõigazgatóságot bízta meg. Ajánlatkérõ a takarítási feladatok elvégzésére vállalkozási szerzõdést kívánt kötni 2002. december 31-ig terjedõ idõszakra, a takarítandó területet 19 842 m2-ben jelölte meg. Ajánlatkérõ a részajánlattétel és a többváltozatú ajánlattétel lehetõségét kizárta.<br>
Ajánlattevõk pénzügyi, gazdasági és mûszaki alkalmassága igazolására kért adatokat az ajánlati felhívás 11. pontjában írta elõ ajánlatkérõ.<br>
Az ajánlatkérõ a helyszínek megtekintésére és konzultációra lehetõséget biztosított.<br>
Az ajánlatkérõ az összességében legelõnyösebb ajánlatot kívánta kiválasztani. Az elbírálási szempontok fontossági sorrendje a következõ volt:<br>
– ajánlati ár,<br>
– ajánlattevõ megítélése,<br>
– referenciák a jelen közbeszerzés tárgyára vonatkozóan,<br>
– helye a tárgybani szolgáltatói piacon,<br>
– mûszaki, minõségi színvonal (mûszaki, technikai felszereltség, felhasznált anyagok).<br>
A kibocsátott dokumentációban közölte az általános tudnivalókat és egyéb információkat. Elõírta az ajánlattevõi nyilatkozat tartalmát, az ajánlati árra vonatkozó tudnivalókat, valamint közölte a bírálati szempontokra adható maximális pontszámokat.<br>
Az 1999. október 11-i bontásra a következõ négy ajánlattevõ nyújtotta be ajánlatát:<br>
Hocz és Medvegy Kft., Plural Kft., a Granite Kft. és kérelmezõ. Ajánlatkérõ a bontás alkalmával ismét tájékoztatta a jelenlévõket, hogy az ajánlati felhívásban nem zárta ki a hiánypótlás lehetõségét, alkalmazza a Közbeszerzések Tanácsának 4/1996. sz. ajánlását.<br>
Ajánlatkérõ a bontást követõen az ajánlatokat megvizsgálta, és a Granite Kft. ajánlatát érvénytelennek nyilvánította, a 30 napnál régebbi cégkivonat csatolása miatt. A többi három ajánlatot értékelte, és az 1999. november 4-ei eredményhirdetés alkalmával a Plural Kft. ajánlatát hirdette ki nyertesként, második legjobb ajánlatnak a Tamax Kft. ajánlatát jelölte meg.<br>
A kérelmezõ jogorvoslati kérelme 1999. november 24-én érkezett a Döntõbizottsághoz, melyben ajánlatkérõ döntését sérelmezte. A jogsértés tudomásra jutásának idõpontjaként 1999. november 4-ét, az eredményhirdetés idõpontját jelölte meg. Kérte a jogsértés megállapítását, ideiglenes intézkedésként a szerzõdés megkötésének megtiltását, az eljárást lezáró döntés megsemmisítését, ajánlatkérõ kötelezését arra, hogy a szerzõdést kérelmezõvel kösse meg, az eljárási díj és költségekben való marasztalását, tárgyalás tartását. Indoklásul elõadta, hogy ajánlatkérõ az ajánlatok értékelése során eltért a megadott bírálati szempontoktól.<br>
Álláspontja szerint ajánlata a megadott bírálati szempontok szerint a legkedvezõbb volt.<br>
Ajánlatkérõ a jogorvoslati kérelem elutasítását kérte egyrészt elkésettség okán, másrészt álláspontja szerint a jogorvoslati kérelem megalapozatlan. Érdemi észrevételében elõadta, hogy az ajánlati felhívás és a dokumentációban megadott bírálati szempontok alapján járt el, döntése jogszerû volt.<br>
A Plural Kft. érdemi észrevételében ajánlatkérõ döntését jogszerûnek minõsítette, a megadott elbírálási szempontok alapján az õ ajánlata volt a legjobb.<br>
A Döntõbizottságnak elsõdlegesen abban a kérdésben kellett állást foglalnia, hogy a jogorvoslati kérelem határidõben került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint: "Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
Az eredményhirdetés idõpontja 1999. november 4-e volt. Kérelmezõ a jogorvoslati kérelmében a jogsértés tudomásszerzésének idõpontjaként – tekintettel arra, hogy a nyilvános eredményhirdetésen jelen volt – fenti idõpontot jelölte meg. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a jogorvoslati kérelem elõterjesztésére nyitva álló 15 napos határidõ ennek alapján november 19-én járt le.<br>
A Döntõbizottsághoz a jogorvoslati kérelem 1999. november 24-én érkezett postai úton. A postabélyegzõ tanúsága szerint a jogorvoslati kérelem postára adása 1999. november 22-én történt meg.<br>
A Döntõbizottság felhívta kérelmezõt, hogy a jogorvoslati kérelem postára adásának idõpontját igazolja.<br>
A kérelmezõ az iroda postai feladókönyve vonatkozó részének másolatát becsatolta, azonban abból a feladás pontos dátuma nem állapítható meg.<br>
A fentiek alapján a Döntõbizottság a postára adás idõpontjaként a jogorvoslati kérelmet tartalmazó borítékon jól látható 1999. november 22-ét fogadta el, és ennek alapján megállapította, hogy a jogorvoslati kérelem elkésett.<br>
A határidõ elmulasztása jogvesztéssel jár, így a kérelem érdemi vizsgálatának eljárásjogi akadálya van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1999. december 29.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>