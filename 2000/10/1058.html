<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1058)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 341/10/1999<br>
<br>
Tárgy: az ORGANO Kft. jogorvoslati kérelme a Fõvárosi Bíróság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ORGANO Papírkereskedelmi Kft. (9028 Gyõr, Régi Veszprémi út 14., képviseli dr. Lugosi Gábor ügyvéd, 9021 Gyõr, Árpád út 3., a továbbiakban kérelmezõ) jogorvoslati kérelmének, melyet a Fõvárosi Bíróság (1055 Budapest, Markó u. 27., a továbbiakban ajánlatkérõ) "fénymásoló- és írógéppapír-, valamint irodaszer-szükséglet biztosítása" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését, valamint az 59. § (1) bekezdés elsõ fordulatát, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. október 13-án ajánlati felhívást tett közzé nyílt eljárás megindítására a K. É. 41. számában a jelen határozat rendelkezõ részében leírt tárgyban.<br>
A felhívás 3. c) pontjában kikötötte ajánlatkérõ, hogy részajánlat nem tehetõ.<br>
A 11. pontban írta elõ az ajánlattevõk pénzügyi, gazdasági és mûszaki alkalmasságának igazolására kért adatokat és tényeket. Ezek között az 1. a) pontban megkövetelte a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti hatósági igazolások és nyilatkozatok ugyanezen törvényhelyben foglaltakra kiterjedõ, és az ajánlattevõ elsõ számú vezetõjétõl származó, a valóságtartalom tekintetében tett nyilatkozat becsatolását. A 11. b) pontban elõírta azt is, hogy alkalmatlan az az ajánlattevõ, aki a fénymásoló és írógéppapír tekintetében nem rendelkezik ISO 9001 minõsítéssel.<br>
Egyéb információként a 16. d) pontban azt is közölte ajánlatkérõ, hogy a dokumentációban felsorolt fénymásolópapír, írógéppapír, író- és irodaszerek típusmegjelölése csak a termék pontosítását szolgálja, minõségi megjelölést jelent. Ugyanolyan vagy jobb minõségû, de más típusú terméket ajánlattevõ természetesen ajánlhat.<br>
Ajánlatkérõ dokumentációt is készített, melyet a felhívás 5. pontjában írt feltételek szerint bocsátott az ajánlattevõk rendelkezésére. E dokumentáció 8. oldalán a "pályázat felbontása és elbírálása" címszó alatt közölte azt is ajánlatkérõ, hogy a bizottság az ajánlatot érvénytelennek tekinti, ha az ajánlat nem felel meg az ajánlati felhívásban, illetve a dokumentációban meghatározott feltételeknek. Itt közölte azt is, hogy az eljárás további szakaszában nem vehet részt az, aki érvénytelen ajánlatot tett, vagy akit az eljárásból kizártak.<br>
Az 1999. november 23. 11.00 órai ajánlattételi és egyben bontási határidõig 9 ajánlat érkezett, nevezetesen a kérelmezõtõl, a 2M PAPÍR Kft.-tõl, a HO-DA Rt.-tõl, a Korona Papír Kft.-tõl, a PBS Hungária Kft.-tõl, a BUDA-PIÉRT Kft.-tõl, a Készlet Kft.-tõl, a Pátria Nyomda Rt.-tõl és az ÍRÓKÉZ Kft.-tõl.<br>
Ajánlatkérõ a bontás megkezdése elõtt bejelentette, hogy az esetleg hiányzó igazolások és nyilatkozatok pótlására 72 órás határidõt állapít meg. Az ajánlatokat felbontva (jegyzõkönyvben rögzítve) megállapította a bontást végzõ bizottság, hogy az ORGANO Kft., a HO-DA Rt., a PBS Hungária Kft, a BUDA-PIÉRT Kft. és a Pátria Nyomda Rt. pályázata teljes, míg a többi ajánlattevõ részére nevesítve megjelölte a pótolható hiányokat.<br>
E jegyzõkönyveket és az azt módosító november 24-i jegyzõkönyv-kiegészítést még 24-én megküldte minden ajánlattevõnek faxon. A hiánypótlás lejártát követõen 1999. november 26-án a bírálóbizottság javaslatot készített a Fõvárosi Bíróság elnöke részére, amelyben arról tájékoztatták, hogy az összességében legelõnyösebb ajánlatot az ÍRÓKÉZ Kft. adta, ezért javasolják nevezettet nyertesként kihirdetni, és vele szerzõdést kötni. Javaslatukhoz csatolták a 9 ajánlat pontozásáról készített táblázatot (összegzést), és a mintaként csatolt papírokkal végzett fénymásolásról és nyomtatásról szóló felhasználói véleményeket. E javaslatot a döntésre jogosult még aznap jóváhagyólag aláírta.<br>
A felhívásban megjelölt idõpontban ajánlatkérõ jegyzõkönyvben rögzített eredményhirdetést tartott, melynek során közölte, hogy 9 db ajánlat érkezett, melyekbõl az eljárás nyertese az ÍRÓKÉZ Kft.<br>
Az eredményhirdetésen jelen lévõ ORGANO Kft. (kérelmezõ) és a BUDA-PIÉRT Kft. észrevételezte, hogy a dokumentáció 4. c) 3. és 4. pontjában MULTICOPY szerepel a fénymásolópapírnál, ami álláspontjuk szerint nem meríti ki a "jobb minõségû, de más típusú" termék fogalmát.<br>
Nevezetteket ajánlatkérõ tájékoztatta az igénybe vehetõ jogorvoslati lehetõségrõl, melyet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja biztosít számukra.<br>
Kérelmezõ törvényes határidõben jogorvoslati kérelemmel fordult a Döntõbizottsághoz, majd azt felhívásra kiegészítve, kérte az eljárást lezáró döntés megsemmisítése mellett a jogsértés megállapítását. Kérte továbbá ideiglenes intézkedéssel a szerzõdéskötés megtiltását és tárgyalás tartását. Kérelmét azzal indokolta, hogy tudomása szerint a nyertes ajánlatában szereplõ fénymásoló papír gyártója, a Szolnoki Papírgyár nem rendelkezik ISO 9001 minõsítéssel. Kérelméhez csatolta a MULTICOPY és a PASONIC papírok termékismertetõit is. A tárgyaláson a kérelmét azzal egészítette ki, hogy kéri minden ajánlat érvényességének a vizsgálatát, mert többen a Szolnoki Papírgyár termékével pályáztak. Álláspontja szerint a gyártó ISO 9001 minõsítése azok termékét is minõsíti, mivel a gyártási folyamat adja meg a papír minõsítését is.<br>
Kérelmezõ a tárgyaláson elismerte, hogy ajánlata nem tartalmaz a Nukleáris Pénzügyi Alappal kapcsolatos igazolást vagy nyilatkozatot. Ugyanígy hiányzik az általuk megajánlott papír gyártójára vonatkozó ISO-minõsítés is.<br>
A Döntõbizottság az eljárás során ideiglenes intézkedést nem alkalmazott, mert ajánlatkérõ az eljárás iratai megküldését követõen a jogorvoslati kérelemre tett írásos észrevételében úgy nyilatkozott, hogy a jogorvoslati eljárás befejezését követõen kíván szerzõdést kötni, amennyiben a kérelem elutasításra kerül.<br>
Ajánlatkérõ írásos észrevételében és a tárgyaláson úgy nyilatkozott, hogy a bírálóbizottság álláspontja az volt, hogy az ÍRÓKÉZ Kft. nem minõsül alkalmatlannak az ISO 9001 minõsítés tekintetében. A rendelkezésre bocsátott nyilatkozatok alkalmasak az ISO 9001 minõsítésre.<br>
Az értékelés során arra az álláspontra jutottak, hogy mind a kilenc ajánlat érvényes volt. Elkerülhette a bírálóbizottság figyelmét az 1999. szeptember 1-jétõl hatályos Kbt.-módosítás, miszerint a Központi Nukleáris Pénzügyi Alappal kapcsolatos nyilatkozat vagy hatósági igazolás hiánya miatt érvénytelenné kellett volna nyilvánítaniuk néhány ajánlatot.<br>
Álláspontja szerint téves kérelmezõ azon felvetése, hogy a Szolnoki Papírgyár, mint a NEUSIEDLER Rt. gyáregységének a termékét megajánló ajánlattevõket ki kellett volna zárni az eljárásból, mint érvénytelen ajánlatot tevõket, mivel a nyertes ajánlatban szerepelt olyan felelõs nyilatkozat, hogy a NEUSIEDLER Rt. rendelkezik ISO 9001 minõsítéssel. Véleménye szerint felelõs ajánlattevõ ilyen nyilatkozatot nem ad hamisan, mert ebben az esetben számolnia kellene a büntetõjogi konzekvenciákkal. Kifejtette azt a véleményét, hogy ajánlatkérõ nem képes és nem is köteles vizsgálni a nyilatkozatok tartalmát, csak azok meglétét.<br>
Ajánlatkérõ a becsatolt iratokból bizonyítottan vizsgálta a mintapapírok fénymásolásra és nyomtatásra való alkalmasságát. E vizsgálat alapján arra a megállapításra jutottak, hogy a nyertes által megajánlott papír megfelel a minõségi követelményeiknek.<br>
A Döntõbizottság a rendelkezésére álló iratok, dokumentumok és nyilatkozatok alapján helyt adott a jogorvoslati kérelemnek, és megállapította ajánlatkérõ rendelkezõ részben írt jogsértését az alábbiak miatt:<br>
A Döntõbizottság a jogorvoslati eljárás során elsõdlegesen és alapvetõen azt vizsgálta, hogy az ajánlatok érvényesek-e? E vizsgálat eredményeként arra az álláspontra jutott a Döntõbizottság, hogy a kilenc ajánlatból csak kettõ, nevezetesen a BUDA-PIÉRT Kft. és a HO-DA Rt. nyújtott be a felhívásnak és a dokumentációnak megfelelõ ajánlatot. Érvénytelen a Központi Nukleáris Pénzügyi Alappal kapcsolatos nyilatkozat, illetve igazolás hiánya miatt kérelmezõ és az ÍRÓKÉZ Kft. ajánlata. Az ISO 9001 minõsítés igazolásának hiánya miatt pedig érvénytelen ajánlatot nyújtott be a Készlet Kft., a PBS Hungária Kft., a Korona Kft., a 2M PAPÍR Kft. és a Pátria Kft.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének e) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(5) és (6) bekezdései kogens szabályként tartalmazzák, hogy az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a) és c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e. Az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
Az 52. § (1) bekezdése, valamint a (2) bekezdésének d) pontja úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének elsõ fordulata szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Fenti jogszabályhelyeket összevetve a tényállással, a Döntõbizottság megállapította kétséget kizáróan, hogy ajánlatkérõ megsértette a rendelkezõ részben írtakat, mivel az érvénytelen ajánlatokat nem zárta ki ajánlatkérõ az eljárásból, sõt ilyen ajánlatot nyertesnek ki is hirdetett.<br>
A Döntõbizottság nem osztotta ajánlatkérõ azon álláspontját, hogy a felhívásban megkövetelt ISO 9001 minõsítés nyilatkozat alapján is meglévõnek tekintendõ, mivel a 44. § (2) bekezdés e) pontja kogens szabályából eredõen csak minõségtanúsító intézménytõl származó tanúsítvánnyal igazolható a mûszaki alkalmasság.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és h) pontjai szerinti jogkövetkezményeket alkalmazta.<br>
A bírásági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 21.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>