<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1106)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.350/12/1999.<br>
<br>
Tárgy: Dräger Hungary Kft. jogorvoslati kérelme az Egészségügyi Készletgazdálkodási Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Rokolya Gábor ügyvéd (1137 Budapest, Katona J. u. 3. fszt. 5.) által képviselt Dräger Hungary Kft. (1108 Budapest, Gyömrõi út 140., a továbbiakban: kérelmezõ) kérelmezõnek dr. Gombocz Judit és dr. Bûrös László ügyvédek (1135 Budapest, Tahi út 53–59.) által képviselt Egészségügyi Készletgazdálkodási Intézet (1037 Budapest, Bécsi út 324/7., a továbbiakban: ajánlatkérõ) "maximum 10 db altatóberendezés és esetleg az ezekhez kapcsolódó, az ajánlati dokumentációban specifikált opciós termékként megjelölt kiegészítõ eszközök, az ajánlati dokumentációban meghatározott kétféle minõségben" tárgyú közbeszerzési eljárása ellen benyújtott jogorvoslati kérelmével kapcsolatos jogorvoslati eljárásban a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 59. § (1) bekezdését, ezért kötelezi az ajánlatkérõt 3 000 000 Ft, azaz hárommillió forint bírság megfizetésére. A Döntõbizottság kötelezi ajánlatkérõt, hogy a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat kérelmezõnek fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. október 27-i számában jelentette meg nyílt eljárás megindítására ajánlati felhívását.<br>
A beszerzés tárgyát és mennyiségét a felhívás 3. a) pontja határozta meg, maximum 10 darab altatóberendezésben és esetleg az ezekhez kapcsolódó, az ajánlati dokumentációban specifikált opciós termékként megjelölt kiegészítõ eszközökben, az ajánlati dokumentációban meghatározott kétféle minõségben.<br>
Jelezte, hogy ajánlatkérõ ettõl a mennyiségtõl a szerzõdéskötés során mínusz 20 százalékkal eltérhet, valamint, hogy részletes mûszaki specifikációt az ajánlati dokumentáció III. fejezete tartalmazza.<br>
A 6. c) pont szerint az ajánlattétel nyelve a magyar.<br>
A 11. a) pont szerint az ajánlattevõk pénzügyi, gazdasági és mûszaki alkalmassága igazolására kért adatok és tények: az ajánlattevõk és a közbeszerzés értékének 10%-át meghaladó mértékben igénybe venni kívánt alvállalkozók (a továbbiakban együtt: ajánlattevõ) pénzügyi, gazdasági és mûszaki alkalmasságukat az alábbi dokumentumok benyújtásával tartoznak igazolni:<br>
<br>
1. Az ajánlattevõ számláját vezetõ pénzintézetnek a nyilatkozata arról, hogy az ajánlattevõ a dokumentációban rögzített szerzõdés pénzügyi, gazdasági teljesítésére alkalmas.<br>
<br>
2. Az ajánlattevõnek az ajánlat benyújtásának évét megelõzõ gazdasági évérõl készült, az adóhatósághoz benyújtott, egyszerûsített mérleg, beszámoló, konszolidált mérleg másolata, valamint könyvvizsgálói jelentés, ha az ajánlattevõnél könyvvizsgáló tevékenykedik.<br>
<br>
3. Az ajánlattevõ nyilatkozata az elõzõ két gazdasági év forgalmáról és a közbeszerzés tárgyának forgalmáról ugyanezen idõszakban.<br>
<br>
4. Az ajánlattevõ mûszaki alkalmasságát igazoló okmányok a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), d), e) és f) pontjai szerint.<br>
<br>
5. Az ajánlott termék ORKI- (5 évnél nem régebbi) és MEEI-engedélye. Amennyiben az ajánlattétel idõpontjában a termék a fenti engedélyekkel nem rendelkezik, úgy csatolni kell a termék származási országa illetékes minõségtanúsítási intézményének tanúsítványát.<br>
A 11. b) az ajánlattevõknek a szerzõdés teljesítésére alkalmatlanná minõsítésének szempontjait határozta meg:<br>
– ha a 11. a)1. pont szerinti nyilatkozat tartalma szerint nem minõsíti az ajánlattevõt a szerzõdés teljesítésére alkalmasnak,<br>
– ha a 11. a)2. pont szerint benyújtandó dokumentumokból megállapítható, hogy az ajánlattevõ gazdálkodása oly mértékben veszteséges, hogy a kimutatott veszteség összege meghaladja a beszerzés tárgya ellenértékének felét,<br>
– ha az ajánlattevõ nem rendelkezik kórházi referenciával.<br>
Ajánlatkérõ az összességében legkedvezõbb ajánlatot kívánta nyertessé minõsíteni az alábbi részszempontok 1–10-ig történõ pontozása mellett (zárójelben a súlyszámokkal):<br>
– a katasztrófaelhárítás speciális követelményeinek való megfelelés: mobilizálhatóság, könnyû összsúly, külsõ klimatikus feltételekkel szembeni igénytelenség, egyszerû kezelhetõség, alacsony energia-, illetve gázfogyasztás, akkumulátorról való tartós mûködtetés, a használat gyors elsajátíthatósága	(8-szoros)<br>
– a megajánlott termék általános mûszaki, technikai paraméterei	(7-szeres)<br>
– a megajánlott termék kiemelt mûszaki, technikai paraméterei	(6-szoros)<br>
– az ajánlatkérõ által fizetendõ ellenszolgáltatás mértéke	(5 szörös)<br>
– az ajánlattevõ által ajánlott leghosszabb jótállási idõ (jogszabályi elõíráson túli)	(4-szeres)<br>
– opcióként felajánlott készülékhez használatos fogyóanyagok minõsége és ára, továbbá a fogyóanyagok beszerzésének hosszú távú biztosítása	(3-szoros)<br>
– az ajánlott termék legkedvezõbb üzemeltetési költsége	(2-szeres)<br>
– az ajánlatkérõ számára legmegfelelõbb szervizháttér	(1-szeres)<br>
Ajánlatkérõ az egyéb információk között a 16. f) pontban elõírta, hogy az ajánlat elkészítése során csatolni kell többek között:<br>
– az ajánlott termék prospektusát, alapvetõ orvosszakmai jellemzõinek leírását, az ajánlati dokumentációban meghatározottak szerint,<br>
– ajánlattevõ nyilatkozatát arról, hogy az eljárás nyerteseként a teljesítési határidõre a termék 11. a)5. pont szerinti hatósági engedélyeit saját költségére és veszélyére beszerzi.<br>
Ajánlatkérõ dokumentációt is kibocsátott, amely – többek között – az ajánlat elkészítéséhez szükséges információkat, orvosszakmai mûszaki feltételeket tartalmazza.<br>
Ennek II. fejezete 6. pontja szerint az ajánlat nyelve magyar, az ajánlathoz és az eljáráshoz kapcsolódó összes levelezést és egyéb anyagokat is magyar nyelven kell elkészíteni.<br>
A 19.5. pont szerint ajánlatkérõ hiánypótlásra lehetõséget az ajánlata felbontásakor meghatározásra kerülõ idõpontban biztosít.<br>
A III. 2.1. pontja szerint a lélegeztetést biztosító egységnek alkalmasnak kell lennie a beteg lélegeztetésére, félig nyílt és félig zárt rendszerek esetében alapkövetelményként<br>
– spontán légzésben,<br>
– ballonos manuális lélegeztetéssel,<br>
– CMV módban,<br>
– SIMV módban.<br>
A III. fejezet 5.2. pontjában – az altatógép áramellátása körében – elõírta ajánlatkérõ, hogy áramkimaradás esetén legalább 60 percnyi üzemidõt kell a beépített akkumulátornak biztosítania. Ezt a követelményt ajánlatkérõ egyébként még egyszer megismételte a dokumentáció 39. oldalán lévõ táblázat 9. sorában. Továbbá az 1.10. pontban elõírta, hogy a szívó 0 mínusz 450 Hgmm nyomást legyen képes elõállítani a légutak leszívásához.<br>
Az ajánlatok bontási határidejére, 1999. december 7-re a Dutchmed Kft., a kérelmezõ, a Medaqua Kft. és a Picovent Kft. nyújtott be ajánlatot.<br>
Ajánlatkérõ még ugyanezen a napon felszólította hiánypótlásra az összes ajánlattevõt, 1999. december 9. 10.00 órai határidõvel.<br>
Ajánlattevõk hiánypótlását követõen az ajánlatkérõi bírálóbizottság 1999. december 9-i ülésén megvizsgálta a beérkezett ajánlatokat.<br>
Megállapította, hogy az összes mûszaki követelménynek egyedül a Medaqua Kft. által megajánlott Dameca–10970 típusú altatógép felel meg. A kérelmezõ által megajánlott (Fabius, Julian, Cato típusú) gépek az elõírtakkal ellentétben nyálelszíváskor 80 mbar-os vákuumot biztosítanak. Továbbá a Fabius és Julian típusú gépek nem biztosítják a SIMV módban történõ üzemeltetést, a Julian típusú gép esetében pedig nem teljesül az akkumulátorról történõ minimum 60 perces mûködés sem.<br>
A Picovent Kft. Penlon Príma 101, 102 típusú gépei nem biztosítják a SIMV módban történõ üzemeltetést, a Dutchmed Kft. Datex-Ohmeda Aestina 3000 típusú gépe nem biztosítja az akkumulátorról történõ minimum 60 perces mûködést.<br>
Az ülésrõl készült jegyzõkönyv tartalmazza még, hogy az ajánlati dokumentációban tévesen került feltüntetésre a légúti nyomás felsõ értékeként 80 H2Ocm az nem lehetséges. Így az erre benyújtott adatokat nem vették figyelembe, egyetlen készüléknél sem tekintették hibának a felsõ érték el nem érését.<br>
Az eredményhirdetésre 1999. december 15-én 10.00 órakor került sor, ahol ajánlatkérõ nyertesnek a Medaqua Kft. Dameca–10970 típusú altatógépet jelölte meg Innomed Innocare típusú monitorral. A teljes vételár 10-10 db megvásárlásával 87 800 000 Ft+áfa.<br>
A többi ajánlattevõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján ajánlatkérõ eredménytelenné nyilvánította, amelyet az eljárásról szóló összegzésben pontosított, azokat érvénytelenné nyilvánította.<br>
A szerzõdést ajánlatkérõ a nyertessel 1999. december 23-án megkötötte. Kérelmezõ 1999. december 22-én jogorvoslati kérelemmel fordult a Döntõbizottsághoz, amelyben kérte az eljárás érvénytelenítését, ajánlatkérõ kötelezését új eljárás indítására, ideiglenes intézkedésként a szerzõdés megkötésének megtiltását. Indoklásul elõadta, hogy ajánlatkérõ olyan ajánlatot nyilvánított nyertesnek, amelynek sem ORKI-, sem MEEI-engedélye nem volt, az mûszakilag és gazdaságilag kevésbé megfelelõ. Saját ajánlata minden szempontból megfelelt a követelményeknek. A szakmában ismeretes, hogy gépei 800 mbar-os teljesítményre képesek, és a 80 mbar-os elírást csak rosszhiszemûen lehetett felhasználni az értékelés során.<br>
Ajánlatkérõ észrevételében elõadta, hogy megalapozottan döntött a nyertes kiválasztásában ajánlati felhívásának 11. a) 5. és a 16. f) pontja utolsó fordulatában foglaltak alapján. Nem volt követelmény, hogy már az ajánlat beadásának pillanatában rendelkezzen ORKI- és MEEI-engedéllyel az ajánlattevõ.<br>
Nem tudta elfogadni egyszerû elírásnak a nyálelszívás vákuumérték (80-ról 800 mbar-ra való) átértékelését. Kérte a megalapozatlan kérelem elutasítását.<br>
Az egyéb érdekeltek közül a Medaqua Kft. elõadta, hogy a kiírásnak megfelelõ érvényes ajánlatot tett.<br>
Kérelmezõ jogorvoslati kérelme részben megalapozott.<br>
A Döntõbizottság a jogorvoslati kérelem alapján azt vizsgálta meg, hogy kérelmezõ, illetve az egyéb ajánlattevõk valóban érvényes ajánlatokat nyújtottak-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ mondata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés].<br>
Ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése].<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
Az eljárás további szakaszában pedig nem vehet részt az, aki érvénytelen ajánlatot tett [<a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés].<br>
Ajánlatkérõ jogszerûen állapította meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, hogy kérelmezõ, a Picovent Kft. és a Dutchmed Kft. érvénytelen ajánlatot tett. A kérelmezõ által megajánlott gépek valóban nem felelnek meg a mûszaki követelményeknek.<br>
A kérelmezõ ajánlatában a nyálelszívás vákuumértéket mínusz 80 mbar-ban (mínusz 60,8 Hgmm-ben) határozta meg a megkövetelt 0 mínusz 450 Hgmm-mel szemben.<br>
Ajánlatkérõ a beérkezett ajánlathoz kötve van, azon nem módosíthat, az ajánlattételi határidõ lejártát követõen pedig a benyújtott ajánlat még az ajánlatkérõ hozzájárulásával sem módosítható a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése alapján.<br>
Az esetleges elírás nem minõsülhet a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerinti számítási hibának sem. A számítási hiba ugyanis azt jelenti; hogy helyesen megadott értékekkel végeznek olyan számítási mûveleteket, amelyekbe számítási hiba csúszik, és így a végeredmény helytelen, ám az a mûveletek újbóli hibátlan elvégzésével helyesen megállapítható.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján pedig az ajánlatkérõ számára az ajánlattal kapcsolatos nem egyértelmû kijelentések tartalmának tisztázása csak lehetõség, nem kötelezettség.<br>
Érvénytelen a Picovent Kft. ajánlata is, miután a megajánlott gépek nem biztosítják az SIMV módban történõ lélegeztetést.<br>
Ugyancsak érvénytelen a Dutchmed Kft. által felkínált berendezés is, miután nem 60, hanem csak 30 percre biztosítja az akkumulátorról történõ mûködtetést.<br>
A nyertes ajánlata a Döntõbizottság álláspontja szerint szintén érvénytelen. Az ajánlati felhívás alapján a készüléknek az ajánlattétel idõpontjában valóban nem kellett rendelkeznie ORKI- és MEEI-engedéllyel, a felhívás 11. a)5. pontja erre az esetre azt írta elõ, hogy csatolni kell a származási ország illetékes minõségtanúsítási intézményének tanúsítványát, valamint [a 16. f) pont szerint] nyilatkozni kell a hatósági engedélyek saját költségre és kárveszélyre való beszerzésérõl. A késõbbi nyertes Medaqua Kft. e kötelezettségének eleget tett. A származási ország illetékes minõségtanúsítási intézményének tanúsítását azonban csak angolul, hiteles magyar fordítás nélkül csatolta, ugyanúgy, mint a felhívás 11. a)4. pontja alapján a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerinti termékismertetõt.<br>
Az ajánlati felhívás 6. c) pontja, valamint a dokumentáció II. 6. pontja azonban kifejezetten kimondja, hogy az ajánlattétel nyelve a magyar, tehát a Medaqua Kft. sem tett eleget a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében írtaknak, a felhívásban és a dokumentációban meghatározott követelményeknek.<br>
Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 59. § (1) bekezdését, amikor a Medaqua Kft. ajánlatát nem nyilvánította érvénytelenné, hanem nyertessé hirdette.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elsõ mondata szerint ugyanis az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A fenti két szabály összevetése alapján pedig megállapítható, hogy az eljárás nyertesét csak az érvényes ajánlatot tevõk közül lehet kiválasztani.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontjai alapján a rendelkezõ részben írtak szerint határozott.<br>
A bírság összegének megállapításakor figyelemmel volt a jogsértés súlyára és a közbeszerzés értékére is.<br>
Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
A Döntõbizottság eljárása során ideiglenes intézkedést nem hozott, miután a jogorvoslati kérelem benyújtásakor a rendelkezésre álló iratokból annak a jogalapja nem volt megállapítható, késõbb pedig a szerzõdés megkötésére már sor került.<br>
<br>
Budapest, 2000. január 31.<br>
<br>
Dr. Magasi Ildikó s. k.	Hámori András s. k.	<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>