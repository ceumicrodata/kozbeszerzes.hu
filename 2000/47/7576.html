<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7576)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.447/8/2000<br>
<br>
Tárgy: a Mester Unio Kft. jogorvoslati kérelme Dabas Város Önkormányzatának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mester Unio Kft. (6050 Lajosmizse, Dózsa Gy. út 86., a továbbiakban: kérelmezõ) jogorvoslati kérelmét, amelyet Dabas Város Önkormányzat Polgármesteri Hivatal (2370 Dabas, Március 15. tér 1/B, a továbbiakban: ajánlatkérõ) "Dabas, Kossuth Zsuzsanna Szakképzõ Iskola épületeinek építése" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ a K. É. 2000. július 26-án megjelent 30. számában részvételi felhívást tett közzé elõminõsítési eljárás megindítására.<br>
A beszerzés tárgya és mennyiségeként az alábbiak kerültek megjelölésre: Dabas, Kossuth Zsuzsanna Szakképzõ Iskola épületeinek építése.<br>
Az iskolaépület (földszint + emelet + tetõtér) összes nettó (hasznos) területe: 6625 m2.<br>
A tornacsarnok összes nettó (hasznos) területe: 1989 m2.<br>
Kerítésépítés 628 fm.<br>
Futópálya és kézilabdapálya méretû sportpálya építése.<br>
Szennyvíztároló, út-térburkolat és járda építése.<br>
Közmûvezetékek építése és zöldterület-rendezés.<br>
A telek teljes területe: 21 850 m2, melyen a meglévõ – megmaradó – 1164 m2 beépített területû mûhelycsarnokkal együtt a beépítettség a beruházás után 24% lesz.<br>
Ajánlatkérõ a részvételi felhívás 9. pontjában meghatározta a résztvevõk pénzügyi, gazdasági és mûszaki alkalmasságának igazolására kért adatokat és tényeket.<br>
A pénzügyi és gazdasági alkalmasság igazolására vonatkozóan a 4. francia bekezdés elõírta az 1998. és 1999. évek auditált mérlegének és beszámolójelentésének másolatát.<br>
A mûszaki alkalmasság igazolására az alábbiakat írta elõ ajánlatkérõ:<br>
– Az elõzõ 5 év magasépítési beruházásainak részletes ismertetése (a munka rövid leírása, a létesítmény pontos helyének és megnevezésének megadásával, megjelölve a készítési évet, kezdés-befejezés, a létesítmény nettó értékét magyar Ft-ban és az ajánlattevõ részvételét a kivitelezésben százalékosan).<br>
– A munkával kapcsolatos információkat nyújtó beruházó személy megnevezésével és telefonszámának megadásával és legalább 2 db referenciaigazolás csatolásával.<br>
– A teljesítésében részt vevõk mûszaki-technikai felszereltségének bemutatása, kiemelve az építésben felhasználásra kerülõ eszközöket.<br>
– A teljesítésben részt vevõ szakembereknek, illetve a vezetõknek a megnevezése – különös tekintettel a minõség-ellenõrzésért felelõsök megjelölésére –, képzettségük és saját referenciamunkáik ismertetésével.<br>
– A jelentkezõ által a teljesítésbe a közbeszerzés értékének 10%-át meghaladó mértékben bevonni kívánt alvállalkozók és résztvevõk megnevezése és bemutatása.<br>
– A jelentkezõ által a jelentkezés idején foglalkoztatott munkavállalók létszáma és szakmai összetétele.<br>
A részvételi felhívás 10. a) pontja írta elõ a részvételre jelentkezõk alkalmassága elbírálásának szempontjait, a 10. b) pont pedig a részvételre jelentkezõknek a szerzõdés teljesítésére alkalmatlanná minõsítés szempontjait határozta meg. Ezen szempontok között a 2. francia bekezdésben került elõírásra az, hogy a szerzõdés teljesítésére alkalmatlannak minõsül az az ajánlattevõ, aki az utóbbi 5 évben nem végzett generálkivitelezésben legalább egy bruttó 300 M Ft (azaz háromszázmillió forint) értékû magasépítésû munkát, nem rendelkezik ilyen értékû leinformálható referenciával.<br>
Ajánlatkérõ a részvételi jelentkezések elkészítéséhez részvételi dokumentációt is rendelkezésre bocsátott, amely az általános ismertetésen túlmenõen információkat és követelményeket ismertetett a részvételre jelentkezõk számára, illetve A melléklete jelentkezési lapot, B melléklete a referenciamunkákról adatlapot, C melléklete a jelentkezõk és alvállalkozók nyilatkozatát, illetve a D melléklet a mûleírásokat tartalmazta.<br>
A 2000. augusztus 22-i határidõre 18 részvételi jelentkezés érkezett. Az ajánlatkérõ által elkészített bontási jegyzõkönyvben 10. sorszám alatt regisztrált kérelmezõ a Délépítõ Rt.-vel (6721 Szeged, Bocskai u. 10–12.) közös részvételi jelentkezést nyújtott be.<br>
Ajánlatkérõ szakmai bizottságban értékelte a részvételi jelentkezéseket, majd a képviselõ-testület augusztus 29-én meghozott határozata szerint 2000. szeptember 5-én sor került az eredményhirdetésre az alábbiak szerint:<br>
Ajánlatkérõ a 18 részvételre jelentkezõ közül 15 jelentkezõt alkalmasnak minõsített, és egyben meghívta õket az ajánlattételi szakaszban való részvételre.<br>
Ajánlatkérõ alkalmatlannak minõsítette a kérelmezõ és a Délépítõ Rt. közös jelentkezését.<br>
Indokolásképpen az alábbiakat jelölte meg a kérelmezõ részvételi jelentkezése kapcsán:<br>
A Mester Unió Kft. részvételi jelentkezõ anyagából hiányzik a részvételi dokumentáció 2.2. alpontjaiban elõírtak ellenére: a mérlegek auditálása, egy minimum bruttó 300 M Ft értékû generálkivitelezésû munka megnevezése és referenciaigazolása, a mûszaki-technikai felszereltség ismertetése és a teljesítésbe bevonni kívánt szakembergárda megnevezése és bemutatása.<br>
A fentiek miatt a benyújtott jelentkezés a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Ezen ajánlatkérõi döntés ellen nyújtott be kérelmezõ 2000. szeptember 19-én jogorvoslati kérelmet a Döntõbizottsághoz, amelyben kérte az ajánlatkérõ részvételi szakaszt lezáró döntésének megváltoztatását oly módon, hogy õ és a Délépítõ Rt. számára is az ajánlattételi felhívás megküldésre kerüljön.<br>
Kérte továbbá a közbeszerzési eljárás felfüggesztését annak érdekében, hogy az ajánlati felhívások az alkalmasnak minõsített pályázók felé ne kerülhessenek megküldésre a Döntõbizottság határozatának meghozataláig. Indokolásaként az alábbiakat adta elõ:<br>
Ajánlatkérõ a részvételi felhívásban, illetve a részvételi dokumentáció 6. pontjában összefoglalta a jelentkezõknek a szerzõdés teljesítésére alkalmatlanná minõsítésének szempontjait. Ezek a következõk:<br>
– A pénzügyi-gazdasági mutatók negatívumot tartalmaznak.<br>
– Az ajánlattevõ az utóbbi 5 évben nem végzett generálkivitelezésben legalább egy bruttó 300 M Ft értékû magasépítési munkát, nem rendelkezik ilyen értékû leinformálható referenciával.<br>
– Az ajánlattevõ nem rendelkezik legalább 3 fõ felsõfokú szakirányú végzettséggel és megfelelõ szakmai gyakorlattal rendelkezõ szakemberrel, akik megfelelnek a 84/1990. (IV. 24.) MT rendelet 1. sz. mellékletében 1/1. pont alatt elõírt követelményeknek.<br>
A fenti kritériumokat közös jelentkezés esetén az ajánlatkérõ egymástól függetlenül, bármelyik résztvevõ céggel szemben érvényesíteni kívánta. Ezen tény kérelmezõ álláspontja szerint önmagában is sérelmezhetõ, hiszen esetükben a Délépítõ Rt. szakmailag és pénzügyileg is a Mester Unió Kft. meghatározó, alapvetõen befolyásoló tagvállalata.<br>
A közbeszerzési és egyéb pályázatokon azért indulnak közösen gazdasági társaságok, mert együtt tudnak felmutatni olyan szakmai és pénzügyi erõt, amely képessé teszi õket az adott feladat elvégzésére.<br>
Az ajánlatkérõ a követett eljárással olyan cégegyüttest zárt ki a közbeszerzési eljárás további szakaszából, amely alkalmas az ajánlatkérõ számára elõnyös ajánlat kidolgozására és az adott feladat elvégzésére. Ez pedig alapvetõen ellentétes a Kbt. szellemével és céljával. A kérelmezõ tárgyalás megtartását nem kérte.<br>
Ajánlatkérõ érdemi észrevételében kérte a megalapozatlan kérelem elutasítását. Indokolásképpen elõadta, hogy kérelmezõ a jogorvoslati kérelmében maga sem cáfolta ajánlatkérõnek azon megállapításait, amelyeket a részvételi jelentkezésének hiányosságairól az elõminõsítési szakaszt lezáró döntésében tett.<br>
Ajánlatkérõ a részvételi felhívásban, illetõleg a dokumentációban részletesen meghatározta, hogy a jelentkezõknek milyen adatokkal, tényekkel és igazolásokkal kell a jelen közbeszerzési eljárás tárgyát képezõ beruházás teljesítésére vonatkozó pénzügyi, gazdasági és mûszaki alkalmasságukat igazolniuk.<br>
Ajánlatkérõ a részvételi dokumentáció 2.2.1. pontjában elõírta, hogy közös jelentkezés esetén valamennyi tagról meg kell adni a felsorolt adatokat, cégenkénti bontásban. A felsorolások a dokumentáció 2.2.2., illetve 2.2.3. és 2.2.4. alpontjai alatt találhatók.<br>
Kérelmezõ az elõminõsítésre a Délépítõ Rt.-vel közös jelentkezést nyújtott be. Ez a tény a jelentkezés elsõ oldalának bevezetõ, illetve a 3–4. oldalon levõ jelentkezési lapok tartalmából egyértelmûen megállapítható. A két cég önálló jogi személy. Ajánlatkérõ megjegyezte, hogy kérelmezõ állításával ellentétben a csatolt cégkivonat szerint a Délépítõ Rt. kérelmezõnek nem az alapvetõen befolyásoló tagvállalata, hanem annak befolyása csak mintegy 30%-os. Ajánlatkérõ álláspontja szerint a Délépítõ Rt. által becsatolt iratok, illetve igazolások az elõírásnak hiánytalanul megfeleltek.<br>
A kérelmezõ által becsatolt anyag volt hiányos, amint azt ajánlatkérõ az elõminõsítési szakasz eredményhirdetésérõl készült jegyzõkönyvben részletesen felsorolta. A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése kimondja, hogy a két szakaszból álló eljárás részvételi szakaszában többek között a Kbt. 52. §-ának rendelkezéseit is megfelelõen alkalmazni kell, ezért a közös jelentkezõk alkalmasságát ajánlatkérõ nem tudta megállapítani. Ajánlatkérõ alaptalannak tartja a kérelmezõ azon sérelmét, melyben kifogásolja azt, miszerint az ajánlatkérõ a közös jelentkezõk esetén valamennyi tagra nézve elõírta a pénzügyi, gazdasági és mûszaki alkalmasságnak önállóan történõ igazolását is. Álláspontja szerint ezen elvárásoknak a közös jelentkezést benyújtó társaságoknak önállóan is meg kell felelniük, tekintettel arra, hogy ajánlatkérõ nem követelte meg a közös jelentkezést benyújtótól a gazdasági társaság létrehozását. Az ajánlatkérõ elõadta továbbá, hogy a kérelmezõnek ezen kérelmi eleme elkésett, tekintettel arra, hogy a részvételi felhívás a K. É.-ben 2000. július 26-án jelent meg, amely alapján maga a kérelmezõ ügyvezetõje (aki a jogorvoslati kérelmet is aláírta) 2000. augusztus 9-én vette át a részvételi dokumentációt. Tehát az ajánlatkérõ által elõírt követelmények már ekkor kérelmezõ tudomására jutottak. Ezt a kérelmezõ a Kbt. 79. § (7) és (8) bekezdésében meghatározottak szerint nyitva álló határidõn belül nem sérelmezte. Az ügyben tárgyalás tartását ajánlatkérõ sem kérte.<br>
Egyéb érdekeltek közül a Magyar Építõ Rt. tett érdemi észrevételt, melyben kérte a megalapozatlan kérelem elutasítását.<br>
Álláspontja szerint közös jelentkezés esetén mindegyik tag jelentkezõnek, az eljárás további szakaszában pedig ajánlattevõnek minõsül. Ellenkezõ Kbt.-rendelkezés hiányában mindkét közös ajánlattevõnek meg kell felelnie a részvételi felhívásban és dokumentációban foglaltaknak.<br>
A Döntõbizottságnak abban a kérdésben kellett állást foglalnia, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján jogszerûen zárta-e ki kérelmezõt az ajánlattételi szakaszból.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint két szakaszból áll a nyílt elõminõsítéses, a meghívásos és a hirdetmény közzétételével induló tárgyalásos eljárás. Ugyanezen szakasz (3) bekezdése kimondja, hogy a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját, és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Ugyanezen szakasz (7) bekezdése rögzíti, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
Ajánlatkérõ az ajánlati felhívás 9. pontjában egyértelmûen meghatározta a résztvevõk pénzügyi, gazdasági és mûszaki alkalmasságának igazolására kért adatokat és tényeket.<br>
A 10. b) pontban pedig rögzítésre kerültek a szerzõdés teljesítésére alkalmatlanná minõsítés szempontjai is. Ajánlatkérõ a részvételi dokumentáció 2.2. pontjában (amely részvételi jelentkezések összeállításának tartalmi követelményeit szabályozta), a 2.2.1. pont alatt egyértelmûen kikötötte, hogy közös jelentkezés esetén valamennyi tagra ki kell tölteni a jelentkezési lapot az A melléklet szerinti formában. Ugyanezen 2.2. pont 2.2.2.–2.2.4. alpontjai vonatkozásában ajánlatkérõ az alábbiakat írta elõ:<br>
"A következõ adatokat a részvételi jelentkezõrõl – közös jelentkezés esetén valamennyi tagról, valamint a 10%-nál nagyobb mértékben a teljesítésbe bevonni kívánt vállalkozókról is – meg kell adni cégenkénti bontásban." Ezen megjelölt alpontokban a "cégismertetés", a "Pénzügyi és gazdasági alkalmasság igazolása", illetve a "Mûszaki alkalmasság igazolása" elnevezés alatt a vonatkozó adatok, tények és nyilatkozatok csatolását írta elõ ajánlatkérõ.<br>
A Döntõbizottság a fentiekben részletezettek alapján megállapította, hogy a kérelmezõ és Délépítõ Rt. közös részvételi jelentkezési anyagából az alábbi iratok hiányoztak a kérelmezõre vonatkozóan:<br>
– a mûszaki-technikai felszereltség ismertetése,<br>
– a teljesítésbe bevonni kívánt szakemberek bemutatása, illetve megnevezése,<br>
– legalább egy db bruttó 300 M Ft értékû kivitelezési munka megnevezése és annak referenciaigazolása,<br>
– az 1998. és 1999. évi auditált mérleg és beszámolójelentés másolata. Kérelmezõ maga sem vitatta, hogy a közös részvételi jelentkezésükhöz az ajánlatkérõ által hiányként megjelölt iratokat valóban nem csatolta.<br>
A Döntõbizottság megállapította, hogy a Délépítõ Rt. hiánytalanul becsatolta a közös részvételi jelentkezéshez az ajánlatkérõ által az ajánlati felhívás 9. és 10. pontjaiban megjelölt adatokat, iratokat és tényeket.<br>
A kérelmezõ és a Délépítõ Rt. közös részvételi jelentkezésének megvizsgálásakor a Döntõbizottság azt is megállapította, hogy kérelmezõ elfogadta, illetve tudomásul vette azt a tényt, hogy mind az A megjelölésû mellékletet, a banki igazolásokat, a cégkivonatot, a C mellékletet, illetve a hozzá kapcsolódó igazolásokat a részvételi dokumentáció 2.2. pontjában meghatározottak szerint a közös jelentkezés esetén valamennyi tagról be kell csatolni, hiszen ezen kötelezettségnek mind a kérelmezõ, mind a Délépítõ Rt. eleget tett.<br>
A Döntõbizottság megállapította, hogy a közös részvételi jelentkezésnek az a lényege, hogy a közös ajánlattevõk nyertesség esetén közösen mindkét társaságot vállalkozóként megjelölve kötnek szerzõdést az ajánlatkérõvel, és a teljesítésért külön-külön is felelnek. Ezen körülmény miatt nem elegendõ, hogy csak egyikük feleljen meg az ajánlatkérõ által meghatározott, a szerzõdés teljesítésére alkalmassá nyilvánítás szempontjainak, illetve követelményeinek.<br>
Ajánlatkérõ egyébként a közös ajánlattevõktõl gazdasági társaság létrehozását nem kívánta meg. Ez is alátámasztja azt, hogy nyertesség esetén a közös ajánlattevõk úgy kötnek szerzõdést ajánlatkérõvel, hogy szerzõdõ félként, vagyis vállalkozóként mindkét ajánlattevõ feltüntetésre kerül.<br>
A Döntõbizottság elfogadta ajánlatkérõnek az érdemi észrevételében megjelölt hivatkozását, miszerint a részvételi dokumentáció fentebb már ismertetett 2.2.1.–2.2.4. pontjai alatt elõírta azt, hogy közös jelentkezés esetén az ezen alpontokban feltüntetett adatokat cégenkénti bontásban kell megadni.<br>
A jogorvoslati kérelmet megvizsgálva a Döntõbizottság kérelmi elemnek tekintette azt, hogy kérelmezõ a részvételi felhívásban megfogalmazottakat is támadta annak ellenére, hogy ezzel kapcsolatosan a Kbt. konkrét jogszabályhelyére nem hivatkozott. Kizárólag az került általa megjelölésre, hogy a Kbt. alapvetõ céljával és szellemével ellentétesen zárta ki a közbeszerzési eljárás további szakaszából õket mint közös ajánlattevõket a szerzõdés teljesítésére alkalmatlanná minõsítés szempontjainak ilyeténképpen történõ megfogalmazásával.<br>
Ezen kérelmi elemmel kapcsolatosan a Döntõbizottság egyetértett ajánlatkérõ azon álláspontjával, miszerint ezen kérelmi elem elkésetten került elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének elsõ fordulata kimondja, hogy az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni.<br>
Ugyanezen szakasz (8) bekezdése kimondja, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekintetni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A jelen közbeszerzési eljárás során a részvételi határidõ 2000. augusztus 22-én 10.00 óra volt.<br>
Az idézett Kbt.-rendelkezés alapján tehát a részvételi felhívással, illetõleg a dokumentációval kapcsolatos kérelmet a részvételi jelentkezési határidõt, azaz 2000. augusztus 22-ét követõ 15 napon belül lehetett volna megtenni. Ezen határidõ szeptember 6-án telt le, míg kérelmezõ a jogorvoslati kérelmét 2000. szeptember 19-én nyújtotta be.<br>
A Döntõbizottság ideiglenes intézkedést nem alkalmazott, tekintettel arra, hogy annak jogszabályi feltételi nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés a) pontja alapján megalapozatlanság, illetve a Kbt. 79. § (7) bekezdése szerint elkésettség miatt a jogorvoslati kérelmet elutasította.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. október 10.<br>
<br>
Dr. Kozmáné dr. Gocs Éva s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>