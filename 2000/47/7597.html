<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7597)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.420/6/2000<br>
<br>
Tárgy: Metrober Kft. jogorvoslati kérelme a Vám- és Pénzügyõrség Országos Parancsnoksága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Metró Közlekedésfejlesztési, Beruházási és Mérnöki Szolgáltató Kft. (1143 Budapest, Hungária krt. 46., képviseli: dr. Graff Ilona jogtanácsos, a továbbiakban: kérelmezõ) jogorvoslati kérelmét, melyet a Vám- és Pénzügyõrség Országos Parancsnoksága (1097 Budapest, Mester u. 7., képviseli: dr. Czirmes György ügyvéd, 1035 Budapest, Szél u. 21. VIII. em. 46., a továbbiakban: ajánlatkérõ) "Letenye autópálya-határátkelõhely PHARE-támogatással megvalósuló építési beruházása lebonyolítói feladatainak ellátása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. május 24-én megjelent 21. számában tett közzé részvételi felhívást meghívásos eljárás megindítására, a rendelkezõ részben megjelölt beszerzés tárgyában.<br>
Az eljárásfajta választásának indokaként ajánlatkérõ arra hivatkozott, hogy a beszerzés során alkalmazni kell az EU PHARE támogatási szabályokat, a FIDIC szerzõdéses rendszert, ezért csak korlátozott számú ajánlattevõ alkalmas a szerzõdés teljesítésére. A felhívásban 4 szervezetet megnevezett, akiket ajánlattételre fel kívánt hívni. A beszerzés tárgyának megjelölése során is hivatkozott arra, hogy a lebonyolítással érintett beruházás PHARE-támogatással valósul meg. Ajánlatkérõ rész-, illetve többváltozatú ajánlatot nem fogadott el. A felhívás 9. és 10. pontjaiban részletesen meghatározta a résztvevõk pénzügyi, gazdasági és mûszaki alkalmasságának vizsgálatára kért dokumentumokat, és az alkalmasság megállapítására szolgáló szempontokat.<br>
A 10. c) pont szerint az ajánlatok elbírálásának szempontja a legalacsonyabb összegû ellenszolgáltatás. A jelentkezõknek meg kellett jelölniük a 10%-ot meghaladó mértékben bevonni kívánt alvállalkozóikat, és ezen személyek alkalmasságát is igazolni kellett.<br>
Ajánlatkérõ dokumentációt is készített magáról az építési munkákról, ennek megismerését saját székhelyén lehetõvé tette.<br>
Ajánlatkérõ a közbeszerzési eljárásban szakértõi bizottságot állított fel, az abban érintett személyek összeférhetetlenségi nyilatkozatát beszerezte.<br>
A 2000. június 20-i határidõre a felkért ajánlattevõk mindegyike beadta részvételi jelentkezését: kérelmezõ, ENCON Kft., ÉPBER Rt., UTIBER Kft. A jelentkezések bontásakor ajánlatkérõ már vizsgálatot is végzett, amelyben mindent rendben talált, hiánypótlást nem rendelt el. Valamennyi jelentkezõt alkalmasnak, a jelentkezést érvényesnek ítélte meg, majd ennek megfelelõen 2000. június 26-án döntését az elsõ eljárási szakaszra vonatkozóan ki is hirdette. Ajánlati felhívását 2000. június 27-én küldte meg az ajánlattevõknek. A felhívás szerint az ajánlatokat a megbízói szerzõdéstervezet felhasználásával kellett elkészíteni. Az ajánlati felhívás lényegileg a részvételi felhívásnak felelt meg. Az Épber Rt. írásban feltett kérdéseire ajánlatkérõ szabályszerû választ adott. Ebbõl is kiderült, hogy az ajánlatban egyösszegû árajánlatot kell tenni, egyebekben az ajánlatkérõ által meghatározott feltételeket kell elfogadni változtatás nélkül.<br>
A 2000. augusztus 14-i ajánlattételi határidõre a részvételi jelentkezõk az ajánlatokat benyújtották. A bizottság augusztus 17-én elvégezte az ajánlatok értékelését, valamennyit a felhívásnak megfelelõ érdemi elbírálásra alkalmasnak minõsítette. Ajánlatkérõ 2000. augusztus 15-én az egyik ajánlatban talált számítási hibát kijavította, és minden ajánlattevõtõl bekérte a megajánlott "mérnökárak részletes tartalmának" kidolgozását árak és idõráfordítások alapján. Ezek beérkezését követõen javaslatot tett a mind között legalacsonyabb összegû ellenszolgáltatást tartalmazó ENCON Kft. ajánlatának elfogadására.<br>
A nyilvános eredményhirdetésre 2000. augusztus 21-én került sor. Ekkor az "összegzés az eljárásról" c. irat – egyben az ajánlatkérõi döntés okirata is – ismertetésével a fentieknek megfelelõ eredményt hirdették ki. Írásos tájékoztatási kötelezettségeit ajánlatkérõ teljesítette. A megbízási szerzõdést a nyertessel 2000. augusztus 31-én aláírták.<br>
Kérelmezõ 2000. szeptember 6-án nyújtott be jogorvoslati kérelmet ajánlatkérõ döntése ellen. Kérte, hogy a Döntõbizottság semmisítse meg az ajánlatkérõ eljárást lezáró döntését, állapítson meg jogsértést, marasztalja ajánlatkérõt a költségekben, alkalmazzon ideiglenes intézkedést, tartson tárgyalást.<br>
Indokolásként elõadta, hogy a közbeszerzési eljárásban az elbírálási szempontja a legalacsonyabb összegû ellenszolgáltatás volt. Kérelmezõ a teljes körû ajánlatát a mérnökkamarai díjszámítás legalacsonyabb díjértékével adta meg, azon belül, ahol erre lehetõség volt, még ennél is alacsonyabb mértékû díjtétellel számolt. Álláspontja szerint az ennél alacsonyabb ajánlati ár irreálisan alacsony, amellyel kapcsolatban ajánlatkérõnek a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#57">Kbt.) 57. §</a>-a szerint kellett volna eljárnia. A nyertes ENCON Kft. árai a kamarai díjszabás alattiak, irreálisak, ajánlatkérõ döntése – az árral kapcsolatos magyarázatkérés hiányában – nem megalapozott.<br>
Ajánlatkérõ érdemi észrevételében kérte a megalapozatlan kérelem elutasítását. Az ajánlattevõk árajánlatai alig tértek el egymástól. A bontást követõen minden ajánlattevõtõl részletes kimutatást kértek, ezekre adott válaszok igazolták az ajánlatok megalapozottságát. A hasonló árak igazolják, hogy a nyertes ajánlat összege reális, a kamarai díjszabás pedig nem jogszabály, így kötelezõ ereje nincs.<br>
Az ENCON Kft. kérte a kérelem elutasítását. Az általa adott ajánlati ár a felhívásban meghatározott valamennyi feladat magas színvonalon való megvalósítását tartalmazza. Errõl ajánlatkérõ a bontást követõen külön megadott részletezõ táblázataikból is meggyõzõdhetett.<br>
A Döntõbizottság a rendelkezésére álló iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
Ajánlatkérõ egyösszegû árajánlatot kért az ajánlattevõktõl. Az általa összeállított szerzõdéstervezetben részletesen meghatározta a megbízott feladatait és minden szerzõdési feltételt. A szerzõdéstervezet módosítását nem tette lehetõvé. Azt kérte, hogy az ajánlattevõk a szerzõdést oldalanként szignálva csatolják az ajánlatba, azt kitölteni és aláírni nem kellett. Arról viszont nyilatkoznia kellett ajánlattevõknek, hogy az ajánlati és szerzõdési feltételeket elfogadják. A nyertes ajánlattevõ – és egyébként valamennyi – a fentiek szerint tette meg ajánlatát. Az ajánlati árak a következõk voltak:<br>
ENCON Kft.:	9 000 000 + 2 250 000 Ft áfa<br>
Kérelmezõ:	11 800 000 + 2 950 000 Ft áfa<br>
UTIBER Kft.:	12 600 000 + 3 150 000 Ft áfa<br>
ÉPBER Rt.:	14 200 000 + 3 350 000 Ft áfa<br>
ez utóbbi javítva:	+ 3 550 000 Ft áfa<br>
A ajánlatokat az egyösszegû ár alapján kellett elbírálni, eszerint az ENCON Kft. az eljárás nyertese.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A kérelmezõ által hivatkozott Mérnöki Kamarai Díjszabás (MÉDI) a szakmai érdek-képviseleti szerv ajánlásának minõsül, melyhez a szerzõdõ felek nincsenek kötve. Ezt az értékelés során nem lehet figyelembe venni, ugyanis az ellenszolgáltatás összegét a felek szabadon határozhatták meg, ebben õket sem jogszabály, sem ajánlatkérõi feltétel nem korlátozta.<br>
Ajánlatkérõnek csak azt kellett vizsgálnia, hogy az ajánlott ár az általa kért teljes mûszaki tartalmat lefedte-e. Ezt a vizsgálatot az ajánlatkérõ elvégezte, tehát ajánlatkérõ jogszabálysértést nem követett el azzal, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglaltakat jelen eljárásban nem alkalmazta.<br>
Megjegyzi a Döntõbizottság, hogy a kirívóan alacsony ár nem alapozza meg az ajánlat érvénytelenségét, csak abban az esetben, ha a kirívóan alacsony árajánlatot az okozza, hogy az ajánlattevõ nem a teljes körû mûszaki tartalomra tett ajánlatot.<br>
Jelen esetben nem errõl van szó. A nyertes ajánlat teljes körû volt, az ajánlatkérõtõl elvárt teljes mûszaki tartalmat magában foglalta. Az elbírálás szempontja a legalacsonyabb összegû ellenszolgáltatás volt, így ajánlatkérõ jelen eljárásban – tekintettel az általa meghatározott elbírálási szempontra – más döntés hozatalára nem volt jogosult.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 2.<br>
<br>
Dr. Engler Magdolna s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>