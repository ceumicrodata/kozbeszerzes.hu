<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7594)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.452/9/2000<br>
<br>
Tárgy: a Közbeszerzések Tanácsa elnökének hivatalból kezdeményezett eljárása Budaörs Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa elnökének a Budaörs Város Önkormányzata (2040 Budaörs, Szabadság u. 143., továbbiakban: ajánlatkérõ) "Budaörs 1. sz. fõút (Szabadság út)–Bretzfeld út csomópontja építésének tervezési és kivitelezési munkái" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. augusztus 23. napján ajánlati felhívást tett közzé nyílt eljárás megindítására a K. É. 34. számában a rendelkezõ részben megjelölt beszerzés tárgyában.<br>
A Közbeszerzések Tanácsának elnöke 2000. szeptember 21. napján jogorvoslati eljárást kezdeményezett a fenti tárgyú közbeszerzési eljárás ellen, és kérte annak megvizsgálását, hogy az ajánlatkérõ a közbeszerzési eljárás megindításához rendelkezik-e a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet a rendelkezésre áll, illetõleg rendelkezik-e a szerzõdés megkötéséhez szükséges engedélyekkel.<br>
A Döntõbizottság a jogorvoslati eljárás megindítását követõen 3. sorszámú határozatával az ajánlatkérõ közbeszerzési eljárásának felfüggesztését rendelte el ideiglenes intézkedésként.<br>
A Döntõbizottság a jogorvoslati eljárás során megállapította, hogy a Tetthely Mérnöki és Szolgáltató Kft. készítette 2000 januárjában a beszerzés tárgyára vonatkozó módosított építési engedélytervet, melyet 2000. február 10-én nyújtott be az engedélyezõ Pest Megyei Közlekedési Felügyeletnek ajánlatkérõ. A hatóság 60182-8/2000. számon adta ki az építést engedélyezõ határozatot 2000. március 20-án, amely 2000. április 3-án jogerõre emelkedett.<br>
A Döntõbizottság az ajánlatkérõ által becsatolt, önkormányzat képviselõ-testülete 11/2000. (IV. 7.) OKT számú, az önkormányzat 1999. évi költségvetésének végrehajtásáról szóló rendelete alapján megállapította, hogy a rendelet és 13. sz. melléklete az 1999. évi kötelezettséggel terhelt pénzmaradványának részletezését tartalmazza. Ennek II. fejezetének 1. pontja a Bretzfeld úti csomópont kiépítését 82 996 E Ft pénzmaradvánnyal hagyta jóvá. E pénzmaradvány visszatervezése a hivatkozott önkormányzati rendelet 6. §-ában 2000. évre megtörtént, tehát a beruházás fedezete 2000. évre rendelkezésre áll. A becsatolt iratokból megállapítható volt, hogy a Közlekedési és Vízügyi Minisztérium 15 M Ft pályázati támogatást nyújtott ajánlatkérõnek, amit azonban idõközben visszavont.<br>
A Közlekedési és Vízügyi Minisztérium korábban megítélt pályázati támogatásának visszavonása a beruházás megvalósítását azonban nem tette kétségessé, hiszen a forrás biztosítása megtörtént, figyelemmel az önkormányzati rendeletre.<br>
A közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdése szerint az ajánlatkérõ az ajánlati felhívást, illetõleg az elõminõsítéses eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Az ajánlatkérõ rendelkezik mind a szükséges engedéllyel, mind pedig az önkormányzat költségvetésébe beállított beruházás megvalósítását biztosító anyagi fedezettel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha a törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított, vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiekre tekintettel a Döntõbizottság a rendelkezõ részben foglaltak szerint határozott, és a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 5.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>