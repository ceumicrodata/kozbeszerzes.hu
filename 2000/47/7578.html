<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7578)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.287/11/2000<br>
<br>
Tárgy: a Junior Vendéglátó Rt. I. rendû, és az Elamen Rt. II. rendû kérelmezõ jogorvoslati kérelme a Budapest Fõváros IV. Kerület Újpest Önkormányzatának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., a továbbiakban: I. rendû kérelmezõ) I. rendû kérelmezõnek és az Elamen Kereskedelmi és Vendéglátó Rt. (1095 Budapest, Soroksári út 98., a továbbiakban: II. rendû kérelmezõ) II. rendû kérelmezõnek kérelmére a dr. Szabadi Attila ügyvéd (1042 Budapest, Munkásotthon u. 18. I. 11.) által képviselt Budapest Fõváros IV. Kerület Újpest Önkormányzata (1042 Budapest, Viola u. 3–5., továbbiakban: ajánlatkérõ) ajánlatkérõnek "az önkormányzat területén lévõ és ellátási kötelezettségébe tartozó gyermekintézmények (óvoda, általános iskola, középiskola), valamint az idõskorúak intézményeiben a közétkeztetés biztosítása, valamint e tevékenységhez kapcsolódó kiegészítõ egyéb szolgáltatás" tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek nyilatkozatai alapján az alábbi tényállást állapította meg.<br>
Ajánlatkérõ a K. É. 2000. május 17-én megjelent 20. számában ajánlati felhívást tett közzé nyílt eljárás megindítására. A beszerzés tárgyát és mennyiségét az alábbiakban határozta meg:<br>
Az önkormányzat területén lévõ, és ellátási kötelezettségébe. tartozó gyermekintézmények (óvoda, általános iskola, középiskola), valamint az idõskorúak intézményeiben a közétkeztetés biztosítása, valamint e tevékenységhez kapcsolódó kiegészítõ egyéb szolgáltatás (a kiíró 9+1 db fõzõkonyhát biztosít 94 adag/nap kapacitással, ezek üzemeltetése, fenntartása a pályázó feladatát képezik).<br>
Napi adagszámok (az 1999. évi átlagadagszámok alapján):<br>
– óvodáskorúak:	2800 adag/nap<br>
– felnõtt (kötelezett)	470 adag/nap<br>
– általános iskolás korúak:<br>
– napi háromszori	2490 adag/nap<br>
– napi kétszeri	500 adag/nap<br>
– csak menza	2630 adag/nap<br>
– felnõtt (kötelezett):	500 adag/nap<br>
– középiskolás korúak: csak menza	400 adag/nap<br>
– idõskorúak: napi kétszeri	900 adag/nap<br>
ebbõl ételhordóban történõ kiszállítás a dokumentáció szerint.<br>
Az adagszámnál &plusmn;15%-os eltérést ajánlatkérõ megengedett.<br>
A teljesítés határidejét 2000. augusztus 1-jétõl kezdõdõen 2004. június 31-ig terjedõ idõszakban határozta meg ajánlatkérõ.<br>
Részajánlat tételének lehetõségét ajánlatkérõ kizárta, azonban a többváltozatú ajánlattétel megengedett volt.<br>
Ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket.<br>
Ugyanezen pontban a mûszaki alkalmasság igazolására követelményként elõírta az ajánlattevõ elõzõ 3 évi közétkeztetési tevékenységének referenciákkal megjelölt ismertetését is.<br>
A 11. b) pontban ajánlatkérõ elõírta az ajánlattevõnek a szerzõdés teljesítésére alkalmatlanná minõsítésnek szempontjait is. Ezen szempontok között az 5. francia bekezdésben az alábbi kitételt szerepeltette ajánlatkérõ: igazolt referenciamunkái egyenként nem érik el a közbeszerzési eljárás tárgyát képezõ beruházást bruttó értékének 75%-át. Az ajánlatok elbírálási szempontjaként az ajánlati felhívás 13. a) pontjában az összességében legelõnyösebb ajánlat kiválasztása került megjelölésre, az alábbi részszempontok és a hozzá kapcsolódó súlyszámok szerint.<br>
	súlyszám<br>
– szolgáltatás bruttó ára (eladási ár = nyersanyag + rezsi)	50<br>
– a szolgáltatás megbízhatósága, biztonsága, (mennyiségi és minõségi ellenõrzésére vonatkozó vállalások, a teljesítés garanciái)	30<br>
– egyéb, a szolgáltatatás minõségét, higiéniáját és rendszerét javító ajánlatok	20<br>
Ajánlatkérõ ajánlati dokumentációt is bocsátott az ajánlattevõk rendelkezésére, amelyben ismertette a konyhák állapotát, az ellátandó intézmények címlistáját, illetve vállalkozási szolgáltatási szerzõdéstervezeteket is mellékelt. Az ajánlatok bontási határidejére, azaz 2000. június 27-ére négy ajánlattevõ nyújtott be ajánlatot: I. illetve II. rendû kérelmezõ, a Sodexho Kft. és Herdlicska Márton egyéni vállalkozó. Ajánlatkérõ az ajánlatokat megvizsgálta, hiánypótlási lehetõséget biztosított, majd a 2000. július 5-én megtartott eredményhirdetésen az alábbi eredményt hirdette ki:<br>
Alkalmatlannak nyilvánított két ajánlattevõt, a Junior Rt.-t, és a Sodexho Rt.-t. Az alkalmatlanság indokolásaként az alábbiakat jelölte meg: a megjelent ajánlati felhívás 11. b) pont utolsó bekezdésében ajánlatkérõ meghatározott egy értéket, mely az éves szerzõdés bruttó értékére vonatkozott. A két alkalmatlannak nyilvánított ajánlattevõ a pályázatában közölt referenciaszerzõdések vonatkozásában ezt az értéket, amely egyébként 413,5 M Ft, nem tudta prezentálni, így pályázatuk alkalmatlannak lett nyilvánítva. Nyertes ajánlattevõként Herdlicska Márton egyéni vállalkozó került megjelölésre, a nyertest követõ legelõnyösebb ajánlatot tevõként az Elamen Rt.-t határozta meg ajánlatkérõ.<br>
Ajánlatkérõnek ezen döntése ellen nyújtott be I. rendû kérelmezõ 2000. július 7-én jogorvoslati kérelmet, amelyet 2000. július 7-én kiegészített. Jogorvoslati kérelmében kérte a Döntõbizottságot, hogy ideiglenes intézkedésként függessze fel a közbeszerzési eljárást, illetve tiltsa meg a még meg nem kötött szerzõdés megkötését. Kérte tovább ajánlatkérõnek a közbeszerzési eljárás folyamán hozott döntésének a megsemmisítését, valamint a jogsértés megállapítását.<br>
Kérelmének részletes indokolásául az alábbiakat adta elõ:<br>
Ajánlatkérõnek azon minõsítése, miszerint õk a szerzõdéskötésre alkalmatlanok lennének, jogsértõ. Ajánlatkérõ ezen minõsítését azzal indokolta, hogy az ajánlati felhívás 11. b) pontjában foglaltaknak nem tettek eleget, tekintettel arra, hogy a csatolt referenciamunkáik értéke nem érte el a kiírásban foglalt értéket, továbbá ajánlatkérõ azt is kifogásolta, hogy a felhívás szerint a pályázónak olyan szerzõdéssel kellett rendelkeznie, amelynek összege el kellett hogy érje a kiírt pályázat bruttó értékének 75%-át. Ezen százalékos adat az ajánlati felhívásban foglalt adatok alapján, illetve I. rendû kérelmezõ ajánlatának gyakorlati számaiból egyértelmûen meghatározható volt. Ezen indokolásban foglaltakkal I. rendû kérelmezõ nem értett egyet, különös tekintettel arra, hogy sem az ajánlati felhívásban, sem a dokumentációban nem szerepelt olyan kitétel, hogy szerzõdéssel kellett igazolni ajánlattevõknek az alkalmasságukat.<br>
Ajánlatkérõ a szerzõdés tárgyánál közétkeztetés biztosítását, valamint kiegészítõként ahhoz kapcsolódó egyéb szolgáltatást jelölt meg, ugyanakkor a számukra megküldött, a szerzõdéskötésre alkalmatlannak minõsítésrõl történt értesítésben a pályázati kiírás 11. b) pontjára hivatkozik, ahol a közbeszerzés tárgyát képezõ beruházást nevesít. I. rendû kérelmezõ álláspontja szerint õk a beruházás értelmezése alatt a dokumentáció 4. oldalának 5. bekezdésében levõ beruházásra utaló felhívásra gondoltak, amely szerint a hiányzó, de a mûködéshez szükséges berendezéseket a szolgáltatónak kell biztosítania mind konyhatechnológiai vonatkozásban, mind fogyóeszközben. Amennyiben ajánlatkérõ a beruházás alatt nem az általuk hivatkozottakra, hanem a szolgáltatás összesített ellenértékére hivatkozott, úgy ezen 75%-os viszonyítási szám nem határozható meg pontosan, különös tekintettel ajánlatkérõ által biztosított &plusmn;15%-os eltérési lehetõségre. A szakmai gyakorlat szerint a közétkeztetés referenciáinál az adagszámokat szokták figyelembe venni mint a teljesítés nagyságrendjét, nem pedig az adagszámok eladási értékét, mely az adagszámoknak forintban meghatározott eladási értéke, azonban ez nem képezheti összehasonlítás alapját, tekintettel arra, hogy ezen érték a különbözõ területeken más és más lehet. Az adagszámok vonatkozásában I. rendû kérelmezõ mindenképpen rendelkezik megfelelõ referenciával. Amennyiben az eladási értéket veszi figyelembe, ajánlata akkor is megfelelt az ajánlati felhívásban foglaltaknak, tekintettel arra, hogy õ az ajánlatában 275 694 643 Ft-os nettó szolgáltatási ellenértéket jelölt meg, amelyet, ha a forgalmi adóval felbruttósít, 308 778 000 Ft lesz, amely egyértelmûen meghaladja ajánlatkérõnek a 75%-os értékre vonatkozó kikötését, amely 75%-os érték I. rendû kérelmezõ álláspontja szerint 286 874 426 Ft. Kérelmének kiegészítésében I. rendû kérelmezõ elõadta, hogy álláspontja szerint ajánlatkérõ utólagos elvárást határozott meg, amikor az általa elvárt referenciamunkák 75%-os értékénél 413,5 M Ft-ra hivatkozott<br>
 az összegzésének 3. oldalának 3 pontjában. Ezen érték az elbírálás során került meghatározásra, így ajánlattevõk az ajánlatuk elkészítésekor még nem voltak és nem is lehettek ezen adat birtokában.<br>
II. rendû kérelmezõ 2000. július 10-én nyújtotta be jogorvoslati kérelmét a Döntõbizottsághoz, amelyben kérte, hogy a Döntõbizottság semmisítse meg az ajánlatkérõnek a közbeszerzési eljárást lezáró döntését, és ideiglenes intézkedésként tiltsa meg a szerzõdés megkötését. Indokolásul az alábbiakat adta elõ:<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, illetve az 59. § (1) bekezdését, tekintettel arra, hogy az ajánlatok értékelése során alkalmazott pontozása megalapozatlan volt. Különös tekintettel arra, hogy a 2. sz. bírálati részszempontnál nem vette figyelembe II. rendû kérelmezõ ajánlatának a minõség-ellenõrzéssel kapcsolatos költségátvállalási nyilatkozatát, amely alapján õk az ajánlatkérõ megbízásából elvégzett vizsgálatok összes költségét átvállalták, ezzel szemben a nyertes ajánlattevõ csak költségmegosztást vállalt. Kifogásolta továbbá ajánlatkérõnek a 3. sz. bírálat részszempont vonatkozásában adott pontszámait is, különösen az összegzés szöveges részében leírtak szerint, amely alapján az állapítható meg, hogy a két ajánlatot ajánlatkérõ egyformának ítélte, hiszen mindkét fél törekedett a legteljesebb kiírói igények megvalósítására, azonban azáltal ezen részszempontra adott pontszámokból nem ezen álláspont derül ki.<br>
II. rendû kérelmezõ elõadta továbbá, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>át, amikor az alkalmatlanság kritériumait úgy határozta meg, hogy nem biztosította az ajánlattevõk esélyegyenlõségét, tekintettel arra, hogy a szerzõdés teljesítéséhez szükséges feltételek túlzottak, illetve nem következetesek. Ajánlatkérõ nem adott pontos információt annak vonatkozásában, hogy mennyi az az értéke, amelynek a 75%-ával egyenként referenciaként rendelkezniük kell az ajánlattevõknek. Ezen meghatározott érték hiányában ajánlattevõk csak a saját árajánlatuk alapján kiszámított bruttó értékhez viszonyítva tudták minõsíteni, hogy az általuk becsatolt referenciamunkák elérik-e a 75%-ot.<br>
Ajánlatkérõ érdemi észrevételében kérte mind az I., mind a II. rendû kérelem elutasítását megalapozatlanság miatt. I. rendû kérelmezõ kérelme vonatkozásában az alábbiakat adta elõ:<br>
Sem az ajánlati felhívás, sem a dokumentáció nem tartalmazott olyan kitételt, hogy a szerzõdés teljesítésére alkalmatlanná történõ minõsítéshez konkrét szerzõdéseket kellett volna csatolni a referenciamunkák igazolására. Az ajánlati felhívás 11. b) pontjában szereplõ, az eljárás tárgyát képezõ beruházással kapcsolatos felvetéssel sem ért egyet ajánlatkérõ, tekintettel arra, hogy ezen fogalom tisztázásra került az ajánlattevõk által feltett kérdések során, amikor is az ezzel kapcsolatosan feltett kérdésre ajánlatkérõ az alábbi tájékoztatást adta, természetesen a közbeszerzés 11. b) pontban meghatározott utolsó bekezdés esetében a szolgáltatás ellenértékének bruttó összegét értjük. Tehát ezzel kapcsolatosan nem lehetséges fogalmi tévedés, egyértelmûen meghatározásra került, hogy a referenciamunkák kapcsán a szolgáltatás ellenértékének bruttó 75%-át meghaladó referenciamunkát kell igazolni. Ezen választ az összes ajánlattevõ között az I. rendû kérelmezõ is megkapta.<br>
Az ajánlati felhívás és a dokumentáció konkrét adagszámokat határozott meg, ehhez az adagszámhoz az ajánlattevõk által hozzárendelhetõ volt a dokumentációban szereplõ jelenlegi ellátási árral egy egyéves költségvonzat, amelynek a 75%-ára vonatkozott a kérdéses kikötés. I. rendû kérelmezõ 537,4 M Ft-os bruttó ajánlatot tett; amelynek alapján az általa kért közel 400 M Ft-os referenciaérték minden ajánlattevõ, így I. rendû kérelmezõ által is kiszámítható volt. I. rendû kérelmezõ ajánlatához ugyanakkor ilyen értékû referenciát nem csatolt.<br>
II. rendû kérelmezõ kérelmével kapcsolatosan ajánlatkérõ az alábbiakat adta elõ.<br>
A 2. részszempont vonatkozásában ajánlatkérõ bírálóbizottsága nem kizárólag az összegzés szöveges részében meghatározott kitételének alapján döntött, hanem összességében vizsgálta a pályázatokat, azok teljes tartamának figyelembevételével született az a fajta döntés, hogy ezen részszempont vonatkozásában II. rendû kérelmezõ 46, míg a nyertes 48 pontot kap.<br>
A 3. sz. részszempont vonatkozásában a bírálóbizottság szintén a teljes ajánlati anyag ismeretében hozta meg döntését, mégpedig úgy, hogy az ajánlati felhívásban meghatározott értékelési pontszámok alapján bírálta el azokat. II. rendû kérelmezõnek az alkalmatlanságra vonatkozó felvetése kapcsán ajánlatkérõ elõadta, hogy az általa megadott adagszámok, illetve az elmúlt évi szolgáltatási árak alapján az ajánlattevõk minden további nélkül meg tudták határozni egy egyszerû matematikai mûvelettel, hogy mely értékhez kell viszonyítaniuk az általuk nyújtandó referenciákat.<br>
Egyéb érdekeltek közül érdemi észrevételt tett a Sodexho Kft., aki I. rendû kérelmezõ kérelmével teljes mértékben egyetértve sérelmezte a saját alkalmatlanná nyilvánítását is. Érdemi észrevételt tett a nyertesként kihirdetett Herdlicska Márton egyéni vállalkozó is. Az ajánlati felhívás 11. b) pontjában közölt "beruházás" kifejezéssel kapcsolatosan megerõsítette ajánlatkérõnek azon álláspontját, miszerint az arra vonatkozó kérdésre feltett értelmezést minden ajánlattevõnek megküldte ajánlatkérõ. Kifejtette továbbá, hogy I. rendû kérelmezõ tévesen számította ki a szolgáltatás bruttó értékét, különösképpen azzal, hogy a beszerzés bruttó értékét csökkentette 15%-kal. Álláspontja szerint a beszerzés tárgyának a mennyiségét (középadagszám) kell megszorozni az ellátási napok számával, és az így kapott összeget kell szorozni a bruttó szolgáltatási árral. Ezen számítási módszer alapján egyértelmûen megállapítható az ajánlatkérõ által minimális referencianagyságként megjelölt 413,5 M Ft.<br>
A Döntõbizottság 2000. július 10-én kelt D.287/6/2000. sz. határozatával ideiglenes intézkedésként megtiltotta a közbeszerzési eljárást lezáró szerzõdés megkötését.<br>
A 2000. július 18-án megtartott tárgyaláson I. rendû kérelmezõ a kérelmében foglaltakat annyiban módosította, hogy a beruházás fogalmára vonatkozó kérelmét visszavonta.<br>
A Döntõbizottságnak abban kellett állást foglalnia, hogy a szerzõdés teljesítésére alkalmatlanná nyilvánítással kapcsolatos döntése jogszerû volt, illetve hogy valóban az összességében legelõnyösebb ajánlatot tevõt hirdette-e ki nyertesnek.<br>
Ajánlatkérõ az ajánlati felhívás 11. a) pontjában az ajánlattevõk mûszaki alkalmasságának igazolására az alábbi feltételeket írta elõ:<br>
– Az ajánlattevõ elõzõ 3 évi közétkeztetési tevékenységének referenciákkal megjelölt ismertetése.<br>
– Tájékoztatás a jelenleg is szerzõdött szolgáltatás referenciát adó nevének és címének megjelölésével.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását. A Kbt. 44. § (2) bekezdésének a) pontja kimondja, hogy az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ, legfeljebb 3 év legjelentõsebb szállításainak, szolgáltatásainak, illetve az elõzõ, legfeljebb 5 év legjelentõsebb építési beruházásainak ismertetésével. (Legalább az ellenszolgáltatás összege, a teljesítés ideje és a szerzõdést kötõ másik fél megnevezésével.) Ugyanezen szakasz (4) bekezdése szerint az ajánlati felhívásban meg kell határozni, hogy az elsõ, illetõleg a második bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Ajánlatkérõ a Kbt. fent idézett szakaszának eleget téve az ajánlati felhívás 11. b) pontjában meghatározta az ajánlattevõnek a szerzõdés teljesítésére alkalmatlanná minõsítésének szempontjait, amelyek között az alábbi kitétel is szerepel. Igazolt referenciamunkái egyenként nem érik el a közbeszerzési eljárás tárgyát képezõ eljárás tárgya bruttó értékének 75%-át. Tekintettel arra, hogy a jelen közbeszerzési eljárás tárgya nem beruházási tevékenység, így ezen megfogalmazással kapcsolatosan ajánlattevõi kérdések is felmerültek, amelyre ajánlatkérõ azt a tájékoztatást adta, hogy természetesen a közbeszerzési eljárás 11. b) pontban meghatározott utolsó bekezdés esetében a szolgáltatás ellenértékének bruttó összegét értjük.<br>
A fentiek alapján a Döntõbizottság megállapította, hogy ajánlatkérõ ajánlati felhívásából, illetve a rendelkezésére bocsátott dokumentációból egyértelmûen megállapítható, hogy mely körülmény hiánya – esetünkben a közbeszerzési eljárás tárgyát képezõ szolgáltatás bruttó ellenértékének bruttó 75%-ára vonatkozó igazolt referenciamunka hiánya – azon körülmény, amelyet ajánlatkérõ úgy minõsíti, hogy ajánlattevõ alkalmatlan a szerzõdés teljesítésére.<br>
A Döntõbizottság megvizsgálta I. rendû kérelmezõ ajánlatát a vonatkozásban, hogy az ajánlati felhívás 11. b) pontjának megfelelt-e. Ezen 11. b) pont 4. francia bekezdésében ajánlatkérõ igazolt referenciamunkákra hivatkozott. A Döntõbizottság megállapította, hogy I. rendû kérelmezõ ajánlatához csatolta Az elmúlt 3 év referenciáinak bemutatása c. táblázatot. Ezen táblázaton túlmenõen azonban a referenciamunkák igazolására vonatkozó egyéb irat I. rendû kérelmezõ ajánlatában nem lelhetõ fel. Ugyanakkor a Döntõbizottság megállapította, hogy a nyertes, valamint az Elamen Rt. ajánlatában ezen referenciamunkákra vonatkozó igazolások egyértelmûen megtalálhatók azon szervezetek által kiállítva, akik felé az étkeztetési szolgáltatást a két ajánlattevõ ellátta.<br>
A fentiek alapján a Döntõbizottság megállapította, hogy ajánlatkérõ azon döntése, miszerint I. rendû kérelmezõt a szerzõdés teljesítésére alkalmatlannak minõsítette, jogszerû volt.<br>
A Döntõbizottság az ajánlatkérõ által megadott részszempontok alapján elvégezte az összehasonlítást II. rendû kérelmezõ és a nyertes ajánlata között.<br>
Ajánlatkérõ az egyes részszempontokra adható pontozási tartományt 0 és 50 között határozta meg, a három részszempont súlyarányát pedig 50, 30, illetve 20 súlyszámban.<br>
Az 1. sz. bírálati részszempont a szolgáltatás bruttó ára. Ezen bírálati részszempont vonatkozásában a Döntõbizottság megállapította, hogy ajánlatkérõ a bírálata során helyesen járt el, amikor a nyertes 550,7 M Ft-os árajánlatára 50 pontot, míg II. rendû kérelmezõ 560,4 M Ft-os árajánlatára 49,1 pontot adott.<br>
A 2. bírálati részszempont: a szolgáltatás megbízhatósága, biztonsága (mennyiségi és minõségi ellenõrzésre vonatkozó vállalások, a teljesítés garanciái) volt. Ajánlatérõ az ajánlati felhívásban foglaltakon túlmenõen a dokumentációban sem adott egyéb információt a vonatkozásban, hogy ezen bírálati részszempont kapcsán a bírálat során milyen körülményeket mérlegel.<br>
A Döntõbizottság a nyertes és a II. rendû kérelmezõ ajánlatának mindazon elemét összehasonlította, amely ezen bírálati részszempont tartalmában figyelembe vehetõ volt. Ezen összehasonlítás alapján a Döntõbizottság megállapította, hogy mindkét ajánlat az ajánlati felhívásnak megfelelõen mutatta be az általa ajánlott szolgáltatás megbízhatóságát, biztonságát, jellemzõ technikai felszereltséget, a szállítói kapacitást, más helyszínen rendelkezésre álló konyháit és azok technikai felszereltségét, valamint az azokban dolgozó szakembereket.<br>
A mennyiségi és minõségi ellenõrzésre vonatkozó vállalásokat, illetve teljesítési garanciákat meghatározta az, hogy mindkét cég rendelkezik a HACCP rendszerrel. Ezen bírálati részszempont vonatkozásában a Döntõbizottság egyformán magas színvonalúnak ítélte az ajánlatokat, így ajánlatkérõ értékelésétõl eltérõen mindkét ajánlat a maximális 50 pontot kapta.<br>
A 3. sz. bírálati részszempont: Egyéb, a szolgáltatás minõségét, higiéniáját és rendszerét javító ajánlatok volt. Ajánlatkérõ ezen részszempont bõvebb tartalmát, illetve a bírálat során értékelendõ körülményeket nem határozta meg a dokumentációban. A Döntõbizottság ezen bírálati részszempont értékelése során is a nyertes és a II. rendû kérelmezõ ajánlatának megfelelõ tartalmi elemeit hasonlította össze. A nyertes ajánlatának 10–12. oldalain sorolja fel, hogy e részszempont keretében milyen egyéb vállalásokat tesz. Ezek jellemzõje, hogy a nyertes helyzetébõl adódó elõnyöket szem elõtt tartva kihangsúlyozza az általa ajánlott szolgáltatás minõségi tényezõit.<br>
II. rendû kérelmezõ ajánlatának 21–22. oldalain összegzi magas színvonalúnak ítélhetõ ajánlati elemeit.<br>
Mindkét ajánlatnál kiemelendõ, hogy mindketten (hõntartó) szállítóedényzet bevezetését, és az étkezõk korcsoportjainak megfelelõ, tápértékben, rostban gazdag étrend kialakítását vállalják.<br>
A Döntõbizottság ezen bírálati részszempont vonatkozásában sem talált különbséget a két ajánlat között, ezért szintén egyformán 50-50 ponttal pontozta mindkét ajánlatot. Súlyozva és összegezve megállapítható, hogy a nyertes 5000 pontot, míg a II. rendû kérelmezõ 4955 pontot kapott.<br>
A Döntõbizottság megállapította, hogy valójában az I. sz. részszempont, azaz a szolgáltatás bruttó ára döntött az I. rendû kérelmezõ, illetve a nyertes ajánlata között. Maga ajánlatkérõ is ezen bírálati részszempontot tartotta a legfontosabbnak, tekintettel arra, hogy ezen részszempont kapcsán jelölte meg a legmagasabb súlyszámot.<br>
A Döntõbizottság megállapította, hogy a 2. és 3. sz. bírálati részszempont vonatkozásában ajánlatkérõ a bírálat során nem megfelelõ pontszámokat adott a nyertes, illetve II. rendû kérelmezõnek, azonban amint az az elõbbiekbõl is megállapítható, ajánlatkérõ döntése összességében megalapozott volt. II. rendû kérelmezõnek az alkalmatlanságra vonatkozó kérelmét a Döntõbizottság elutasítja, az I. rendû kérelmezõ kérelmére vonatkozóan kifejtett álláspontja szerint.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a 88. § (1) bekezdés a) pontja alapján mind I. rendû, mind II. rendû kérelmezõ megalapozatlan kérelmét elutasította.<br>
A bírósági felülvizsgálat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 2.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>