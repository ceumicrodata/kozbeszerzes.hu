<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7644)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.382/8/2000<br>
Tárgy: a Suller Kft. jogorvoslati kérelme az Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Jánosi Imre ügyvéd (1055 Budapest, Kossuth Lajos tér 18.) által képviselt Suller Kft. (4551 Nyíregyháza-Oros, Magtár u. 20., továbbiakban: kérelmezõ) jogorvoslati kérelmét – melyet a Békés Megyei ÁK. Kht. (5600 Békéscsaba, Szabadság tér 7–9.), a Csongrád Megyei ÁK. Kht. (6701 Szeged, Juhász Gy. u. 9.), a Hajdú Bihar Megyei ÁK. Kht. (4025 Debrecen, Barna u. 15.), a Fejér Megyei ÁK. Kht. (8000 Székesfehérvár, Berényi út 13.), a Heves Megyei ÁK. Kht. (3300 Eger, Deák F. u. 49.), a Jász-Nagykun-Szolnok Megyei ÁK. Kht. (5000 Szolnok, Petõfi u. 7–11.), a Nógrád Megyei ÁK. Kht. (3100 Salgótarján, Meredek út 31.), a Somogy Megyei ÁK. Kht. (7401 Kaposvár, Szántó u. 19.) és a Zala Megyei ÁK. Kht. (8900 Zalaegerszeg, Köztársaság u. 1.), továbbiakban: ajánlatkérõk megbízásából az Állami Közúti Mûszaki és Információs Kht. (1024 Budapest, Fényes Elek u. 7–13.) 29 500 tonna útszóró só beszerzése tárgyú közbeszerzési eljárás ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõk megbízottjuk által a rendelkezõ részben megjelölt beszerzés tárgyában nyílt eljárás lefolytatására ajánlati felhívást tettek közzé a K. É. 2000. június 7-én megjelent számában.<br>
A felhívásban az ajánlattevõ pénzügyi, gazdasági és mûszaki alkalmasságának igazolására – többek között – elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében foglaltakra nézve a hatósági igazolások és nyilatkozatok csatolását.<br>
Az ajánlattételi határidõre, július 18-ra a kérelmezõ, az Octopus Kft., az Agrohimtranspack Kft., a Mezõform Kft., a Várfalvi Kft., a Solinwest 2000 Kft., a SoltÚt Kft., a Magyar Plastiroute Kft. és az Ingra Co Zagrab nyújtott be ajánlatot.<br>
Ajánlatkérõk megbízottja megvizsgálta az ajánlatokat, és az augusztus 2-án tartott eredményhirdetésen a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelennek nyilvánította, mert a kérelmezõ ajánlatán kívüli ajánlatok érvénytelenek voltak, kérelmezõt pedig hamis adatszolgáltatás miatt kizárta a közbeszerzési eljárásból.<br>
Kérelmezõ augusztus 8-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ õt kizárta az eljárásból. Állítja, hogy az az ajánlati nyilatkozata, miszerint a közbeszerzési eljárás alapján vállalt szerzõdéses kötelezettségeit mindenkor teljesítette, nem hamis adatszolgáltatás, mert a vis maior helyzet miatt elmaradt teljesítés nem róható a terhére. Kérte a jogsértés megállapítását, ajánlatkérõ eljárást lezáró döntésének megsemmisítését, valamint ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ megbízottja észrevételében kérte a jogorvoslati kérelem elutasítását. Elõadta, hogy valamennyi ajánlattevõvel kapcsolatban adatszolgáltatást kért az ajánlatkérõktõl, és ennek során a Békés Megyei ÁK. Kht. közölte, hogy a kérelmezõ 1999-ben az 1510 tonna útszóró só helyett csak 507 tonna mennyiséget szállított le, a Jász-Nagykun-Szolnok Megyei ÁK. Kht. pedig azt az információt adta, hogy kérelmezõ a Kisújszállási Üzemmérnökségére a szerzõdött 700 tonna helyett csak 150 tonnát szállított, ennek minõsége sem felelt meg az elõírt szabványnak.<br>
A jogorvoslati eljárásban tartott tárgyaláson kérelmezõ elõadta, hogy a Békés Megyei ÁK. Kht. részére megtérítette a harmadik cégtõl való beszerzés miatt felmerült többletköltséget, ezáltal a szerzõdésben foglaltaknak megfelelõen járt el. Álláspontja megerõsítése céljából becsatolta a Békés Megyei ÁK. Kht.-val 1999. december 1-jén, a Jász-Nagykun-Szolnok Megyei ÁK. Kht.-val 1999. december 15.-én megkötött szerzõdést. Közölte, hogy az 1999. évi szállítások hátralévõ részét azért nem tudta teljesíteni, mert a két szerzõdés teljesítésének idõtartama alatt a részére szállító román bányától a vasutassztrájk és a hóakadályok miatt 1999. december 15-tõl 2000. január 7-ig vagonforgalom nem volt, a 2000. január 7-én berakott vagonok január 14-én érkeztek meg hozzá. A vasutassztrájk idõtartamát ugyanakkor 2000. január 9–13-ig és február 1-jétõl 14-ig terjedõ idõtartamokban jelölte meg.<br>
Ajánlatkérõ vitatta, hogy kérelmezõ a szerzõdéseknek megfelelõen járt el, azért is, mert álláspontja szerint a megrendelõt értesíteni kellett volna a vis maior helyzet bekövetkeztérõl.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
Kérelmezõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában foglaltakra nézve nyilatkozatot csatolt ajánlatához, a nyilatkozat utolsó bekezdése így szól: "A közbeszerzési eljárás alapján vállalt szerzõdéses kötelezettségeimet mindenkor teljesítettem."<br>
Ajánlatkérõ megbízottja kérelmezõt azért zárta ki a közbeszerzési eljárásból, mert a nyilatkozat ezen részét két ajánlatkérõ – a Békés Megyei ÁK. Kht. és a Jász-Nagykun-Szolnok Megyei ÁK. Kht. – levelében szereplõ információk alapján valótlannak találta.<br>
A Döntõbizottságnak a kérelmezõ által becsatolt szerzõdések alapján azt kellett eldöntenie, hogy kérelmezõ nyilatkozatának tartalma valós vagy valótlan volt-e, azaz teljesítette-e az 1999-ben kötött két szállítási szerzõdésben foglalt kötelezettségét.<br>
A Békés Megyei ÁK. Kht.-vel 1999. december 1-jén kötött közbeszerzési szerzõdés szerint kérelmezõnek 1999. december 31-ével bezárólag 1510 tonna útszóró sót kellett leszállítania a megrendelõ részére. A szerzõdés 8. pontjában a felek megállapodtak arra az esetre is, ha vis maior helyzet miatt a teljesítési határidõ ütemezés szerinti idõpontokra kérelmezõ nem teljesítene. A 8. pont szövege a következõ: "Az ajánlattevõ tudomásul veszi az ajánlatkérõ ellátási kötelezettségét, és mindent megtesz a szállítások zavartalan biztosítása érdekében. Amennyiben az ajánlattevõ a szerzõdésben rögzített ütemezést mégsem tudja teljesíteni, vis maiort nem jelentett be, úgy az ajánlatkérõ jogosult a határidõ letelte után 48 órával az útszóró só beszerzését más forrásból biztosítani, a felmerülõ költségeket pedig az ajánlattevõre áthárítani."<br>
A jogorvoslati elj árásóan kérelmezõ nem vitatta, hogy a vállalt kötelezettségét csak részben teljesítette, az ajánlatkérõ és kérelmezõ által egyezõen elõadottak szerint kérelmezõ a Békés Megyei ÁK. Kht részére az igényelt többletköltséget megfizette.<br>
A Döntõbizottság nem fogadta el az ajánlatkérõ érvelését a vis maior helyzetrõl való értesítés elmaradására vonatkozóan, mert a szerzõdés idézett pontja az egyes részteljesítések és a vis maior helyzetrõl való értesítés elmaradása, mint együttes feltétel jogkövetkezményeként vállalta, megrendelõ pedig elfogadta a többletköltség megfizetését. Kérelmezõ tehát ezen szerzõdésbeli kötelezettségének eleget tett, e szerzõdésre vonatkozó nyilatkozata tehát megfelelt a valóságnak.<br>
Kérelmezõ hamis adatszolgáltatása azonban megvalósult a Jász-Nagykun-Szolnok Megyei ÁK. Kht.-val kötött szerzõdés teljesítésével kapcsolatban.<br>
Kérelmezõ és a Jász-Nagykun-Szolnok Megyei ÁK. Kht. által 1999. december 15-én kötött szerzõdés szerint kérelmezõnek a kisújszállási telephelyre 1999. december 31-ig 700 tonna, 2000. január 1-jétõl március 31-ig 200 tonna útszóró sót kellett leszállítania ÚT 3-2.401 Útügyi Mûszaki Feltételeknek megfelelõ, összeállásgátlót tartalmazó minõségben. A szerzõdés 8. pontja egyezett a Békés Megyei ÁK. Kht.-val kötött szerzõdés fent idézett szövegével.<br>
Kérelmezõ ezzel szemben csak 150 tonnát szállított le 1999. december 30-án, azt sem az elõírt minõségben.<br>
Kérelmezõ a jogorvoslati eljárásban 2000. szeptember 20-án elõterjesztett beadványában szerzõdésszegése kimentéseként arra hivatkozott, hogy ajánlatkérõ vele szemben megtérítési igényt nem támasztott.<br>
A Döntõbizottság nem fogadta el a kérelmezõ által elõadott "kimentési" okot.<br>
A szerzõdés hivatkozott 8. pontja csak a vis maior helyzetben elõállt mennyiségi késedelem esetére teszi lehetõvé a felek részére a teljesítés azon módjának választását, hogy ha az adott részhatáridõre a kérelmezõ nem teljesít, úgy annak letelte után az ajánlatkérõ harmadik személytõl beszerezheti a terméket, és kérelmezõ pedig megtéríti az ezáltal felmerült többletköltséget, a minõségi követelményeknek nem megfelelõ teljesítés/részteljesítés esetére a szerzõdés nem tartalmaz ilyen megállapodást. Eltérõ szerzõdéses kikötés megállapodás hiányában e kérdésben a Ptk. rendelkezései az irányadók.<br>
A Ptk. 306. §-a alapján hibás teljesítés esetén a megrendelõ – bizonyos megkötöttségekkel – szabadon választhat a szavatossági igények közül. Így pl. a (2) bekezdés szerint fajta és mennyiség szerint meghatározott dolog rossz minõségben történt szállítása esetén a megrendelõ kicserélésre tarthat igényt. A vizsgált szerzõdés teljesítése körében a megrendelõ nem tartott igényt a cserére, a mennyiségi késedelem miatt inkább a szerzõdéstõl való elállást és harmadik személytõl történõ beszerzést választotta.<br>
A Döntõbizottságnak nincs hatásköre arra, hogy eldöntse, miszerint a megrendelõnek az adott tényállás mellett joga volt-e a szerzõdéstõl való elállásra. Az viszont kétségtelen tény, hogy részben a hibás teljesítés folytán a kérelmezõ szerzõdésszegése valóban fennállt.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja értelmében akkor valósul meg a hamis adatszolgáltatás, ha az ajánlattevõ a közbeszerzési eljárásban az általa a valóságnak megfelelõen ismerttõl eltérõ adatot közöl. Kérelmezõ ismerte a valóságnak megfelelõ adatot – a hibás teljesítésének tényét –, ennek ellenére azt közölte ajánlatkérõvel, hogy a szerzõdéses kötelezettségeit mindenkor teljesítette.<br>
A Döntõbizottság megállapította, hogy ajánlatkérõ a Jász-Nagykun-Szolnok Megyei ÁK. Kht.-vel 1999. december 15-én kötött szerzõdés teljesítésére vonatkozóan valótlan adatot szolgáltatott ajánlatkérõ részére, ezért ajánlatkérõ jogszerûen zárta ki kérelmezõt a közbeszerzési eljárásból. A Döntõbizottság ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 25.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>