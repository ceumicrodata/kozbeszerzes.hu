<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7595)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.389/16/2000<br>
<br>
Tárgy: SADE Magyarország Kft. jogorvoslati kérelme Ráckeve Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
SADE Magyarország Kft. (1117 Budapest, Budafoki út 72–74., képviseli: dr. Óvári Judit ügyvéd, 6721 Szeged, Vadász u. 8. fszt. 1., továbbiakban: kérelmezõ) jogorvoslati kérelmét, melyet Ráckeve Város Önkormányzata (2300 Ráckeve, Szent István tér 4., Apaj Község Önkormányzata, 2345 Apaj, Fõ tér 2., Dömsöd Község Önkormányzata, 2344 Dömsöd, Petõfi tér 6., Makád Önkormányzata, 2322 Makád, Kossuth u. 52., Szigetbecse Önkormányzata, 2321 Szigetbecse, Petõfi u. 38., Lórév Önkormányzata, 2304 Lórév, Dundity A. u. 43., továbbiakban: ajánlatkérõk) "Ráckeve és térsége szennyvízelvezetõ-hálózat és szennyvíztisztító telep kivitelezése" tárgyú közbeszerzési eljárása ellen nyújtott be, a Döntõbizottság elutasítja. Megállapítja, hogy az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, ajánlatkérõ érdemi észrevétele, a tárgyaláson elhangzott szóbeli nyilatkozatok, az ajánlatkérõk közbeszerzési eljárása során keletkezett iratai alapján az alábbi tényállást állapította meg:<br>
A K. É. 2000. június 21-i számában ajánlatkérõk részvételi felhívást tettek közzé. Eszerint a beszerzés tárgya egyrészt szennyvízcsatorna-hálózat, másrészt szennyvíztisztító telep megépítése, mindkét létesítmény esetében a kiviteli tervek elkészítése és próbaüzem lefolytatása. A közbeszerzési eljárás Ráckeve, Apaj, Dömsöd, Makád, Szigetbecse és Lórév önkormányzatainak közös beszerzésére irányult, ennek során Ráckeve Önkormányzata gesztorként járt el.<br>
Ajánlatkérõk megengedték a részajánlattételt a két fõ létesítményre külön-külön is (csatorna és telep), többváltozatú ajánlatot nem fogadtak el.<br>
A felhívás 9. pontjában az alábbi elõírásokat tették ajánlatkérõk:<br>
Pénzügyi és gazdasági alkalmasság igazolását a következõképpen követelték meg:<br>
– Könyvvizsgálóval hitelesített beszámoló az 1997–99. évekrõl, plusz a kiegészítõ mellékletek.<br>
– A jelentkezõ számlavezetõ pénzintézetétõl származó, a jelentkezõ fizetõképességének megállapítására vonatkozó, 30 napnál nem régebbi igazolás arról, hogy<br>
– mióta vezeti a jelentkezõ bankszámláját,<br>
– a jelentkezõ pontosan eleget tesz-e fizetési kötelezettségeinek,<br>
– a jelentkezõ számláján sorban állás volt-e, és utoljára mikor.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében foglalt hatósági nyilatkozatok és igazolások.<br>
– 30 napnál nem régebbi cégkivonat.<br>
Mûszaki alkalmasság igazolását pedig az alábbiak szerint:<br>
– Az elõzõ 5 év legjelentõsebb építési beruházásának ismertetésével – beruházásonként –, a következõk szerint:<br>
– az ellenszolgáltatás összege,<br>
– a megépített csatornahálózat, szennyvíztelep méret-, hossz- és teljesítménykapacitásának bemutatása,<br>
– teljesítés ideje,<br>
– a szerzõdést kötõ másik fél megnevezése,<br>
– alvállalkozók megnevezése,<br>
– alvállalkozói részvétel az adott beruházásban (%-ban megadva).<br>
– Valamint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b), c) és g) pontjában foglaltak szerint.<br>
A közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmasságát a jelentkezõnek az e pontban meghatározottak szerint kell a részvételi jelentkezésben igazolni. Az alvállalkozói arányokat is meg kell jelölni.<br>
<br>
10. b) pont alapján a részvéteke jelentkezõnek a szerzõdés teljesítésére alkalmatlanná minõsítésének szempontjai a következõk voltak:<br>
– az elõzõ 5 év hasonló beruházásainak volumene nem éri el összességében a tárgyi beruházás 30%-át,<br>
– elismert minõségtanúsító intézménytõl származó tanúsítvány hiánya,<br>
– a jelentkezõ fizetési kötelezettségeinek nem tett eleget,<br>
– mérlege 2 évre visszamenõleg (1999., 1998.) veszteséget mutat.<br>
A 2000. július 18-i jelentkezési határidõig 21-en nyújtották be részvételi jelentkezésüket.<br>
Ajánlatkérõ 2000. július 24-én hiánypótlást rendelt el 2000. augusztus 2-i határidõvel, konkrétan meghatározva a pótlólag csatolható dokumentumokat és az érintett jelentkezõk nevét is. Kérelmezõ is érintve volt a hiánypótlásban, Aknabau Kft. alvállalkozójának is számos igazolását, nyilatkozatát kellett pótolnia. A hiánypótlásnak egy jelentkezõ – Bavtrans Kft. – kivételével minden felhívott eleget tett, ezután a K & Z Horizontal Kft. – mint igénybe vett szakértõ – elvégezte a jelentkezések értékelését pénzügyi, gazdasági és mûszaki alkalmasság, érvényesség és kizárási okok vizsgálata tekintetében. Megállapította, hogy pénzügyi, gazdasági szempontból a jelentkezõk alkalmasnak bizonyultak, mûszaki szempontból azonban 3 jelentkezõ – köztük kérelmezõ – nem felelt meg a felhívásban elõírt követelményeknek, mindhárman azért, mert 10%-ot meghaladó mértékben bevonni kívánt alvállalkozójuk nem rendelkezett "elismert minõségtanúsító intézménytõl származó tanúsítvánnyal" (kérelmezõ, 2M Konzorcium, Contur Bau Rt.).<br>
Ajánlatkérõ a vizsgálatot külön-külön a beszerzés egyes részére végezte el. Így a szennyvíztisztító telepre vonatkozóan 14, míg a csatornahálózatot illetõen részben más 14 jelentkezõt minõsített alkalmasnak a következõk szerint:<br>
Szennyvíztisztító telep és szennyvízcsatorna-építésre: Hoffmann Rt., Innoterv Kft. Konzorciuma, Asintext Kft., Alterra Kft., A. B. E. Konzorcium, MAKÖZ Kkt., Délviép Kft., B. CS. Ráckeve Konzorcium, PVCS Kft., Hídépítõ Rt., Keviép Kft.<br>
Csak a szennyvíztisztító telep építésére a 31. ÁÉCS Kft. és a Vegyépszer Rt.–NABLA Kft. Építõközösséget, csak a szennyvízcsatorna-hálózatra a Stabil Konzorcium és a Magyar Aszfalt Kft.<br>
A döntést 2000. augusztus 10-én az érintett önkormányzatok közösen hozták meg, elfogadva a szakértõi javaslatot.<br>
A részvételi szakasz nyilvános eredményhirdetésére 2000. augusztus 11-én került sor, tartalmilag a fent ismertetett döntéseknek megfelelõen.<br>
Ajánlatkérõ az ajánlati felhívásait 2000. augusztus 14-én küldte meg az alkalmas ajánlattevõknek. Ebben az ajánlattételi határidõt 2000. szeptember 25-ben, az eredményhirdetést 2000. október 16-ban, a szerzõdéskötést 2000. október 25-ben határozta meg.<br>
2000. augusztus 23-án nyújtott be a kérelmezõ jogorvoslati kérelmet a Döntõbizottsághoz.<br>
Kérte, hogy a Döntõbizottság állapítsa meg, hogy ajánlatkérõ jogsértõen minõsítette alkalmatlannak, semmisítse meg ajánlatkérõknek az elõminõsítési eljárás szakaszában hozott döntését, hívja fel ajánlatkérõket, hogy kérelmezõt vonja be az eljárás további szakaszába, szabjon ki bírságot az ajánlatkérõkkel szemben és kötelezze õket a felmerült költségek viselésére.<br>
Kérelmezõ indokaként elõadta, hogy a felhívás 9. pontja és a Kbt. szabályai szerint elkészítette és benyújtotta a részvételi jelentkezését.<br>
Ajánlatkérõ ennek ellenére, 2000. augusztus 11-én a kérelmezõ alkalmatlanságát állapította meg és az eljárásból kizárta, arra hivatkozva, hogy 10%-ot meghaladó mértékben bevonni kívánt Aknabau Kft. alvállalkozója nem rendelkezik minõségbiztosítási tanúsítvánnyal. Álláspontja szerint a felhívás alapján csak az ajánlattevõ esetében volt alkalmatlansági szempont a nevezett tanúsítvány hiánya.<br>
Ajánlatkérõ kérte a megalapozatlan jogorvoslati kérelem elutasítását. Álláspontja szerint a Kbt. szabályai szerint határozta meg az alkalmasság igazolására kért adatok körét és az alkalmatlansági szempontokat. Az igazolási mód vizsgálatát a felhívás alapján az alvállalkozókra is ki kellett terjeszteni, amennyiben a 10%-ot meghaladja a bevonásuk mértéke. A kérelmezõnek az Aknabau Kft. több mint 50%-ban bevont alvállalkozója, tanúsított minõségbiztosítással nem rendelkezett, így a jelentkezõ alkalmatlanná minõsítése jogszerû volt.<br>
Vegyépszer Rt. mint egyéb érdekelt elõadta, hogy álláspontja szerint a jelentkezõ alkalmasságát csak akkor lehetett megállapítani, ha 10% feletti alvállalkozói is igazolták alkalmasságukat.<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakasz megindító részvételi felhívásban a 44. § (1)–(5) bekezdés alapján meg kell határozni az eljárásban történõ részvételre való alkalmasság igazolásának módját és a megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére. Ugyanezen törvényhely (7) bekezdése rögzíti, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
Az ajánlatkérõ a felhívás 9. pontjának utolsó bekezdésében rögzítette, hogy a közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmasságát a jelentkezõnek a részvételi felhívás 9. pontjában meghatározottak szerint kell a részvételi jelentkezésben igazolni.<br>
Maga kérelmezõ is elismerte, hogy az 50%-ot meghaladó alvállalkozója, az Aknabau Kft. nem rendelkezik minõségbiztosítási tanúsítvánnyal. A 10. pontban taxatíve felsorolt alkalmatlanná minõsítés szempontjai között rögzítésre került az elismert minõségtanúsító intézménytõl származó tanúsítvány hiánya, így a Döntõbizottság álláspontja szerint jogszerûen mondta ki kérelmezõ alkalmatlanságát elõbb említett pontra hivatkozással ajánlatkérõ. Tehette ezt azért is, mert a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint – amennyiben ajánlatkérõ azt elõírta – az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint – ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta – az általa a közbeszerzés értékének 10%-át meghaladó mértékben igénybe venni kívánt alvállalkozókét.<br>
Mindezekre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant elutasította.<br>
Jogsértés megállapításra nem került, így a költségek viselésérõl a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 22.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>