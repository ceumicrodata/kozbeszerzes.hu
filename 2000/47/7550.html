<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7550)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.392/9/2000.<br>
<br>
Tárgy: a Junior Rt. jogorvoslati kérelme a Kiss János Általános és Középiskola közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., továbbiakban: kérelmezõ) jogorvoslati kérelmének – melyet dr. Szabó Péter ügyvéd (1061 Budapest, Andrássy út 2.) által képviselt Kiss János Általános és Középiskola (1126 Budapest, Kiss János altábornagy u. 31., a továbbiakban: ajánlatkérõ) a Jókai Mór Általános Iskola, a Kós Károly Általános Iskola, valamint a Kiss János Általános és Középiskola közétkeztetésének biztosítása tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. június 28-án megjelent számában, a rendelkezõ részben megjelölt beszerzés tárgyában. Részajánlat tételét intézményként lehetõvé tette, továbbá többváltozatú ajánlat is megengedett volt. Ajánlati dokumentációt is kibocsátott, ami csak a beszerzés tárgyával kapcsolatos önkormányzati rendeleteket tartalmazta.<br>
Az ajánlatok elbírálására az összességében legelõnyösebb ajánlat elbírálási szempontot választotta, a felhívásban közölte a bírálati részszempontokat és az azokhoz rendelt súlyszámokat a következõk szerint:<br>
– a szolgáltatások bruttó ára	50<br>
– a szolgáltatás megbízhatósága, biztonsága (mennyiségi és minõségi ellenõrzésre vonatkozó vállalások, a teljesítés garanciái)	30<br>
– egyéb, a szolgáltatás minõségét higiéniáját és rendszerét javító ajánlatok	20<br>
Adható pontszám-tartomány: 0–50-ig.<br>
Az ajánlattételi határidõre, augusztus 8-ra a kérelmezõ, az Elamen Rt., a Sodexho Kft., a P. Dussmann Kft., a Pensió 17. Kft. és a Rapeta Kft. nyújtott be ajánlatot/részajánlatot.<br>
Ajánlatkérõ megvizsgálta az ajánlatokat és az augusztus 17-i eredményhirdetésen az Elamen Rt. ajánlatát hirdette ki nyertesnek, második legkedvezõbb ajánlatot tevõnek pedig a kérelmezõt.<br>
Kérelmezõ augusztus 23-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az összességében legelõnyösebb ajánlatot hirdette ki nyertesnek, a bírálat során kikérte az abban való részvételre nem jogosult szülõi munkaközösség véleményét is, valamint nem készítette el az összegzés az eljárásról dokumentumot.<br>
Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását. Ajánlatkérõ észrevételében kérte a jogorvoslati kérelem elutasítását. Elõadta, hogy a legkedvezõbb ajánlatot hirdette ki nyertesnek, vele a szerzõdést augusztus 25-én megkötötte. A jogorvoslati eljárásban tartott tárgyaláson nem vitatta, hogy elmulasztotta az összegzés az eljárásról dokumentum elkészítését és annak az ajánlattevõk részére való megküldését, de álláspontja szerint az ajánlattevõk rendelkezésére bocsátott eredményhirdetési jegyzõkönyv tartalma és az ahhoz mellékelt értékelõtáblázat tartalmazza az összegzés adatait.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az "eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette".<br>
Ajánlatkérõ a nyertes és a kérelmezõ ajánlatát a 1., 2. és 3. bírálati részszempontból a következõk szerint pontozta:<br>
Nyertes<br>
	Pontszám	Súlyozottan<br>
<br>
1.	50	2500<br>
<br>
2.	50	1500<br>
<br>
3.	47,5	950<br>
Összesen:	4950<br>
Kérelmezõ<br>
Pontszám	Súlyozottan<br>
<br>
1.	50	2500<br>
<br>
2.	42	1260<br>
<br>
3.	42,5	850<br>
Összesen:		4610<br>
A Döntõbizottság megvizsgálta az ajánlatkérõ által becsatolt értékelési anyagokat és megállapította, hogy részben az összegzés az eljárásról dokumentum, részben a döntés-elõkészítést szolgáló összesítés és az eredményhirdetési jegyzõkönyben foglalt értékelési adatok indokolásának hiánya miatt nem követhetõ nyomon a bírálat megalapozottsága. Ezért a Döntõbizottság a bírálati részszempontok alapján összehasonlította a nyertes és a kérelmezõ mindhárom intézményben végzendõ étkeztetésre adott ajánlatát.<br>
Az elsõ bírálati részszempont a szolgáltatások bruttó ára volt.<br>
Mivel a nyertes a Kiss János Általános és Középiskolára vonatkozóan a másik kettõtõl eltérõ árat adott meg, iskolánként külön-külön kellett összehasonlítani a nyertes és a kérelmezõ árajánlatát.<br>
Miután a nyertes és a kérelmezõ is csupán az egy adagra vonatkozó bruttó árat jelölte meg, ezt az ajánlatkérõ által megjelölt adagszámokkal és iskolai tanítási napokkal szorozva tényként rögzíthetõ, hogy a Kis János Általános és Középiskola étkeztetésére a kérelmezõ ára (22 404 780 Ft) kedvezõbb, mint a nyertesé (23 152 680 Ft). Ez pontértékekre átszámolva kérelmezõ esetében 50 pontot, súlyozva 2500 pontot, míg a nyertes esetében 48,4 pontot, súlyozva 2420 pontot ad ki.<br>
A második bírálati részszempont tekintetében a Döntõbizottság csak annyiban tért el ajánlatkérõ pontozásától, hogy figyelembe vette kérelmezõ azon – az ajánlatkérõ által nem értékelt – vállalását is, hogy a szolgáltatás biztonságát úgynevezett Rieber szállítóládákkal javítja. Ez az ajánlatkérõ által adott 42 pont helyett 43 pontot, súlyozva 1290 pontot ér, míg a nyertes pontszáma változatlanul 50, súlyozva 1500.<br>
A harmadik bírálati részszempont az "egyéb, a szolgáltatás minõségét, higiéniáját és rendszerét javító" ajánlat volt. Ennek bírálata során ajánlatkérõ a nyertes javára értékelte a HACCP minõségbiztosítási rendszerét, az étkeztetõ személyzet biztosítását, a tálalókonyha használatáért való bérletidíj-fizetést, valamint a takarítás és függönytisztítás vállalását. A kérelmezõ is rendelkezik a HACCP minõségbiztosítási rendszerrel, az étkeztetõ személyzet biztosítását õ is vállalta. A tálalókonyha használatáért való bérletidíj-fizetési igény nem szerepelt sem az ajánlati felhívásban, sem a dokumentációban, így azt a nyertes javára nem lehetett volna figyelembe venni. Ezen jellemzõk összevetése alapján a két ajánlat egyenértékû lenne. A bírálatnál azonban tekintettel kell lenni arra, hogy kérelmezõ rendelkezik a HACCP minõségbiztosítási rendszernél fejlettebb, ISO 9002 minõségbiztosítási rendszerrel is. Így kérelmezõ ajánlata a harmadik bírálati részszempontból a maximális 50 pontot, súlyozva 1000 pontot, a nyertesé 48 pontot, súlyozva 960 pontot ér.<br>
Fentieket összegezve tehát a Kiss János Általános és Középiskola vonatkozásában a nyertes ajánlata összességében elõnyösebb (2420+1500+960 = 4880), mint a kérelmezõé (2500+1290+1000 = 4790). Ugyanez állapítható meg a Jókai Mór Általános Iskolát (nyertes: 2500+1500+960 = 4960, kérelmezõ: 2485+1290+1000 = 4775), valamint a Kós Károly Általános Iskolát (nyertes: 2500+1500+960 = 4960, kérelmezõ: 2490+1290+ 1000 = 4785) illetõen is.<br>
A Döntõbizottság megállapította, hogy ajánlatkérõ – annak ellenére, hogy kérelmezõ javára egyes elõnyös ajánlati elemeket nem vett figyelembe, helytállóan hozta meg az eljárást lezáró döntését. A Döntõbizottság ezért a jogorvoslati kérelmet e tekintetben elutasította.<br>
A Döntõbizottság nem adott helyt a kérelmezõnek a szülõi munkaközösség véleménye kikérésére vonatkozó kifogásának sem, mert ez a vélemény az eljárást lezáró döntés helytállóságát a fentiekbõl megállapíthatóan nem torzította el.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy "az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerinti írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek".<br>
Az 5. sz. melléklet 2. pontja szerint ismertetni kell az ajánlatokra az egyes bírálati részszempontok szerint adott pontszámokat, a c) pont alapján pedig szövegesen meg kell indokolni azokat. Ajánlatkérõ elkészítette és az eredményhirdetési jegyzõkönyvvel együtt az ajánlattevõk rendelkezésére bocsátotta a táblázatot. A pontszámokat az ajánlatkérõ ismertette a jegyzõkönyvben is. Az ajánlatkérõ által készített értékelési dokumentumok egyike sem tartalmazta azonban az 5. sz. melléklet c) pontjában foglalt elõírás szerinti indokolást.<br>
A Döntõbizottság megállapította, hogy ajánlatkérõ ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság nem fogadta el ajánlatkérõ érvelését, miszerint a jegyzõkönyv és a táblázat adataiból megállapítható a pontszámok indoka is, mert azokból nem lehet kikövetkeztetni, hogy az ajánlatok mely elõnyei, illetõleg hátrányai vezették a bírálókat arra, hogy az egyes bírálati részszempontokra miért éppen a megjelölt pontszámokat adták.<br>
A Kbt. azért írja elõ ajánlatkérõ részére az 5. sz. melléklet szerinti tartalommal az összegzés az eljárásról dokumentum elkészítése és annak az ajánlattevõk rendelkezésére bocsátása kötelezettségét, mert egyrészrõl ezáltal biztosítható – többek között – a verseny nyíltsága és tisztasága, másrészrõl az ajánlattevõk részére annak mérlegelési lehetõsége, hogy érdemes-e jogorvoslati eljárást indítaniuk ajánlatkérõ eljárást lezáró döntése ellen. Csak az adott pontszámok indokainak ismeretében döntheti el az ajánlattevõ, hogy van-e esélye a jogorvoslati eljárásban vélt vagy valódi jogsérelme orvoslására.<br>
A jogsértés megállapítása ellenére a Döntõbizottság eltekintett a bírságkiszabás, mint jogkövetkezmény alkalmazásától, mert mérlegelte azon körülményeket, hogy ajánlatkérõ eljárást lezáró döntése végül is helytálló volt, valamint az értékelési dokumentumok részben azért tartalmazták az 5. sz. mellékletben elõírt adatokat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d) és h) pontja szerint rendelkezett<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 2.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>