<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7649)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.380/9/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Zrínyi Miklós Nemzetvédelmi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Közbeszerzések Tanácsa Közbeszerzési Döntõbizottság elnökének a Zrínyi Miklós Nemzetvédelmi Egyetem (1101 Budapest, Hungária krt. 9–11., a továbbiakban: ajánlatkérõ) "épület felújítása" tárgyú közbeszerzési eljárása ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének második fordulatára tekintettel a Kbt. 70. § (1) bekezdésének c) pontját, ezért ajánlatkérõnek a Kbt. 70. § (1) bekezdésének c) pontjára alapított közbeszerzési eljárás indítása tárgyában hozott, és azt követõ döntéseit megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. augusztus 1-jén hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja alapján a Hungária krt.-i bázis 41. számú épület (4224 m2) és az Üllõi úti bázis 6/A és 7. épület (285 m2) vizesblokk felújítása tárgyában.<br>
A közbeszerzési eljárás lebonyolításával ajánlatkérõ az Éptiber Kft.-t bízta meg. A Döntõbizottság elnöke részére – az eljárás megindításáról – küldött tájékoztatóban az eljárásfajta választásának indokaként ajánlatkérõ azt jelölte meg, hogy a felújítási munka pénzügyi fedezete HM-érdekbõl zárolásra került az árvízvédelemmel kapcsolatos költségek biztosítására, és a felújítási munkát év végéig be kell fejezni, hogy az egyetemi oktatás megfelelõ színvonalú legyen. Az ajánlati felhívás a teljesítés határidejeként 2000. december 5-ét jelölte meg. A felhívás 8. pontja tartalmazta a pénzügyi, gazdasági és mûszaki alkalmasság igazolására kért adatokat és tényeket. Az alkalmatlanná minõsítés szempontját viszont a felhívás nem tartalmazta. A 9. c) pont szerint az ajánlatok elbírálásának szempontja a "legalacsonyabb ajánlat", azaz a legalacsonyabb ellenszolgáltatás. Három ajánlattevõt hívtak meg az eljárásra: TOMA-BAU Rt., MEFETTO Kft., Vento Kft. Ajánlatkérõ dokumentációt is készített. Az ajánlattételi határidõ 2000. augusztus 16. volt.<br>
A Döntõbizottság elnöke 2000. augusztus 17-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat szerint a rendelkezésre álló iratokból a tárgyalásos eljárás alkalmazhatóságának törvényi feltételei nem állapíthatók meg egyértelmûen azzal, hogy a rendkívüli sürgõsség váratlan és az nem az ajánlatkérõ mulasztásából ered. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését. Álláspontja szerint jogszerûen folytatja az eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja alapján, melyet kiegészített a Kbt. 70. § (1) bekezdésének b) pontjával is.<br>
Indokolásként elõadta, hogy a 2000. évre költségvetésben 743 M Ft volt tervezve. Ezen összegbõl 543 M Ft-ot elvontak egyéb célokra, a maradványösszegbõl nagyobb volumenû munkát nem indíthattak. Elõirányzat-átcsoportosítás mellett vált lehetségessé a beruházás indítása, amelyrõl 2000. július 19-én döntött a szakminiszter.<br>
Az év hátralévõ 3,5 hónapját éppen csak elegendõnek tartja a munkák elvégzésére, azért más eljárásfajta választására nem látott lehetõséget. A sürgõsség nem az õ mulasztásából származik, a szakminiszter volt az, aki az elõirányzat megvonásáról intézkedett.<br>
Elõadta továbbá, hogy mindkét épület esetében rendkívül fontos a munkálatok mielõbbi teljesítése, mivel az Üllõi úti bázis 6/A és 7. épület vizesblokkja nagymértékben elhasználódott az elmúlt évek során.<br>
A Hungária krt.-i bázis 41. épületének földszintjén titokvédelmi szempontból meghatározó jelentõségû objektum található. Üzemeltetésének tartósabb szüneteltetése az informatikai rendszer mûködésképtelenségével jár együtt, konténerekben történõ ideiglenes elhelyezés csak nyári idõszakban oldható meg. Az ajánlattevõk az ajánlataikat 2000. augusztus 16-ig benyújtották, valamennyi ajánlattevõ mindkét részfeladatra tett ajánlatot.<br>
Az ajánlatok az ajánlatkérõ nevében eljáró bonyolító vizsgálata szerint megfeleltek az ajánlati felhívás feltételeinek, és a legalacsonyabb ellenszolgáltatást tartalmazó ajánlatot javasolták ajánlatkérõ részére elfogadásra. Ajánlatkérõ nyilatkozott, hogy a döntõbizottsági eljárás befejezéséig a közbeszerzési eljárását felfüggeszti.<br>
A Döntõbizottság a rendelkezésre álló iratok, ajánlatkérõ érdemi észrevétele és nyilatkozata alapján megállapította, hogy a kezdeményezõ iratban foglaltak megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza. Ajánlatkérõ a hirdetmény közzététele nélküli tárgyalásos közbeszerzési eljárásának jogalapjaként a Kbt. 70. § (1) bekezdésének c) pontját jelölte meg, amelyet késõbbiekben kiegészített a Kbt. 70. § (1) bekezdésének b) pontjával is.<br>
A Döntõbizottságnak azt kellett vizsgálni, hogy a jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) és c) pontjában foglalt feltételek fennállnak-e. A Kbt. 70. § (1) bekezdésének b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ez a feltétel egyértelmûen nem valósul meg, hiszen a beszerzés tárgyát képezõ munka elvégzésére bármely, épület felújításával foglalkozó cég képes.<br>
Ajánlatkérõ maga sem hivatkozott arra, hogy kizárólag egy cég képes a teljesítésre, hiszen ajánlattételre három céget is felkért, akik valamennyien tettek ajánlatot.<br>
A fentiekbõl következik, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontjára alapított eljárás indítása ajánlatkérõnek nem jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
E szakasz alkalmazásának akkor van helye, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy meghívásos eljárásban elõírt határidõk nem betarthatók, illetve a szerzõdés gyors megkötésének elmaradása a közbeszerzéssel érintettek helyzetében nagymértékû, súlyos hátrányt, kárt okozna.<br>
A rendelkezésre álló iratokból megállapítható, hogy a pénzügyi fedezet rendelkezésre állásáról szóló irat 2000. július 19-én kelt. A becsatolt további iratokból kitûnik, hogy ajánlatkérõ már eredetileg is július hónapra tervezte a közbeszerzési eljárás megindítását, mégpedig oly módon, hogy már eleve tárgyalásos eljárásban gondolkodott.<br>
Ajánlatkérõ a pénzügyi fedezet rendelkezésre állását követõen sem rögtön, hanem mintegy két hét késedelemmel, 2000. augusztus 1-jén indította csak meg a közbeszerzési eljárást.<br>
Nem valósul meg tehát az a törvényi elõírási követelmény, hogy a rendkívüli sürgõsség nem eredhet az ajánlatkérõ mulasztásából.<br>
További tényállási követelmény, hogy a rendkívüli sürgõsségnek elõre nem látható okból kell bekövetkeznie. Ajánlatkérõ erre vonatkozóan sem adott megfelelõ indokot, hiszen a felújítási munkák szükségességét az évek óta bekövetkezõ állagromlással magyarázta. Ez pedig nem elõre nem látható okból következett be.<br>
A szerzõdés mielõbbi teljesítésének ajánlatkérõi indoka az egyetemi oktatás megfelelõ színvonalon történõ biztosítása, ez pedig rendkívüli sürgõsség alapján nem tekinthetõ. Az általános gyakorlat szerint egy oktatási intézményben a mûködés feltételeit folyamatosan biztosítani kell.<br>
A fentiekbõl következik, hogy jelen közbeszerzési eljárás <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában foglalt feltételei nem állnak fenn. Ajánlatkérõ tehát jogsértõ módon indított az eljárást a Kbt. 70. § (1) bekezdésének c) pontja alapján.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d) pontja alapján a jogsértést megállapította, és a Kbt. 88. § (1) bekezdésének c) pontja alapján ajánlatkérõ közbeszerzési eljárást indító és azt követõ döntéseit megsemmisítette.<br>
Jelen eljárásban, tekintettel ajánlatkérõ azon nyilatkozatára, hogy a közbeszerzési eljárás folytatását a Döntõbizottság döntéséig felfüggeszti, a Döntõbizottság az ajánlatkérõi döntés megsemmisítésével a jogsértést reparálhatta, erre tekintettel a pénzbírság kiszabását mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 15.<br>
<br>
Dr. Engler Magdolna s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>