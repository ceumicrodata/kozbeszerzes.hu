<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7588)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.402/13/2000<br>
<br>
Tárgy: Délépítõ Rt. jogorvoslati eljárása Nyírtass Önkormányzata közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Délépítõ Építõ és Szerelõ Rt. (6721 Szeged, Bocskai u. 10–12., képviseli: dr. Gyõry András ügyvéd, 6720 Szeged, Széchenyi tér 5., a továbbiakban: kérelmezõ) jogorvoslati kérelmének, melyet Nyírtass Önkormányzata (4522 Nyírtass, Tass vezér u. 1., a továbbiakban: ajánlatkérõ) "Nyírtass–Berkesz települések közös szennyvízcsatornázása" tárgyú közbeszerzési eljárása ellen nyújtott be, részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel az 53. § (2) bekezdését, ezért ajánlatkérõnek a közbeszerzési eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, valamint a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ 2000. március 16-án a K. É. 11. számában tett közzé részvételi felhívást elõminõsítési eljárás megindítására. Az ajánlatkérõ nevében és képviseletében a Nyír-Hidrofil Fõvállalkozó és Tanácsadó Bt. jár el. A beszerzés tárgyát és mennyiségét a részvételi felhívás 3. a) pontja az alábbiak szerint tartalmazta: Nyírtass–Berkesz települések közös szennyvízcsatornázása. Fõbb mennyiségek:<br>
csatornahálózat: 18 618 fm NÁ 200 KG-PVC, 9071 fm NÁ 150 KG-PVC, 6998 fm NÁ 150 KM-PVC, 1380 fm NÁ 100 KM-PVC, 782 fm NÁ 80 KM-PVC, 1644 fm NÁ 50 KPE, 11 db szennyvízátemelõ.<br>
A részvételi jelentkezés határidejéig, 2000. április 11-ig részvételi jelentkezést nyújtott be: Alterra Építõipari Kft., KÖZ-VÍZ Kft., KE-VÍZ Rt., Strabag Hungária Rt., Depona Kft., Kelet-Speeck Kft. és kérelmezõ.<br>
A részvételi jelentkezések elbírálásának eredményhirdetésére 2000. május 8-án került sor. Az elõminõsítési eljárás eredményeként ajánlatkérõ alkalmatlannak minõsítette a Strabag Hungária Rt.-t és kérelmezõ részvételi jelentkezését. A döntés indoka, hogy nevezettek nem rendelkeznek a részvételi felhívás 10. b) pontjában elõírt tárgy szerinti és nagyságrendû referenciával.<br>
Ajánlatkérõ döntése ellen a törvényes határidõn belül kérelmezõ nyújtott be jogorvoslati kérelmet. Kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c) pontja alapján ajánlatkérõ döntésének megsemmisítését.<br>
A Döntõbizottság a jogorvoslati kérelemnek helyt adott és a D.177/13/2000. számú határozatában ajánlatkérõ kérelmezõ alkalmatlanná minõsítése tárgyában hozott döntését megsemmisítette. A Döntõbizottság felhívta ajánlatkérõt, hogy kérelmezõt az ajánlati felhívás megküldésével vonja be a közbeszerzési eljárásba, és egyidejûleg intézkedjen az ajánlattételi határidõ Kbt. szerinti szabályainak megfelelõ módosításáról.<br>
Ajánlatkérõ a Döntõbizottság határozata alapján, 2000. június 27-én az ajánlati felhívást megküldte a kérelmezõ részére is.<br>
Az ajánlati felhívás részei voltak: ajánlattételre felkérõ levél, útmutató ajánlattevõknek, szerzõdéses feltételek, ajánlati formanyomtatványok, kiegészítõ információk.<br>
Az útmutató az ajánlattevõknek c. fejezet 16. pontja tartalmazta az ajánlatok elbírálási szempontjait az alábbiak szerint:<br>
	Súlyszám<br>
–  mûszaki, szakmai alkalmasság, megbízhatóság, referencia	6<br>
– kedvezõbb pénzügyi konstrukció ajánlása, és abban való közremûködés	5<br>
– ajánlati ár	4<br>
– elõnyösebb fizetési feltételek mellett, mûszaki elõteljesítéssel való vállalkozás	3<br>
– garanciális, szavatossági idõ alatti fellelhetõség	2<br>
– megajánlott késedelmi pótlék, kötbér mértékének kiírástól való eltérése	1<br>
A módosított ajánlattételi határidõig, 2000. augusztus 9-ig ajánlatot nyújtott be: Depona Kft. 800 125 E Ft ajánlati árral, Alterra Építõipari Kft. 740 000 E Ft, KE-VÍZ 21 Rt. 799 750 E Ft, KÖZ-VÍZ Kft. 624 462 500 Ft és kérelmezõ 548 000 E Ft ajánlati árral.<br>
A bontásról készített jegyzõkönyv a Depona Kft. kérésére rögzítette, hogy ugyan a D ajánlati lapon vállalási határidõ 2001. szeptember 30., de a vállalkozási szerzõdéstervezetben 2001. július 31. szerepel. Kérte ajánlata értékelésénél ez utóbbi figyelembevételét.<br>
Ajánlatkérõ az ajánlatok értékelése során a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése alapján a KÖZ-VÍZ Kft-tõl és kérelmezõtõl az árajánlatuk megalapozottságáról kért tájékoztatást 2000. augusztus 14-én kelt levelében. A tájékoztatáskérést ajánlatkérõ azzal indokolta, hogy az ajánlatban szereplõ árakat kirívóan alacsonynak tartja az 1998. évi tervezõi árhoz, a piaci árhoz és a többi ajánlattevõ által kalkulált ellenértékhez képest.<br>
A KÖZ-VÍZ Kft. válaszában közölte, hogy az általuk leírt ellenszolgáltatás összege megalapozott és reális. Az ár tartalmaz a megvalósításhoz szükséges mindennemû költségtényezõt, melyek szerepelnek az ajánlati kiírásban és mellékletében, illetve a konzultációs jegyzõkönyvben.<br>
Kérelmezõ válaszában úgy nyilatkozott, hogy ajánlatuk teljes egészében fedezi az ajánlati kiírásban szereplõ mûszaki tartalom teljes körû kivitelezésének költségeit, és a tervezett munkák kivitelezhetõk ezen vállalási árból I. osztályú minõségben. A fentiek alátámasztásául közölték az általuk már kivitelezett szennyvíz-csatornázási munkák fõbb adatait.<br>
Ezt követõen az ajánlatkérõ megbízásából eljáró Nyír-Hidrofil Kft. a döntés-elõkészítõ javaslatát elkészítette.<br>
A kérelmezõ és a KÖZ-VÍZ Kft. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján javasolta érvénytelenné nyilvánítani. A döntési javaslat indoka, hogy a két ajánlattevõnek a kirívóan alacsony árra vonatkozó magyarázatát elfogadni nem tudta.<br>
A három további ajánlat értékelését a megadott elbírálási szempontok alapján elvégezte, és a Depona Kft. ajánlatának nyertessé történõ kihirdetését javasolta. Az értékelése szerint második legjobb ajánlat az Alterra Kft. ajánlata.<br>
Az ajánlatkérõ szakmai bizottsága a javaslatot megvizsgálta, azt elfogadta 2000. augusztus 21-én tartott testületi ülésén. Ajánlatkérõ ennek megfelelõen a közbeszerzési eljárást lezáró döntését meghozta.<br>
A nyilvános eredményhirdetésre 2000. augusztus 24-én került sor.<br>
Az összegzést az eljárásról elkészítette ajánlatkérõ és a jelen lévõ ajánlattevõknek – így kérelmezõ képviselõjének is – átadta.<br>
A kérelmezõ 2000. augusztus 25-én nyújtott be jogorvoslati kérelmet ajánlatkérõ közbeszerzési eljárást lezáró döntése ellen. Kérte az eljárást lezáró döntés megsemmisítését, a jogsértés megállapítását, ideiglenes intézkedés alkalmazását, és ajánlatkérõ költségek viselésére történõ kötelezését.<br>
Indokolásként elõadta, hogy a Depona Kft. ajánlata érvénytelen, mert a D formanyomtatványon 2001. szeptember 30-át, míg a vállalkozási szerzõdésben 2001. július 31-ét jelölt meg vállalási határidõként.<br>
Ajánlatérõ jogsértõ módon nyilvánította ajánlatukat érvénytelennek, a kirívóan alacsony ár nem alapozza meg az érvénytelenséget. Az árajánlatukra megfelelõ magyarázatot adtak. Indítványozta szakértõ kirendelését annak megállapítására, hogy az ajánlatkéréssel érintett beruházás az általuk ajánlott árból megvalósítható.<br>
A Döntõbizottság 2000. augusztus 28-án kelt D.402/4/2000. számú határozatával ideiglenes intézkedésében a szerzõdéskötés megtiltásáról határozott.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásul elõadta, hogy a Depona Kft. vállalási határideje az ajánlatban három helyen szerepel. Az ajánlati lapon, a szerzõdéses ajánlatban és a többletvállalásokat tartalmazó nyilatkozatban. Ebbõl kettõnél a 2001. július 31. szerepelt, így a jogi kötelmet keletkeztetõ szerzõdésben is. Az értékelésnél tehát ezt vették figyelembe.<br>
A kérelmezõ kirívóan alacsony árára vonatkozóan ajánlatkérõ elõadta, hogy a kérelmezõ által csatolt adatok – a mûszaki tartalom és kivitelezés részletezésének hiánya miatt – összehasonlításra alkalmatlanok voltak, továbbá figyelembe kell venni, hogy ez a beruházás 2001-ben valósul meg.<br>
A tervezõi ár és a piaci ár is azt támasztja alá, hogy a kérelmezõ ára kirívóan alacsony. Ez esetben pedig jogszerûen nyilvánították a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján az ajánlatot érvénytelennek.<br>
A KÖZ-VÍZ Kft. érdemi észrevételében szintén sérelmezte ajánlata érvénytelennek minõsítését. Kérte az eljárást lezáró döntés megsemmisítését, a jogsértés megállapítását.<br>
A Depona Kft. észrevételében elõadta, hogy a D formanyomtatványon tévedésbõl szerepelt a 2001. szeptember 30-i vállalási ár, a szerzõdésben és a többletvállalásokat tartalmazó nyilatkozatban már a vállalási határidõ helyesen szerepelt. A vállalási áruk megfelel a szokásos piaci árnak.<br>
Kérték a jogorvoslati kérelem elutasítását.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése pedig úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A fenti rendelkezésekbõl egyértelmûen következik, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján csak és kizárólag akkor lehet az ajánlatot érvénytelennek minõsíteni, ha az nem felel meg az ajánlati felhívás és a dokumentáció formai és tartalmi elõírásainak.<br>
A vállalási ár összegének nagysága ebbe a körbe nem sorolható, így az ár nagysága (túlzottan alacsony vagy túlzottan magas) érvénytelenségi oknak nem minõsül. A kirívóan alacsony árajánlat eredhet abból a körülménybõl, hogy adott esetben az ajánlattevõ a teljes mûszaki tartalomra nem tesz ajánlatot, ez természetesen megalapozza a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjában megfogalmazottak alkalmazását.<br>
Jelen esetben azonban nem errõl van szó. Az ajánlatkérõ maga sem tudott olyan körülményt megnevezni, amely az ajánlat tartalmi, illetve formai hiányosságát eredményezné.<br>
A kérelmezõ ajánlata a Döntõbizottság vizsgálata alapján megfelelt az ajánlati felhívás és dokumentáció elõírásainak, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján történõ érvénytelenné nyilvánítása nem volt jogszerû.<br>
Ajánlatkérõ azzal a magatartásával, hogy kérelmezõ és a KÖZ-VÍZ Kft. ajánlatát azok vállalási árára tekintettel érvénytelennek minõsítette, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel megsértette a Kbt. 53. § (2) bekezdését.<br>
Ajánlatkérõ a vállalási árat az elbírálási szempontok között egyik elbírálási szempontként szerepeltette, így az ajánlatok értékelésénél veheti azt figyelembe. A jogorvoslati kérelem azon része, amely a Depona Kft. ajánlatának érvénytelenné nyilvánítására irányult, megalapozatlan.<br>
A Depona Kft. ajánlatában a vállalt teljesítési határidõ valóban három helyen szerepelt. A D ajánlati lapon 2001. szeptember 30. szerepelt, a vállalkozási szerzõdéstervezet 6. pontjában 2001. július 31. és az egyéb önként vállalt kötelezettségek c. fejezet 1. pontjában 2001. július 31. Ez utóbbiban ajánlattevõ az alábbiakat írta: "A pályázati kiírás a mûszaki átadás-átvételenkénti, illetve üzembe helyezésének idõpontját 2001. szeptember 30-ban határozta meg, ezzel szemben a Depona Kft. vállalja, hogy a mûszaki átadás-átvételi eljárást 2001. július 31-ig befejezi."<br>
A fentiekbõl egyértelmûen következik, hogy a Depona Kft. vállalási határideje 2001. július 31. A kérelmezõ állításával szemben tehát ajánlatmódosítás nem történt, a kérelmezõ által hivatkozott, az ajánlati kötöttség jogszabályi elõírása nem sérült meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d) pontja alapján a jogsértést megállapította, és a c) pont alapján ajánlatkérõ eljárást lezáró döntését megsemmisítette.<br>
A jogsértés reparálhatóságára tekintettel a Döntõbizottság a bírság kiszabását mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 27.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>