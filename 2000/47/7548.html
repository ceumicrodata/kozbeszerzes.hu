<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7548)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D 341/8/2000<br>
<br>
Tárgy: Medirex Rt. jogorvoslati kérelme a Szabolcs Szatmár-Bereg Megyei Önkormányzat közbeszerzési eljárása ellen kezdeményezett jogorvoslati eljárás<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Mayer Erika ügyvéd (1137 Budapest, Radnóti M. u. 38.) által képviselt Medirex Egészségügyi, Kereskedelmi és Szolgáltató Rt. (1142 Budapest, Erzsébet királyné útja 98/B, a továbbiakban: kérelmezõ) kérelmezõ jogorvoslati kérelmét, melyet a Szabolcs-Szatmár-Bereg Megyei Önkormányzat Jósa András Kórház (4400 Nyíregyháza, Szent István út 68., a továbbiakban: ajánlatkérõ) ajánlatkérõnek "az intenzív kórterembe 1 db központi egység és 9 db betegellenõrzõ monitor beszerzése, valamint a leszállított eszközökre vonatkozó 3 éves átalánydíjas karbantartási szervizszerzõdés" tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratokból, illetve a felek nyilatkozataiból az alábbi tényállást állapította meg:<br>
Ajánlatkérõ a K. É. 2000. május 24-én megjelent, 21. számában ajánlati felhívást tett közzé nyílt eljárás megindítására. A beszerzés tárgya és mennyiségeként az alábbiakat jelölte meg:<br>
A Szabolcs-Szatmár-Bereg Megyei Önkormányzat Jósa András Kórház Sürgõsségi és Betegellátó Osztályán mûködõ intenzív kórterembe 1 db központi egység és 9 db betegellenõrzõ monitor beszerzése, valamint a leszállított eszközökre vonatkozó 3 éves átalánydíjas karbantartási szervizszerzõdés.<br>
Ajánlatkérõ a részajánlattétel, illetve a többváltozatú ajánlattétel lehetõségét kizárta.<br>
Az ajánlati felhívásban meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, illetve az ajánlattevõknek a szerzõdés teljesítésére alkalmatlanná minõsítésének szempontjait is.<br>
Az ajánlatok elbírálásának szempontjaként az összességében legelõnyösebb ajánlat kiválasztása került megjelölésre, az alábbi részszempontokkal és a hozzájuk kapcsolódó súlyszámokkal:<br>
– ajánlati ár	10<br>
– szervizátalánydíj 3 évre	10<br>
– garanciális feltételek	5<br>
– az ajánlati dokumentációban meghatározott mûszaki paraméterek	5<br>
Az ajánlatkérõ a részszempontokat 1–5 pontig terjedõen pontozza. Ajánlatkérõ ajánlati dokumentációt is az ajánlattevõk rendelkezésére bocsátott. Ennek 9. pontjában a szállítandó termék részletes specifikációja címszó alatt az alábbiak kerültek rögzítésre:<br>
A megajánlott termék modulrendszerû legyen, funkcionálisan bõvíthetõ. Az adott termékre vonatkozó funkcionális bõvítést jelentõ tételeket opcióként kérjük megajánlani. Ezen tételek nem részei jelen ajánlatkérésnek, tájékoztató jellegûek.<br>
Az ajánlattevõnek olyan eszközt kell megajánlania a pályázatában, mely az alábbiakban meghatározott funkciókat minimum tudja, illetve biztosítja. Ezt követõen részletesen meghatározta, hogy milyen paramétereket követel meg a központi és az ágy melletti monitorok minimumparaméterei és -funkciói közül.<br>
Az ajánlattételi határidõre öt ajánlattevõ nyújtott be ajánlatot:<br>
A Phizio-Controll Kft., a Dutchmed Kft., a Medirex Kft., a Schiller-Diamed Kft. és az Anamed Kft.<br>
Ajánlatkérõ a bontást követõen az ajánlatokat megvizsgálva, valamennyit érvényesnek nyilvánította. Ezt követõen értékelte az ajánlatokat, majd nyertesként a Schiller Diamed Kft.-t hirdette ki.<br>
Ajánlatkérõnek ezen eljárást lezáró döntése ellen nyújtott be 2000. július 27-én a kérelmezõ jogorvoslati kérelmet, amelyben kérte, hogy a Döntõbizottság ideiglenes intézkedésként tiltsa meg a szerzõdés megkötését, illetve semmisítse meg ajánlatkérõ közbeszerzési eljárás lezárásaként hozott döntését.<br>
Részletes indokolásként az alábbiakat adta elõ:<br>
Ajánlatkérõ intenzív betegellenõrzõmonitor-rendszer kiépítésére kért ajánlatot, ahol a hordozható monitorral szemben a telemetria-kompatibilitás is követelmény volt.<br>
Az ajánlattételi felhívás 11. b) pontjában ajánlatkérõ meghatározta az ajánlattevõknek a szerzõdés teljesítésére alkalmatlanná nyilvánítása szempontjait, amelyek között szerepelt az ORKI-minõsítés hiánya is.<br>
Kérelmezõ álláspontja szerint a gyõztes Schiller Diamed Kft. ajánlatában nem szerepel a telemetria-kompatibilitás, csupán azon kitétel, hogy az fejlesztés alatt áll. Ebbõl következõen a termék ORKI-minõsítéssel sem rendelkezhet, mivel a rendszer jelenleg még nem létezik.<br>
Ajánlatkérõ érdemi észrevételében kérte a megalapozatlan kérelem elutasítását. Indokolásképpen az alábbiakat adta elõ:<br>
Az ajánlati dokumentáció 9. pontja tartalmazta a szállítandó termékek mûszaki és funkcionális paramétereinek meghatározását, melyeket minimumkövetelményként vártak el az ajánlattevõk által megajánlott termékektõl. Az ágy melletti monitorok minimumparaméterei és -funkciói között volt meghatározva a következõ kitétel: "telemetria-kompatibilitás a hordozható monitornál". Ez alatt azt kell érteni, hogy a monitoroknak alkalmasaknak kell lenniük arra, hogy amennyiben ajánlatkérõ az elkövetkezendõ években telemetriás kapcsolatot fog kialakítani, úgy a már meglevõ eszközök ezen rendszerbe illeszthetõk legyenek, illetve ilyen funkció kialakítható legyen.<br>
A meglévõ telemetria megajánlása, illetve annak ORKI-minõsítése azonban nem volt a jelen közbeszerzési eljárásnak része, tekintettel arra, hogy a telemetrikus eszközök, illetve a telemetrikus konkrét kapcsolat kialakítása csak funkcionális feltételként, illetve ajánlatként volt kérve az ajánlattevõktõl.<br>
A nyertes Schiller-Diamed Kft. ajánlatának 5. oldalán megtalálható a telemetriás adatátviteli ajánlat, mint opcionális tétel, illetve az ajánlat 42. oldalán pedig nyilatkozat található a szállítandó monitorok telemetria-kompatibilitásáról.<br>
A kérelmezõ ajánlatának 5. oldalán is az opcionális tételek között szerepel a 3.4. sorszám alatt a telemetria.<br>
Nyertes ajánlattevõnek az ORKI-minõsítés hiányával kapcsolatos kérelmezõi észrevétel kapcsán ajánlatkérõ elõadta, hogy a Schiller-Diamed Kft. ajánlatának 23. oldalán megtalálható az ágy melletti monitorok ORKI-minõsítésének igazolására szolgáló tanúsítvány.<br>
Egyéb érdekeltek észrevételt nem tettek.<br>
A Döntõbizottság ideiglenes intézkedést nem alkalmazott, tekintettel arra, hogy annak jogszabályi feltételei nem álltak fenn.<br>
A Döntõbizottságnak abban a kérdésben kellett állást foglalnia, hogy a kérelemben foglaltak szerint ajánlatkérõnek a nyertes Schiller-Diamed Kft.-t a szerzõdés teljesítésére alkalmatlanná kellett volna-e nyilvánítania.<br>
Ajánlatkérõ az ajánlattevõk rendelkezésére bocsátott ajánlati dokumentációjának 9. pontjában meghatározta a szállítandó termék részletes specifikációját. Eszerint: a megajánlott termék modulrendszerû legyen, funkcionálisan bõvíthetõ. Az adott termékre vonatkozó funkcionális bõvítést jelentõ tételeket opcióként kérjük megajánlani. Ezen tételek nem részei jelen ajánlatkérésnek, tájékoztató jellegûek.<br>
Ezt követõen ugyanezen pont a) alpontjában meghatározta ajánlatkérõ a központi egység minimumparamétereit és -funkcióit.<br>
A b) pontban pedig az ágy melletti monitorok minimumparamétereit és -funkcióit.<br>
Ezen minimumparaméterek között az 5. francia bekezdésben valóban szerepel az alábbi kitétel: "telemetria-kompatibilitás a hordozható monitornál".<br>
Ezen két feltételt megvizsgálva a Döntõbizottság megállapította, hogy ajánlatkérõ olyan ágy melletti monitorok vonatkozásában kért ajánlatot, amelyeknél a telemetria-kompatibilitás biztosítható legyen, vagyis a monitor rendelkezzen azzal a képességgel, hogy a késõbbiekben a funkcionális bõvítés lehetõségét magában hordozza. Ezen úgynevezett bõvíthetõségi lehetõségre, azaz a telemetria-kompatibilitásra azért van szükség, hogy ha az ajánlatkérõ anyagi fedezete a késõbbiekben biztosításra kerül, akkor a jelen közbeszerzési eljárás során beszerzésre kerülõ ágy melletti monitorok rendelkezzenek ezen bõvítési lehetõséggel, és azokat ne kelljen teljes egészében lecserélni.<br>
Az ajánlati dokumentáció 9. pontjának bevezetõ részében a már idézett opciós feltételként ajánlatkérõ az adott termékre vonatkozó funkcionális bõvítést jelentõ tételeket kérte megajánlani. Ezen tételek vonatkozásában azonban ajánlatkérõ jelezte, hogy azok nem részei a jelen ajánlatkérésnek. Számára azok csupán tájékoztató jelleggel bírnak, egy esetleges késõbbi rendszerbõvítésre vonatkozóan.<br>
A fentiek alapján egyértelmûen megállapítható, hogy a jelen közbeszerzési eljárás során az ágy melletti monitorok vonatkozásában a telemetria konkrét kapcsolat kialakítása nem minimumfeltétel volt, hanem csak opciós ajánlatként kérte azt ajánlatkérõ az ajánlattevõktõl. Ezen feltételnek a nyertesként kihirdetett Schiller Diamed Kft. ajánlatának 5. és 42. oldalán maradéktalanul eleget tett. Az 5. oldalon található ártáblázatban opcióként a két db telemetriás adatátvitel a transzporthoz tételt jelölte meg nettó, illetve bruttó árajánlattal együtt, a 42. oldalon pedig az alábbi kitétel szerepel: "Telemetria kompatibilitás (telemetriás adatátvitel 2000. év végére szállítható opció).<br>
A leszállításra kerülõ monitorok telemetria-kompatibilisek. A vezeték nélküli adatátvitel biztosításához egy kiegészítõ modul csatlakoztatása, valamint a kiegészítõ program telepítése szükséges."<br>
Ezen megfogalmazásból egyértelmûen megállapítható, hogy a Schiller Diamed Kft. által megajánlott ágy melletti monitorok telemetria-kompatibilisek, azaz magukban hordozzák azt a lehetõséget, hogy a késõbbiekben kiegészítõ modullal ellátva, ajánlatkérõ a funkcionális bõvítést azokon végre tudja hajtani.<br>
A Döntõbizottság megállapította azt is, hogy a nyertes Schiller-Diamed Kft. ajánlatának 23. oldalán megtalálható az Országos Kórház- és Orvostechnikai Intézet Tanúsító Iroda (ORKI) által kiállított minõségügyi rendszertanúsítvány is, amely a Schiller-Diamed Kft. által megajánlott termékekre vonatkozik.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 29.<br>
<br>
Dr. Kozmáné dr. Gocs Éva s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>