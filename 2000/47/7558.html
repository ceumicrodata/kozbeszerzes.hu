<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7558)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.414/9/2000<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Jedlik Ányos Szakközépiskola közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által a Jedlik Ányos Gépipari és Informatikai Középiskola (9021 Gyõr, Szent István út 7., a továbbiakban: ajánlatkérõ) "információátvitel-technikai eszközök beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok és a felek nyilatkozatai alapján az alábbi tényállást állapította meg:<br>
Ajánlatkérõ 2000. augusztus 17-én hirdetmény közzététele nélküli tárgyalásos közbeszerzési eljárást indított a fenti tárgyban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára hivatkozással.<br>
Ajánlattételre felhívta a Kon-Trade Kft.-t.<br>
A tárgyalásos eljárási fajta választásának indokaként azt jelölte meg, hogy a beszerzés tárgyának kizárólagos szolgáltatója az ajánlattételre felhívott.<br>
A Döntõbizottság Elnöke 2000. szeptember 1-jén hivatalból jogorvoslati eljárást kezdeményezett az ügyben, és indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
A Döntõbizottság a jogorvoslati eljárást megindította, és errõl a feleket értesítette. Ajánlatkérõ érdemi észrevételében a jogorvoslati eljárás megszüntetését kérte: Elõadta, hogy jelen beszerzés során egy már meglévõ, különbözõ oktatási modulokból álló rendszerhez kíván új eszközöket, illetve egységeket beszerezni. Kifejtette, hogy a rendszer egy egységet képez, és csak egymással kompatíbilis eszközök beszerzése esetén mûködõképes.<br>
Tekintettel e speciális mûszaki jellemzõkre és arra, hogy a meglévõ, illetve a beszerezni kívánt Leybold típusú termékek kizárólagos magyarországi forgalmazója a Kon-Trade Kft., véleményük szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazása megalapozott volt.<br>
Az ajánlattételre felkért Kon-Trade Kft. tárgyaláson tett nyilatkozatában csatlakozott az ajánlatkérõi észrevételekhez, majd a Döntõbizottsághoz írásban becsatolta a kizárólagos magyarországi forgalmazói jogosultságot igazoló gyártói nyilatkozatot.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A Döntõbizottság az ajánlatkérõ és az ajánlattevõ egybehangzó nyilatkozatai, valamint a becsatolt dokumentumok alapján megállapította, hogy a választott eljárási fajta indokolásaként elõadott körülmények igazolást nyertek, ajánlatkérõ megalapozottan választotta a hirdetmény közzététele nélküli tárgyalásos eljárási fajtát, és ezért a jogorvoslati eljárást az Áe. 14. § (2) bekezdése alapján megszünteti.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 4.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>