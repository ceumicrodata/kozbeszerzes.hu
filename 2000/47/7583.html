<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7583)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.371/15/2000<br>
<br>
Tárgy: Magyar Aszfalt Kft. jogutódja, a Strabag Építõ Kft. jogorvoslati kérelme a Környezetvédelmi Fejlesztési Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Aszfalt Kft. jogutódja, a Strabag Építõ Kft. (1113 Budapest, Daróczy út 30.), képviseli dr. Meskó Tamásné jogtanácsos (1113 Budapest, Daróczy út 30., a továbbiakban: kérelmezõ) jogorvoslati kérelmének, amelyet a Környezetvédelmi Fejlesztési Intézet (1051 Budapest, Vörösmarty tér 4., a továbbiakban ajánlatkérõ) nevében és megbízásából eljárt Quadrát Építõipari Kereskedelmi Kft. (3100 Salgótarján, Mártírok útja 4.), képviseli dr. Vígh Katalin ügyvéd (3100 Salgótarján, Alkotmány út 9., a továbbiakban: megbízott) "bányászati tájrendezési feladatok megvalósítása a Bányajáradék Környezetvédelmi Alap célfeladataként" tárgyú közbeszerzési eljárása ellen nyújtott be, részben helyt ad.<br>
A Döntõbizottság a helyt adás körében megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 19995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, az 55. § (6) bekezdését és az 59. § (1) bekezdését, ezért megsemmisíti ajánlatkérõnek a 8-as bánya, Salgótarján Kemenesi bánya, és a 10-es bánya; Salgótarján Magyarbányára vonatkozó eljárást lezáró döntését, ezt meghaladóan a kérelmet elutasítja.<br>
A Döntõbizottság kötelezi ajánlatkérõt, hogy kérelmezõnek 30 000 Ft igazgatási szolgáltatási díjat a határozat kézhezvételétõl számított 15 napon belül fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárására vonatkozó részvételi felhívása a K. É. 11. számában, 2000. március 16-án jelent meg. Ajánlatkérõ a beszerzés tárgyát és mennyiségét a részvételi felhívás 3. a) pontja szerint a következõképpen határozta meg:<br>
Az ajánlatkérõ a vállalkozási szerzõdést a Bányajáradék Környezetvédelmi Alap célfeladatként kezelt és tájrendezési célokat szolgáló részének finanszírozása mellett a bányavállalkozókra át nem hárítható (elmaradt) feladatok kivitelezésére az 1999. április 8-án, a Környezetvédelmi Értesítõ 99/3. számban megjelent kiírt pályázatok alapján támogatott bányászati tájrendezési feladatok vonatkozásában kívánja megkötni. Ez elvégzendõ feladatokat a tender dokumentációja tartalmazza.<br>
A részvételi felhívás 3. b) pontja meghatározta a teljesítési helyszíneket.<br>
A részvételi felhívás 3. c) pontja lehetõvé tette a beszerzés tárgyának egy részére történõ ajánlattételt is, mégpedig úgy, hogy részajánlat-tételének szempontja volt, hogy a részvételi felhívás 3. b) pontjában felsorolt helyszíneken elvégzendõ feladatokra tehetõ részajánlat úgy, hogy az ajánlattevõ egyidejûleg egy vagy több terület rekultivációjára is tehet ajánlatot.<br>
A két szakaszból álló közbeszerzési eljárás lebonyolítója a Quadrát Építõipari és Kereskedelmi Kft. volt, aki megbízási szerzõdés alapján az ajánlatkérõ nevében járt el.<br>
Az elõminõsítési eljárás eredményhirdetésére 2000. május 4-én került sor, amely alapján a részvételre jelentkezõk közül 22 alkalmas jelentkezõt hívott fel ajánlattételre ajánlatkérõ. Az ajánlattételi szakaszban ajánlatkérési dokumentáció is készült, mely meghatározta a beszerzés tárgyát és mennyiségét bányánként és teljesítési helyszínenként, amely összességében 35 teljesítési helyet és bányát jelentett, továbbá ajánlatkérõ lehetõvé tette a mûszaki konzultációt is az ajánlatkéréssel kapcsolatosan.<br>
Az ajánlati dokumentációban meghatározásra kerültek a feladatok, amelyre nézve kellett a kiadott mûszaki tartalomnak megfelelõen benyújtani az ajánlatokat. Az ajánlati dokumentáció tartalmazta az összességében legelõnyösebb ajánlat elbírálásának részszempontjait, melyek a következõk voltak (zárójelben a súlyszámok):<br>
– ajánlati ár	(5)<br>
– jogszabályi kötelezettségen felül többletszavatossági és jótállási kötelezettségek vállalása	(4,5)<br>
– teljesítési határidõhöz képest korábbi teljesítés	(4)<br>
– fizetési feltételek	(3,5)<br>
– az ajánlattevõ munkaszervezés-rugalmassága	(3)<br>
Az értékelési pontszám 1-tõl 20 pontig terjedt.<br>
Az ajánlati dokumentáció, amely alapján kellett az ajánlattevõknek az ajánlati áraikat és a teljesítés határidejét megadniuk, ajánlattevõi nyilatkozatot, valamint egy vállalkozási szerzõdési feltételek tervezetet tartalmazott. Az ajánlattételi határidõig, 2000. június 14-ig a 8. sorszámú bánya tekintetében kérelmezõn kívül ajánlatot nyújtott be a Szeviép Rt., az Alterra Kft., a Terszol Szövetkezet, a Cronus Kft., a Strabag Rt. és a Geoteam Konzorcium.<br>
A 9. sorszámú bányára vonatkozóan kérelmezõn kívül az Infrastart Kft., a Geosaurus-Geoteam Konzorcium, a Keviép Kft., az Aquadukt Kft., a Hevesvíz Rt.<br>
A 10. sorszámú bányára ugyanezen ajánlattevõk, illetve kérelmezõ tettek ajánlatot.<br>
Ajánlatkérõ az ajánlatok értékelése idõszakában a kérelmezõ mindhárom részajánlata ajánlati árait kirívóan alacsonynak tartotta, ezért a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján az árak indokoltságát kérte, amelyre kérelmezõ az alábbi választ adta:<br>
"A cég tevékenységi körébe illeszkedõ feladatrészek egységárai teljes egészében fedezetet nyújtanak az elvégzendõ munkákra. Az egyéb munkarészekre pl. robbantásos rézsûzés, erdészeti munkák, megbízható alvállalkozói ajánlatok alapján adtuk meg árainkat, amelyeket tapasztalati adatainkkal és más ajánlatokkal kontrolláltunk."<br>
Ajánlatkérõ a meghosszabbított elbírálási idõpontot követõen, 2000. augusztus 3-án hirdette ki az eljárás nyertesét, mely szerint a 8. és a 10. bányánál a Cronus Kft., a 9. bányánál a Geosaurus-Geoteam Konzorcium lett az eljárás nyertese.<br>
Az összességében második helyezett a kérelmezõ lett a 8. bányánál, és a 9. bányánál az Infrastart Kft. lett a második helyezett.<br>
Kérelmezõ jogorvoslati kérelmében kérte ideiglenes intézkedésként a három bányára vonatkozóan a szerzõdéskötés megtiltását, valamint ajánlatkérõ eljárást lezáró döntésének megsemmisítését. Álláspontja szerint az ajánlatkérõ pontozása nem objektív a három bányára, fõleg az ajánlati árra vonatkozóan, mivel õ adta a legkedvezõbb ajánlati árat, ezt az ajánlatkérõ indokolatlanul kockázatosnak tartotta, és ezért az ajánlati árra vonatkozóan pontszámát is ennek megfelelõen állapította meg. Ugyancsak sérelmezte, hogy az ajánlatkérõ a salgótarjáni Magyarbányánál a nyertes Cronus Kft. ajánlati árára tekintettel rosszul pontozta az ajánlatot. Elõadta továbbá a tárgyaláson, hogy átalakulás folytán neve és székhelye megváltozott, mégpedig Strabag Építõ Kft.-vé és a cég székhelye Gyõr, Schwartzenberg u. 87/B. Az átalakulásról szóló végzést becsatolta a döntõbizottsági eljárásban, amely kelt 2000. augusztus 31-én.<br>
A Döntõbizottság D.371/13/2000. sz. határozatában a szerzõdés kötését megtiltotta a 8-as és 10-es bányára vonatkozóan.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Elõadta, hogy az ajánlati ár, mint elsõ részszempont pontozásánál elsõsorban abból indult ki, hogy az ajánlatkérõ egy támogatási összeget állapított meg a tervezõi költségvetés alapján a különbözõ bányák vonatkozásában az elvégzendõ feladatok ellenértékeként. A beérkezett ajánlatokból viszont arra az álláspontra helyezkedett, hogy 28-30 M Ft-os összegbõl a munkákat el lehet végezni, ezért korrigálni kellett, és ennek megfelelõen arra az álláspontra helyezkedett, hogy a támogatási összegnél 20%-nál alacsonyabb összegû ellenszolgáltatást már kockázatos árnak tekinti. 28-30 M Ft összegû ajánlati árhoz viszonyította valamennyi ajánlattevõ ajánlati árát, és ennek megfelelõen történt az ajánlati árra vonatkozó pontszámok megállapítása. A kérelmezõ által az írásban nyújtott magyarázatot az ajánlati árra vonatkozóan nem tudta teljes mértékben elfogadni, ezért került megállapításra maximális pontszám kérelmezõnél, mivel kockázatosnak tartotta a megajánlott ajánlati árát.<br>
A 9. sz. bánya vonatkozásában elõadta, hogy a kérelmezõ ajánlatát érvénytelenné is nyilváníthatta volna, mivel mûszaki tartalmában teljes mértékben nem felelt meg az ajánlati dokumentáció követelményeinek. Elismerte, hogy a 10. bányánál a nyertes ajánlattevõ ajánlati árát rosszul pontozta, és ezt a jogorvoslati eljárásban utóbb korrigálta. Szintén elismerte, hogy a 2. részszempontnál, mégpedig a jogszabályi kötelezettségen felül többlet szavatossági és jótállási kötelezettségek vállalásánál a kötbérvállalást is értékelte és pontozta az ajánlatokban, habár a kötbér mint részszempont az ajánlati felhívásban nem volt megadva, de a dokumentáció szerzõdéstervezetében 50 000 Ft/nap minimális kötbért kikötött az ajánlattevõknek, amelyet vállalniuk kellett.<br>
A Döntõbizottság a beszerzett iratok alapján és a tárgyaláson elhangzottakból megállapította, hogy a jogorvoslati kérelem részben alapos.<br>
A kérelem megalapozott a 8. és 10. bányákra vonatkozó ajánlatkérõi értékelés vonatkozásában, viszont megalapozatlan a 9. bányánál, mivel ott a kérelmezõ a Döntõbizottság álláspontja szerint érvénytelen ajánlatot tett.<br>
A Döntõbizottság a 9. bánya vonatkozásában megállapította, hogy kérelmezõ ajánlatából hiányzik a 02. fejezetbõl 2175 m3 termõföld depózása, dózerolása és terítése, ezért ajánlata nem felel meg az ajánlati dokumentáció követelményeinek, ezért az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen.<br>
Mivel az ajánlatkérõ a közbeszerzési eljárás során elmulasztotta megállapítani a kérelmezõ ajánlata érvénytelenségét, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, mégpedig a Kbt. 52. § (2) bekezdés d) pontjára figyelemmel.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az 52. § (1) bekezdése szerint ajánlatkérõ az ajánlat bontásakor, illetõleg azt követõen megállapítja, hogy mely ajánlatok érvénytelenek. Az ajánlatkérõnek legkésõbb az eredményhirdetés idõpontjában meg kellett volna állapítani a 9. bánya vonatkozásában a kérelmezõ ajánlata érvénytelenségét, mivel ezt elmulasztotta, ezért a fenti jogszabályhelyet megsértette.<br>
A Döntõbizottság ezt követõen megvizsgálta az ajánlatkérõ pontozását a részszempontokra figyelemmel, és az alábbi megállapításokat tette. Az ajánlatokat az ajánlatkérõ az értékeléskor nem egymáshoz, nem a támogatási összeghez viszonyítottan értékelte és pontozta, hanem egy általa reálisnak ítélt, utólag az ajánlatok ismeretében számított árhoz, 28-30 M Ft-hoz hasonlította össze, amelyet az ajánlati átlagárból számolt, átlagárral alátámasztottan is megalapozottnak tartott.<br>
Kérelmezõnek a 22 846 000 Ft-os ajánlati árát 16 ponttal értékelte ajánlatkérõ arra hivatkozással, hogy az alacsony ár kockázatos.<br>
A nyertes Cronus Kft. ezt követõ legalacsonyabb, 28 138 000 Ft árát, valamint az Alterra Kft. 29 078 000 Ft-os árát 20 ponttal értékelte.<br>
A Döntõbizottság álláspontja szerint a kérelmezõ ajánlata a mûszaki tartalomra tekintettel megfelelt az ajánlati felhívás és a dokumentáció követelményének mind a 8., mind a 10. bányánál. A rekultiváció két legjelentõsebb technológiai feladatára, földmunkára kérelmezõ nettó 9 715 000 Ft-os, a nyertes 10 849 000 Ft-os, a biológiai rekultivációra kérelmezõ 5 650 000 Ft-os, a nyertes 6 287 000 Ft-os költséget határozott meg, melyek közel azonosak.<br>
A Döntõbizottság álláspontja szerint az ajánlatkérõ az adott ajánlati ár megítéléséhez semmiféle általa elvárt különleges követelményt – pl. az általa elfogadható minimális ár –, nem jelölt meg, amit az értékelés során figyelembe vehetett volna. Így az azonos mûszaki tartalomhoz tartozó ajánlati árak közül azt kellett volna elõnyösebbnek tekintetnie, amely a legalacsonyabb ellenszolgáltatási értékkel bír. Ez a megítélés és értelmezés áll összhangban a Kbt. céljával és szellemével, valamint a közbeszerzési eljárás során kialakult döntõbizottsági és bírósági gyakorlattal. Tehát az ajánlatkérõnek a kérelmezõ legalacsonyabb árát kellett volna maximális pontszámmal pontoznia.<br>
Mivel ezt nem tette meg, a Döntõbizottság álláspontja szerint ezért az értékelése nem reális és objektív, és ezért a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat nem tartotta be az ajánlatkérõ sem az ajánlati ár pontozásánál, sem jótállási kötelezettségek vállalása részszempontnál, fizetési feltételek részszempontnál.<br>
A második részszempont a jogszabályi kötelezettségen felül vállalt szavatosság és jótállás volt, amelyet az ajánlatkérõ a szerzõdési feltételekben elõírt 24 hónapon túli, valamint jóteljesítési és garanciális és kötbérvállalások alapján értékelt.<br>
A Döntõbizottság azt is megállapította, hogy ajánlatkérõ az ajánlatok ezen tartalmi részének értékelését és pontozását helytelen érték figyelembevételével végezte el. Ezt a tárgyaláson maga is elismerte, hiszen pl. a kérelmezõ ajánlatában pl. nem 3 év, hanem 5 év jótállást vállalt, míg nyertes 3 év jótállást vállalt. Igaz a szerzõdéstervezetben csak 24 hónap szerepel.<br>
Az ajánlati ár vonatkozásában az adható pontszámok a következõképpen alakulhattak volna, a kérelmezõnek tehát meg kellett volna a maximális 20 pontot, a Cronus Kft.-nek 15,2 pontot, az Alterra Kft.-nek 14,3 pontot, és a legmagasabb árat ajánló Terszol Szövetkezetnek 1 pontot kellett volna kapnia. Kérelmezõ a szerzõdéstervezetben elõírtakon túl 36 hónapi jótállást, a Cronus Kft. az elõírtakat, az Alterra Kft. az elõírtakon felül 24 hónap jótállást vállalt a jogszabályban elõírt szavatosság vállalásával.<br>
A Döntõbizottság álláspontja szerint e részszempontnál az ajánlatkérõ által adott pontszámok nem tükrözik az ajánlatok e körben vizsgálandó tartalmi elemei közötti különbségeket és arányokat. Az értékelésbõl megállapítható, hogy e részszempontnál a szerzõdési feltételeiben elõírt minimum 24 hónapon túli garanciális vállalásokat értékelt az ajánlatkérõ. Kérelmezõ 3 éves jótállás vállalását 20 ponttal, az Alterra Kft. elõírás szerinti jótállási vállalását, valamint a garanciális idõn túli 2 éven keresztül és két alkalommal a terület felülvizsgálatára, illetve növényzet szükséges utógondozására és szakmai segítségnyújtásra tett ajánlatát 18 ponttal, míg a nyertes elõírás szerinti jótállási vállalását 18 és a Strabag Rt. ugyanilyen vállalását pedig 17 ponttal értékelte.<br>
Ajánlatkérõ a tárgyaláson úgy nyilatkozott, hogy a nyertesnél az elõírt napi 50 ezer Ft/kötbér késedelmi kötbér vállalását, illetve a + 0,1% megajánlott jóteljesítési garanciát is értékelte.<br>
A Döntõbizottság álláspontja szerint a jótállási kötelezettségbe nem tartozik bele a késedelmi kötbér, illetve a teljesítési garancia, mert a teljesítés egy másik szakaszára vonatkozó jogi eszköz, ugyanakkor ezen vállalások mértéke az ajánlatkérõ által készített összegzésben nem is került annak idején feltüntetésre.<br>
A 3. részszempont a teljesítési határidõhöz képes korábbi teljesítés volt. Ajánlatkérõ a legkedvezõbb határidõt a maximális pontszámmal, a többi teljesítést kétheti lépcsõzéssel 1-1 pont levonással értékelte. Az ajánlati felhívás szerint a 8., 9. és 10. sorszámú bányáknál a mûszaki teljesítést 2000. december 31-én írta elõ, amely idõponthoz képest valamennyi ajánlattevõ korábbi, 2000. november 15. és 30. közötti határidõt vállat. Kérelmezõ 2000. november 22-ig, a Cronus Kft. 2000. november 15-i teljesítésre 20-20 pontot kapott, míg az Alterra Kft. november 30-i határidejére 19 pontot kapott.<br>
Döntõbizottság megállapította, hogy az ajánlatkérõ értékelése a Cronus Kft. és az Alterra Kft. esetében helyes volt, azonban a kérelmezõnek a Cronus Kft. határidejéhez képest vállalt határidejére 19,5 pontot kellett volna kapnia az arányosság követelményeit betartva.<br>
Fizetési feltétel, mint következõ részszempontnál az ajánlatkérõ a számlák darabszámát, a végszámla összegét, a növények eredésvizsgálatáig visszatartott számla összegét és a fizetési határidõt értékelte. A szerzõdési feltételeiben ajánlatkérõ elõírta a 3.3. pontban a pénzügyi ütemezés részletezését és megadását, a 6.4. pontban a végszámla benyújtását az utómunkák befejezését követõen, ami a teljes vállalási összeg 5%-ánál kisebb nem lehet. A fizetési határidõt valamennyi ajánlattevõ a 6.5. pont szerint vállalt. A 8. és 10. bányánál a számlák száma, a végszámla összege és a növényeredésig visszatartott összeg a következõképpen alakult:<br>
– a 8. bányánál a kérelmezõ esetében 2 db számla volt, a végszámla összege 1 569 301 Ft, növényeredésig visszatartott összeg 6,8%, 2001. május 22-ig, a Cronus Kft.-nél számlák száma 5 db, végszámla összege 1 752 300 Ft, növényeredésig visszatartott összeg 6,2%, 2001. április 30-ig,<br>
– a 10. bányánál a kérelmezõ számláinak száma 2 db, a végszámla összege 2 106 310 Ft, a növényeredésig visszatartott összeg 8,3%, a Cronus Kft.-nél 5 db a számlák összege, végszámla összege 1 513 875 Ft, a növényeredésig visszatartott összeg 5,23%, 2001. április 30-ig.<br>
Ezek voltak az ajánlatok tartalmi elemei, ezzel szemben ajánlatkérõ az értékelését úgy végezte el az összegzésben szereplõ adatok szerint, hogy kérelmezõnél a növényeredésig visszatartott mérték mindkét feladatnál csak 5%, amely a kiírás szerinti.<br>
Döntõbizottság megállapította, hogy ajánlatkérõ e részszempontnál is helytelen adatok alapján végezte el pontozását, nem az ajánlat tartalmi elemeire figyelemmel történt meg a pontszámok megadása, ezért a pontozása eleve nem lehet objektív. Egyébként ajánlatkérõ a fizetési feltételek részszempontra kérelmezõnek 20, a Cronus Kft.-nek 18, az Alterra Kft.-nek 17 pontot adott.<br>
Döntõbizottság errõl a pontszámról a fentiekre figyelemmel tehát megállapította, hogy az nem tükrözi az ajánlatban szereplõ tartalmi elemeket, és így az ajánlatkérõ által kiosztott pontszám nem objektív.<br>
A Döntõbizottság tehát összességében megállapította, hogy az ajánlatkérõ az ajánlati ár vonatkozásában értékelése nem objektív a kiadott pontszámok tekintetében, mivel olyan elõírást sem az ajánlati felhívásban, sem a dokumentációban nem tett, mely arra vonatkozott volna, hogy mit tekint kirívóan alacsony árnak, ilyen elõírás nem volt, ezért a benyújtott ajánlati árakat figyelembe véve kellett volna a pontszámokat kiosztani, így kérelmezõnek maximális pontszámot kellett volna adni az elsõ részszempontra. Ugyancsak nem objektív az értékelése a jogszabályi kötelezettségén felül a többlet szavatossági és jótállási kötelezettségek vállalásánál, mivel olyan részszempont értékelését is figyelembe vette az ajánlatoknál, így a kötbér értékelését, amelyet az ajánlati felhívás és a dokumentáció nem tartalmazott, a teljesítési határidõhöz képest korábbi teljesítésnél sem arányosan állapította meg a pontszámokat, a fizetési feltételeknél pedig az ajánlat tartalmi elemeihez nézve szintén nem objektíven és arányosan állapította meg a pontszámokat. Ez fõleg a növényeredésig visszatartott összeg százalékos megállapításában mutatkozott.<br>
Erre figyelemmel a Döntõbizottság álláspontja szerint ajánlatkérõ értékelése objektíven felel meg az ajánlatok tartalmi elemei, illetve a részszempont vonatkozásában, ezért a Döntõbizottság álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, amely szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A 8., 10. bányáknál és a 9. bányánál is tehát az ajánlatkérõnek a fentiekre figyelemmel az eljárást lezáró döntése is jogsértõ, ezért a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének a megsértését is a Döntõbizottság az ajánlatkérõ terhére megállapította.<br>
A 9. bányánál továbbá megállapította azt, hogy a kérelmezõ ajánlata a fentebb elmondottakra figyelemmel érvénytelen volt, így az összehasonlításra alkalmatlan volt.<br>
Döntõbizottságnak tehát erre való figyelemmel a 8. és 10. bányákra vonatkozóan az eljárást lezáró döntést meg kellett semmisítenie.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés c) és h) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 20.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>