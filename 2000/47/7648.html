<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7648)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.423/11//2000<br>
<br>
Tárgy: a Point Kft. és a Colonel Kft. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Point Vagyonvédelmi és Szolgáltató Kft. (2600 Vác. Damjanich tér 5., továbbiakban: kérelmezõ I.) jogorvoslati kérelmét – melyet dr. Katona Miklós ügyvéd (1054 Budapest, Alkotmány u. 27.) által képviselt Országos Egészségbiztosítási Pénztár (1139 Budapest, Váci út 73/A, továbbiakban: ajánlatkérõ) õrzés-védelem, portai szolgálat az OEP épületeiben és pénzkísérés tárgyú közbeszerzési eljárása ellen indított – a Döntõbizottság elutasítja.<br>
Az ajánlatkérõ ugyanezen közbeszerzési eljárása ellen a Colonel Vagyonvédelmi és Mûszaki Üzemeltetõ Kft. (1082 Budapest, Kisfaludy u. 28/B, továbbiakban: kérelmezõ II.) kérelmének a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért 3 000 000 Ft, azaz hárommillió forint bírság megfizetésére kötelezi ajánlatkérõt.<br>
Ajánlatkérõnek a bírság összegét a Közbeszerzések Tanácsa MNB 10032000-01720361-00000000 számú számlájára kell befizetni a határozat kézhezvételétõl számított 15 napon belül.<br>
Kötelezi ajánlatkérõt, hogy a határozat kézhezvételétõl számított 15 napon belül fizessen meg kérelmezõ II. részére 30 000 Ft, azaz harmincezer forint igazgatási szolgáltatási díjat.<br>
Kérelmezõ I. saját maga viseli a jogorvoslati eljárásban felmerült költségeit.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. május 31-én megjelent számában, a rendelkezõ részben megjelölt szolgáltatás 2 év idõtartamig történõ elvégzésére legkedvezõbb ajánlatot tevõ kiválasztása céljából. A szolgáltatást a felhívás 3. b) pontja szerint 19 területi egységben kell elvégezni.<br>
Ajánlatkérõ részajánlat tételét lehetõvé tette, azzal a kikötéssel, hogy az nem vonatkozhat a dokumentációban meghatározott területi egységeknél kisebb részre. Az elvégzendõ feladatokat ajánlatkérõ a dokumentáció II. Mûszaki követelmények címû fejezete a)–i) pontjaiban határozta meg.<br>
Az ajánlatok elbírálására az összességében legelõnyösebb ajánlat elbírálási szempontot választotta, bírálati részszempont 1-1-es súlyszámmal a szakmai követelmények és az ár volt.<br>
Az elsõ részszempontból az ajánlatokat úgy bírálta el, hogy egy hét ún. alszempontból álló értékelési táblázatot készített, mely alszempontokhoz külön-külön max. pontszámot rendelt.<br>
A hét alszempont közül a negyedik a "Térítésmentes többletszolgáltatások bemutatása", az ötödik a "Rendkívüli események kezelésének bemutatása. Õrzés, pénzkísérés", a hatodik az "Ajánlattevõ képzési, továbbképzési rendszerének bemutatása".<br>
Az alszempontok alapján ajánlatkérõ az ajánlatokban szereplõ tényeket, adatokat pontozta. A pontozási metodikát ajánlatkérõ az ajánlattevõkkel sem a felhívásban, sem a dokumentációban, sem egyéb közbeszerzési dokumentumban nem ismertette.<br>
A negyedik alszempontban értékelendõ adatokra, tényekre vonatkozóan a dokumentáció nem tartalmazott elõírást, azaz nem közölt olyan ajánlatkérõ igényt, hogy többletszolgáltatások vállalására ajánlatot kér.<br>
Az ötödik alszempontot illetõen a dokumentáció függeléke 5. f) pontjának harmadik bekezdése azt írja elõ, hogy "esetleges, elõre nem látható események (hatósági ellenõrzés, mûszaki hiba, baleset, támadás stb.) megtörténtekor a szállítandó értékek ideiglenes elhelyezése, õrzés-védelme (a további intézkedésig) jól védhetõ körülmények között legyen megoldott mechanikai védelem, telepített el. jelzõrendszer, személyi fegyveres védelem" útján. E körbe tartozik még a dokumentáció II. fejezetében, a 8. oldalon szereplõ elõírás, miszerint ajánlattevõ mutassa be, hogy hogyan történik a riasztás, valamint riasztás esetén milyen intézkedéseket foganatosít.<br>
A hatodik alszempontra nézve a dokumentáció II. fejezetében, a 8. oldalon ajánlatkérõ elõírta, hogy ajánlattevõ mutassa be "milyen képzésben, továbbképzésben részesíti alkalmazottait, ill. milyen rendszeres vagy eseti továbbképzést ír elõ partnerei számára".<br>
A módosított ajánlattételi határidõre, július 25-re 23 ajánlattevõ nyújtott be ajánlatot. A kérelmezõ I. Nógrád megye, Veszprém megye területi egységre és ajánlatkérõ központi székházára, a kérelmezõ II. pedig teljeskörûen valamennyi területi egységre.<br>
Ajánlatkérõ értékelte az ajánlatokat, és az augusztus 23-án történt eredményhirdetésen az Escort Kft. ajánlatát hirdette ki nyertesnek valamennyi területi egységre nézve.<br>
Kérelmezõ I. szeptember 7-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ az alszempontok 6. pontjánál nem vette figyelembe az általa bemutatott képzési rendszert és erre az alszempontra 0 pontot adott részére. Közölte, hogy a megfelelõ képzési rendszerét igazolja a Minõségi Kézikönyve is. Álláspontja szerint esélyes lett volna a nyertességre, ha ajánlatkérõ az értékelésnél nem tekint el a képzési rendszere értékelésétõl. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Kérelmezõ II. szeptember 9-én terjesztette elõ jogorvoslati kérelmét: Közölte, hogy az eljárás eredményérõl augusztus 30-án vette kézhez a tájékoztatót, és ekkor értesült arról, hogy ajánlatkérõ az alszempontok 4. és 5. pontjánál nem vette figyelembe az általa benyújtott ajánlat idevonatkozó részét, és ezen alszempontok alapján 0 pontot adott részére. Sérelmezte ajánlatkérõ pontozását, mert álláspontja szerint helytálló pontozás esetén az eljárás nyertese lehetett volna. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételeiben kérte mindkét jogorvoslati kérelem elutasítását. A kérelmezõ I. kérelmére vonatkozóan elõadta, hogy a képzésre vonatkozóan csupán két mondat szerepel a Minõségbiztosítási Kézikönyvre való utalás mellett, azonban úgy az ajánlat, mint a kézikönyv vonatkozó 18. pontja feltételes módban, a munkavállalók igényeinek függvényében utal a továbbképzés lehetõségére. Kérelmezõ II. kérelmét azért nem tartja megalapozottnak, mert egyrészrõl a kérelmezõ II. ajánlata tartalmaz ugyan többletszolgáltatást, de azt nem térítésmentesen kívánja nyújtani, másrészrõl pedig az ajánlat nem tartalmazott ismertetést rendkívüli események kezelésére vonatkozóan. A jogorvoslati eljárásban tartott tárgyaláson közölte, hogy a nyertessel a közbeszerzési szerzõdést megkötötte.<br>
Az egyéb érdekeltek közül Tutus Security Kft. terjesztett elõ érdemi észrevételt, kifogásolta, hogy ajánlatkérõ a bírálatnál alkalmazott szempontokat nem ismertette az ajánlatevõkkel.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõ I. jogorvoslati kérelme megalapozatlan, a kérelmezõ II. kérelme pedig részben megalapozott.<br>
Kérelmezõ I. azt sérelmezte, hogy ajánlatkérõ nem adott részére pontszámot a hatodik alszempontra, a képzési és továbbképzési rendszer bemutatására. Ajánlatkérõ ezen döntése helytálló volt. Kérelmezõ I. ajánlata e vonatkozásban csak a következõket tartalmazza: "A Minõségügyi Kézikönyv elõírásai szerint a Point Kft. dolgozói többszintû képzésen vesznek részt." A hivatkozott Minõségügyi Kézikönyv a képzéssel kapcsolatban a 18. oldalon tartalmaz elõírást, miszerint: "A Point Kft. elengedhetetlennek tartja, hogy lehetõségeihez mérten képzett munkatársakat alkalmazzon, biztosítva ezáltal tevékenységének színvonalát. Minden munkatársnak jogában áll olyan képzést és továbbképzést igényelni, amely megszünteti a munkaterületével kapcsolatos munkabeli hiányosságokat. Ezen igényeket a részlegvezetõk gyûjtik össze, és vezetõi értekezleten terjesztik elõ."<br>
A Döntõbizottság elfogadta ajánlatkérõ érvelését, miszerint nem elegendõ a képzést és továbbképzést az alkalmazottak igényeire bízni, azt konkrétan elõ kellett volna írnia és ezen elõírásokat az ajánlatban ismertetni ahhoz, hogy kérelmezõ I. képzési, továbbképzési rendszere 0-nál nagyobb pontszámmal értékelhetõ legyen.<br>
A Döntõbizottság megállapította, hogy az alkalmazottak képzésére, továbbképzésére vonatkozó kifejezett elõírás hiányában a szóban forgó alszempontra a kérelmezõ I. részére 0 pont jár. Ezért ajánlatkérõ eljárása helytálló volt, a jogorvoslati kérelem megalapozatlan:<br>
Kérelmezõ II. a negyedik és az ötödik alszempontból történt pontozást sérelmezte.<br>
A negyedik alszempont alapján ajánlatkérõ az ajánlattevõ által ajánlott térítésmentes többletszolgáltatásokat pontozta max. 40 ponttal.<br>
A Kbt értelmében ajánlatkérõnek nem volt joga ezen többletszolgáltatások értékelésére, mert ajánlatkérõ csak olyan ajánlati elemek meglétét kérheti számon az ajánlattevõktõl, melyekre nézve az ajánlati felhívásban, illetve dokumentációban igényét meghatározza, és csak olyan bírálati részszempontok alapján végezheti az ajánlatok értékelését, melyeket elõre közölt az ajánlattevõkkel. Ez utóbbi követelmény érvényes az alszempontokra is.<br>
A Döntõbizottság részletesen megvizsgálta a felhívást és a dokumentációt, és megállapította, hogy egyikben sem szerepel ajánlatkérõi igény az ajánlattevõk felé térítésmentes többletszolgáltatások felajánlására.<br>
Ezért a Döntõbizottság a negyedik alszempontból elvégezte a pontozás korrekcióját oly módon, hogy a nyertes ajánlattevõnél mellõzte a térítésmentes többletszolgáltatásra adott pontokat.<br>
Az Escort Kft. nyertes ajánlattevõ valamennyi területi egységre vonatkozó ajánlatára a negyedik alszempontra 40 pontot kapott, kérelmezõ II. pedig 0 pontot. A fentiek szerint jogszerûtlenül adott 40 pontnak a nyertes összpontszámaiból való levonása folytán a pontszámok az egyes területi egységeknél a következõk szerint alakulnak:<br>
	Nyertes	Korrigált	Kérelmezõ II.<br>
Bács-Kisk. megye	924	884	897<br>
Baranya megye	850	810	810<br>
Békés megye	924	884	897<br>
B.-A.-Z. megye	917	877	897<br>
Csongrád megye	917	877	897<br>
Fejér megye	896	856	868<br>
Gyõr-Sopron m.	921	881	884<br>
Hajdú-Bihar m.	933	893	897<br>
Heves megye	907	867	897<br>
Jász-N.kun-Sz. m.	922	882	886<br>
Komárom-E. m.	924	884	897<br>
Nógrád m.	916	876	888<br>
Bp. székház	933	893	897<br>
Somogy megye	871	831	832<br>
Szabolcs-Sz.-B. m.	862	822	823<br>
Tolna megye	898	858	861<br>
Vas megye	933	893	897<br>
Veszprém megye	917	877	897<br>
Zala megye	878	838	848<br>
Az ajánlatkérõ értékelési hibájának korrekciója útján a Döntõbizottság megállapította, hogy – Baranya megye kivételével – mindegyik területi egységre a kérelmezõ II. tette az összességében legkedvezõbb ajánlatot, Baranya megye területi egységre nézve a nyertes és kérelmezõ ajánlata egyenértékû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja: "Az eljárás nyertese az, aki az ajánlatkérõ részére az ajánlati felhívásban (és dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette." Az ajánlatkérõ által választott összességében legelõnyösebb ajánlat elbírálási szempont alapján a kérelmezõ II. ajánlata volt a legkedvezõbb. Ennek ellenére ajánlatkérõ az Escort Kft. ajánlatát hirdette ki nyertesnek.<br>
Ajánlatkérõ ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdését.<br>
A jogsértés miatti jogkövetkezményként a Döntõbizottság bírságot szabott ki ajánlatkérõ terhére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 17.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>