<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7490)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.238/5/2000<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Globál Sport Kft. (4030 Debrecen, Tömös u. 17.,  a továbbiakban: kérelmezõ) kérelmezõnek a Zalaegerszegi Önkormányzat (8900 Zalaegerszeg, Kossuth L. u. 17–19., a továbbiakban: ajánlatkérõ) ellen a "zalaegerszegi atlétikai pálya kivitelezésére vonatkozó beruházás kapcsán közbeszerzési eljárás mellõzése miatt" benyújtott jogorvoslati kérelmét érdemi vizsgálat nélkül elutasítja.<br>
Kérelmezõ a felmerült költséget maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2000. június 14-én nyújtotta be jogorvoslati kérelmét a Zalaegerszegi Önkormányzat ellen, a rendelkezõ részben meghatározott beruházás kapcsán, közbeszerzési eljárás mellõzése miatt.<br>
Kérelmezõ álláspontja szerint a Zalaegerszegi Önkormányzat által finanszírozott zalaegerszegi sportpálya felújításának kivitelezési költségei nagymértékben meghaladják a Kbt. által meghatározott 30 millió forint összegû értékhatárt, így a 30 millió forint alatti szerzõdés megkötésével az önkormányzat megsértette a Kbt. 5. §-ában foglaltakat, miszerint tilos a törvény megkerülése céljából a közbeszerzést részekre bontani.<br>
Kérelmezõ sérelmezte, hogy a közbeszerzési eljárás mellõzésével történõ beruházás során sem neki, sem más kivitelezõ társaságnak nem volt lehetõsége pályázat benyújtására.<br>
Kérelmezõ kérelmében írásban nyilatkozott arról, hogy 2000. május 25-én szerzett tudomást arról, hogy Zalaegerszegen az atlétikai pálya kivitelezése folyamatban van.<br>
A kérelmezõ jogorvoslati kérelme elkésett, így azt a Döntõbizottság érdemben nem vizsgálta.<br>
A közbeszerzésekrõl szóló, az 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdése szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni… E határidõk elmulasztása jogvesztéssel jár.<br>
Tekintettel arra, hogy a kérelmezõi gazdasági társaság 2000. május 25-én értesült a jogsértõ eseményrõl, a jogorvoslati kérelem benyújtására nyitva álló, a tudomásra jutástól számított 15 napos határidõ 2000. június 9-én, pénteken lejárt. Így a kérelmezõ jogorvoslati kérelmének 2000. június 14-i benyújtása elkésett.<br>
Figyelemmel arra, hogy a Kbt. fent idézett 79. § (7) bekezdése szerint a határidõ elmulasztása jogvesztéssel jár, a Döntõbizottságnak nincs törvényes lehetõsége a kérelem érdemi vizsgálatára, illetve a jogorvoslati eljárás lefolytatására.<br>
Mindezek alapján a Döntõbizottság a kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint érdemi vizsgálat nélkül elutasította. Az eljárási díj viselésérõl a Kbt. 88. § (1) bekezdés h) pontja rendelkezik, a jogorvoslat jogát pedig a Kbt. 89. § (1) bekezdése biztosítja.<br>
<br>
Budapest, 2000. június 29.<br>
<br>
Dr. Kozmáné dr. Gocs Éva s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>