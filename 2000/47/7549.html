<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7549)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.425/6/2000.<br>
<br>
Tárgy: a Colonel Vagyonvédelmi Kft. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Colonel Vagyonvédelmi és Mûszaki Üzemeltetõ Kft. (1082 Budapest, Kisfaludy u. 28/B, a továbbiakban: kérelmezõ) jogorvoslati kérelmét; melyet Veresné dr Hole Ágnes ügyvéd (1067 Budapest, Eötvös u. 24.) által képviselt Semmelweis Egyetem Testnevelési és Sporttudományi Kar (1123 Budapest, Alkotás u. 44., a továbbiakban: ajánlatkérõ) az egyetem központi létesítményeiben õrzés-védelmi, portaszolgálati, teremfelügyelõi teendõk ellátása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 2000. augusztus 23-án megjelent számában, a rendelkezõ rész szerinti beszerzés tárgyában.<br>
A felhívás 11. pontjában meghatározta. az ajánlatkérõ pénzügyi, gazdasági és mûszaki alkalmassága tanúsításához szükséges igazolások, nyilatkozatok körét. A 11. b) pontban kikötötte, hogy alkalmatlannak minõsíti a szerzõdés teljesítésére azt az ajánlattevõt, akinek<br>
– a pénzintézeti nyilatkozata negatív,<br>
– cégkivonatában nem szerepel a beszerzés tárgya szerinti tevékenységi kör,<br>
– mérleg szerinti eredménye negatív, valamint<br>
– akire nézve a vele szerzõdéses kapcsolatban álló megrendelõ a referencia tekintetében negatív tartalmú nyilatkozatot tett.<br>
Ajánlatkérõ a felhívás 16. f) pontjában nyilatkozatot kért az ajánlattevõtõl a jelenlegi dolgozói állomány foglalkoztatására nézve.<br>
Kérelmezõ szeptember 6-án jogorvoslati kérelmet terjesztett elõ a Döntõbizottsághoz. Sérelmezte az ajánlati felhívás egyes kikötéseit, nevezetesen azt, hogy a felhívás szerint ajánlatkérõ a szerzõdés teljesítésére alkalmatlanná minõsíti azt az ajánlattevõt, akinek mérleg szerinti eredménye negatív, valamint aki negatív véleményt tartalmazó referencianyilatkozatot csatol. A sérelmezett elsõ kikötéssel szemben elõadta, hogy az ellentétes a Kbt. azon elõírásával, hogy az alkalmassági követelményeket legfeljebb a szerzõdés teljesítéséhez szükséges mértékben lehet elõírni, a második kikötést pedig azért kifogásolja, mert álláspontja szerint jogerõs bírói döntés nélkül ajánlatkérõ nem jogosult annak eldöntésére, hogy az elmarasztaló referencianyilatkozat megalapozott-e. Kifogásolta továbbá a felhívás 16. f) pontjában kért nyilatkozattételre vonatkozó ajánlatkérõi igényt, mert bár jól képzett alkalmazotti állománnyal rendelkezik, ajánlatkérõ átvételre "kínálja" a vele munkaviszonyban álló dolgozóit. Kérte a jogsértés megállapítását és az ajánlati felhívás általa sérelmezett pontjainak megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a negatív mérleg mûködési zavarokra utal, tehát általában megkérdõjelezi ajánlattevõ pénzügyi alkalmasságát. A referencianyilatkozatok becsatolására vonatkozó kikötése nem sérti az esélyegyenlõséget, mert az mindegyik ajánlattevõre vonatkozik. A dolgozói átvételét illetõ nyilatkozat tartalma az ajánlatok elbírálásánál nem játszik szerepet, mert az nem elbírálási szempont.<br>
A Döntõbizottság a felek írásos észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította., hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése meghatározza azon igazolások, nyilatkozatok körét, melyekkel az ajánlattevõ pénzügyi, gazdasági és mûszaki alkalmasságának igazolása elõírható. A (4) bekezdés elõírja, hogy az ajánlati felhívásban meg kell határozni, hogy az (1) és (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti ajánlatkérõ az ajánlattevõt alkalmatlannak a szerzõdés teljesítésére. Az (5) bekezdés úgy az alkalmasság, mint az alkalmatlanság megállapítására vonatkozóan határt szab az ajánlatkérõ részére, miszerint az alkalmasság igazolására szolgáló adatok és tények kérését a közbeszerzés tárgyára kell korlátozni, az alkalmatlansági kritériumokat pedig legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottságnak a jogorvoslati kérelem elbírálása körében azt kellett eldöntenie, hogy az ajánlati felhívásnak a kérelmezõ által sérelmesnek tartott kitételei összefüggnek-e a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében foglalt igazolási módokkal, valamint ezen kitételek meghaladják-e a szerzõdés teljesítéséhez ténylegesen szükséges mértéket.<br>
A 44. § (1) bekezdése szerint a pénzügyi, gazdasági alkalmasság igazolható – többek között – a számlavezetõ pénzintézettõl származó nyilatkozattal és az ajánlattevõ mérlegének becsatolásával.<br>
A (2) bekezdés szerint a mûszaki alkalmasság – többek között – igazolható az elõzõ legfeljebb három év legjelentõsebb szolgáltatásainak ismertetésével, legalább az ellenszolgáltatás összege, a teljesítés ideje és a szerzõdést kötõ másik fél megnevezésével.<br>
A Döntõbizottság megállapítja, hogy a kérelmezõ által sérelmesnek tartott kikötések összefüggnek a 44. § (1) és (2) bekezdése szerinti igazolási módokkal.<br>
Ajánlatkérõ részérõl a mérleg becsatolásának igénye azt a célt szolgálja, hogy meggyõzõdhessen az ajánlattevõ fizetõképességérõl, gazdasági helyzete stabilitásáról, elkerülendõ, hogy olyan ajánlattevõvel kössön szerzõdést, mely ajánlattevõ a pénzügyi, gazdasági helyzete megromlása folytán nem tud majd eleget tenni szerzõdéses kötelezettségeinek. Kétségtelen, hogy egy adott év negatív eredménymérlege nem jelenti feltétlenül azt, hogy az ajánlattevõ fizetésképtelen, de nagyobb a veszélye annak, hogy azzá válik, mint egy, a gazdasági évet pozitív eredménnyel záró ajánlattevõ.<br>
A 44. § (2) bekezdés a) pontja szerint a mûszaki alkalmasság igazolható az ajánlattevõ korábbi, legfeljebb háromévi szolgáltatásainak ismertetésével. Ezen törvényhely elõírja, hogy a referenciaismertetésben meg kell nevezni a szerzõdést kötõ másik felet is. A megnevezésre vonatkozó elõírásnak az az indoka, hogy az ajánlatkérõ információt tudjon beszerezni az ajánlattevõ korábbi munkavégzéseirõl. Ezen információszerzés egyik módja az ajánlattevõ felhívása a referenciaigazolások csatolására. Kétségtelen, hogy fennáll a veszélye annak, hogy valamelyik megrendelõ szubjektív okokból nem valós tartalmú referencianyilatkozatot ad ki, azonban ez a veszély egységesen fennáll mindegyik ajánlattevõnél. Ajánlatkérõ tehát a referenciaigazolások bekérésével nem sértette az esélyegyenlõséget.<br>
A Döntõbizottság megvizsgálta azt is, hogy a kérelmezõ által sérelmezett alkalmatlansági kritériumok a szerzõdés teljesítéséhez feltétlenül szükséges mértékben lettek-e meghatározva.<br>
Ajánlatkérõ biztonsági, õrzési feladatok végzésére kíván szolgáltatást igénybe venni, mely tevékenység az ezt végzõ vállalkozóba vetett feltétlen bizalmat igényel. Nem róható tehát ajánlatkérõ terhére, hogy meg akar gyõzõdni az ajánlattevõ pénzügyi stabilitásáról, korábbi munkavégzéseinek minõségérõl, megbízhatóságáról. Ajánlatkérõ tehát jogosan kötötte ki a felhívásban, hogy csak stabil gazdasági helyzetben levõ, korábbi munkáit megbízhatóan, jó minõségben végzõ ajánlattevõt fog alkalmasnak minõsíteni a szerzõdés teljesítésére.<br>
A Döntõbizottság megállapítja, hogy az ajánlati felhívásnak a kérelmezõ által sérelmezett kikötései nem haladják meg a szerzõdés teljesítéséhez feltétlenül szükséges mértéket.<br>
Kérelmezõ kifogásolta, hogy ajánlatkérõ kérte ajánlattevõk nyilatkozatát arra nézve, hogy a jelenleg õrzés-védelmi és portaszolgálatot ellátó alkalmazottakat ajánlattevõ kívánja-e foglalkoztatni.<br>
A Döntõbizottság elfogadta az ajánlatkérõ által elõadottakat, miszerint a felhívás ezen pontja nem hat ki az elbírálásra, az csak információkérésnek minõsül. Nyilvánvaló, hogy ajánlatkérõ tudni akarja, hogy a beszerzés tárgya szerinti tevékenységet végzõk munkaviszonyát meg kell-e szüntetnie, vagy azok áthelyezéssel a nyertes ajánlattevõhöz kerülnek. Önmagában az a kérelmezõi vélelem, hogy ajánlatkérõt a döntésnél esetlegesen befolyásolhatja a nyilatkozat tartalma, nem ok a felhívás ezen pontjának megsemmisítésére, a befolyásoltság kérdésének az ajánlatkérõ eljárást lezáró döntésének vizsgálata keretében lehet relevanciája.<br>
A Döntõbizottság megállapította., hogy a jogorvoslati kérelem szerinti sérelmek nem valósak, ezért a jogorvoslati kérelmet megalapozatlanság címén elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 3.<br>
<br>
Dr. Csitkei Mária s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>