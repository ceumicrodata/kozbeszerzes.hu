<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7586)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.397/6/2000<br>
<br>
Tárgy: Sodexho Magyarország Kft. jogorvoslati kérelme a Budapest Fõváros Önkormányzata Váci Mihály Kollégium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sodexho Magyarország Kft.(1115 Budapest, Etele u. 68.), képviseli dr. Ferenczy Gábor ügyvéd (1026 Budapest, Kelemen L. u. 2/3. fszt. 5., a továbbiakban kérelmezõ) jogorvoslati kérelmét, amelyet a Budapest Fõváros Önkormányzata Váci Mihály Kollégium (1141 Budapest, Mogyoródi út 128., a továbbiakban ajánlatkérõ) nevében és megbízásából eljárt Quadrát Építõipari és Kereskedelmi Kft. (3100 Salgótarján, Mártírok útja 4., a továbbiakban megbízott) "a kollégium 14–20 éves korosztályú diákjainak közétkeztetése" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve de, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 24. számában, 2000. június 14-én tette közzé ajánlati felhívását nyílt eljárás lefolytatására, melynek tárgya a kollégium 14–20 éves korosztályú diákjainak közétkeztetése volt. Az étkeztetés a kollégium étkezõjében történhet, az ételek kiszállítása mikrózható edényben kell hogy történjen.<br>
A szállítás, a mikrohullámú sütõk és a mikrózható edények biztosítása az ajánlattevõ feladata.<br>
A közbeszerzési eljárás lebonyolításával ajánlatkérõ megbízta a Quadrát Építõipari és Kereskedelmi Kft.-t. Az ajánlatkérõ meghatározta a 3. a) pontban a beszerzés tárgyát, illetve annak a mennyiségét is. A teljesítés határidejét, illetve a szerzõdés idõtartamát 2000. szeptember 1-jétõl 2001. június 30-ig, illetve legkésõbb a fõzõkonyha elkészültéig határozta meg.<br>
A közbeszerzési eljárásban az ajánlatkérõ, illetve megbízottja dokumentációt is rendelkezésre bocsátott, amelyben meghatározta az ajánlattétel formai és tartalmi követelményeit.<br>
Részajánlattétel lehetõségét ajánlatkérõ kizárta, azonban a többváltozatú ajánlattételt megengedte.<br>
Az ajánlatok elbírálásának szempontja az összességében legelõnyösebb ajánlat volt.<br>
Ajánlatkérõ az ajánlati felhívásban a pénzügyi és gazdasági alkalmasság körében különbözõ mutatószámoknak megfelelõen külön vizsgálta az ajánlattevõk pénzügyi és gazdasági alkalmasságát. A 11. b) pontban közölte az ajánlattevõkkel, hogy alkalmatlan az ajánlattevõ, akinek a gyors likviditási mutatója 1997. és 1998. kisebb, mint egy, de az 1999. nagyobb vagy egyenlõ, mint egy, akkor 1 pont, egyébként 0 pont. A pénzügyi mutatók ajánlati felhívásban részletezett minõsítési rendszerében az elérhetõ 23 pontból minimum 18-at kellett elérni, az ez alatt elért pontszámú ajánlattevõk alkalmatlanok a szerzõdés teljesítésére.<br>
Az ajánlatok bontási határidejére, azaz 2000. július 25-re a kérelmezõn kívül a Franyó–Maros Kft. és Herdlicska Márton egyéni cég nyújtott be ajánlatot.<br>
Ajánlatkérõ az ajánlatokat megvizsgálta, és 2000. augusztus 18-i eredményhirdetésen az alábbi eredményt hirdette ki.<br>
Az eljárás nyertese a Franyó–Maros Kft.<br>
Érvénytelen ajánlatot tett: Herdlicska Márton egyéni cég. Az ajánlattevõ mûszaki alkalmassági feltételek között nem rendelkezett a kiírásban szereplõ mikrohullámú sütõkkel és edényekkel, csak jelezte, hogy szerzõdéskötést követõen azokat beszerzi.<br>
Az ajánlatkérõ viszont az ajánlat beadásának idõpontjában rendelkezésre álló technikai, mûszaki felszereltséget írt elõ.<br>
Kérelmezõ alkalmatlan pénzügyi mutatója alapján a szerzõdés teljesítésére, mivel a kiírásban szereplõ pénzügyi mutatói nem érték el a minimum 18 pontot, pontszáma 17 volt.<br>
Az ajánlatkérõ és a nyertes ajánlattevõ az ajánlati felhívásnak megfelelõen a vállalkozási szerzõdést megkötötte.<br>
Kérelmezõ 2000. augusztus 24-én benyújtott kérelmében kérte, hogy a Döntõbizottság semmisítse meg az alkalmatlanná nyilvánításáról szóló ajánlatkérõi döntést, ideiglenes intézkedésként pedig kérte, hogy a szerzõdéskötés megtiltását rendelje el a Döntõbizottság. Álláspontja szerint a mérlegébõl megállapítható, hogy a 1997–1998. és az 1999. évi mutatói alapján megfelel az ajánlatkérõ kívánalmainak, tehát mivel a 1999. évi mutató nagyobb, mint egy, ezért plusz 1 pont járt volna, és ezzel teljesítette volna a 18 pontos minimális követelményt, így nem minõsülhetett volna alkalmatlannak. Ugyanakkor a jogorvoslati kérelmében még az eljárás eredménytelenségére hivatkozott, de a tárgyaláson ennek a megállapítására vonatkozó kérelmi részt visszavonta.<br>
Az ajánlatkérõ, illetve megbízottja a jogorvoslati kérelem elutasítását indítványozta. Érdemi észrevételében elõadta, hogy az ajánlattevõ és alvállalkozói a pénzügyi alkalmasságát az alábbi mutatószámok segítségével állapította meg, fizetõképesség megállapítása, rövid távú likviditási mutatók, gyors likviditási mutatók, forrásszerkezet vizsgálatánál az adósságállomány aránya, és fedezettsége, kockázati vizsgálatnál a céltartalék állománya, jövedelmi helyzet vizsgálatánál a saját tõke és hozammutató.<br>
A pénzügyi mutatók meghatározott minõsítési rendszerében az elérhetõ 23 pontból minimum 18 pontot kellett elérni annak az ajánlattevõnek, aki ezzel kívánta igazolni a pénzügyi és gazdasági alkalmasságát. Az ez alatt elért pontszámoknál az ajánlattevõk alkalmatlanok.<br>
A mûszaki alkalmatlanság megállapításánál többek között ajánlatkérõi kívánalom volt, hogy ha nincs kellõ mennyiségû mikrohullámú sütõ, minimum 6 db, és mikrózható edénye, második fogásra alkalmas minimum 1000 db, leves tálalására alkalmas minimum 400 db, valamint a szállításhoz szükséges 1 db gépkocsija, akkor alkalmatlan az ajánlattevõ mûszaki szempontból a szerzõdés teljesítésére.<br>
Visszatérve a kérelmezõ alkalmatlanná nyilvánításához, a mutató értékelésénél elõször annak kell teljesülnie, hogy az 1997. és 1998. évi mutató legyen kisebb, mint egy, és ha ez a feltétel teljesül, akkor kell vizsgálni az 1999. évi mutató nagyságát. Mivel a kérelmezõ 1997. évi mutatója nagyobb, mint egy, így nincs jelentõsége annak, hogy a 1999. évi mutató is nagyobb, mint egy. Tehát a hivatkozott kiírásnál fontos, hogy az 1997. és 1998 évi mutatók kisebbek legyenek, mint egy, mert csak akkor érvényesül a fejlõdési tendencia, nevezetesen hogy pozitívan értékelendõ, ha az 1999. évi mutató már nagyobb, mint egy.<br>
Elõadta továbbá, hogy a szerzõdés teljesítésére alkalmassági feltétel volt mind a pénzügyi, mind a mûszaki feltételek egyidejû teljesülése, ezért a kérelmezõt a szerzõdés teljesítésére alkalmatlannak kellett minõsíteni.<br>
Az ajánlatkérõ az errõl szóló döntést az eredményhirdetés napján hozta meg, a Herdlicska Márton egyéni cég szintén alkalmatlan a szerzõdés teljesítésére, mégpedig mûszaki szempontból, mivel az ajánlat beadásának idõszakában nem rendelkezett a szükséges eszközökkel, hanem azt csak a szerzõdéskötés után vállalta volna.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Az egyéb érdekelt Herdlicska Márton egyéni cég szintén törvénysértõnek találta az alkalmatlanná nyilvánítását.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem alaptalan.<br>
Az ajánlati felhívás 11. b) pontjában gyors likviditási mutatójának kiszámítása során ajánlatkérõ két módon is lehetõvé tette pontok szerzését. Egyrészt az 1997–98–99. évek mutatóinak, melyek egyértelmû kiszámítását meghatározta, számtani átlaga elérte vagy meghaladta az egy értéket, akkor ezért 3 pontot lehetett szerezni, másrészt avval is lehetett további 1 pontot szerezni, hogy a gyors likviditási mutató 1997. és 1998-as értéke kisebb, mint egy, de az 1999-es nagyobb vagy egyenlõ, mint egy. Egyébként 0 pont jár, azaz ha bármelyik módon számolt mutatók esetében nem teljesülnek az ajánlatkérõ elvárásai, akkor azokra nem jár pont.<br>
A Döntõbizottság megállapította, hogy kérelmezõ mutatói 1997-ben 1,04, 98-ban 0,92 és 1999-ben 1,01, amelyek számtani átlaga 0,99, azaz kisebb, mint egy, ennek következtében az elõbb részletezett elsõ módon nem kaphatta meg a kilátásba helyezett 3 pontot. Azonban nem kaphatta meg a második módszer szerint számított 1 pontot sem, mert az 1997-es és az 1998-as mutatója közül csak az egyik kisebb, mint egy. Ajánlatkérõ a gyors likviditási mutatóra vonatkozó elõírásánál tehát az 1997. és 1998-as évre vonatkozóan elõírta, hogy kisebb legyen, mint egy, de az 1999. év nagyobb vagy egyenlõ, mint egy, akkor 1 pont jár. Egyértelmû feltételt alkalmazott a likviditási mutató kiszámítása tekintetében az 1997–98-as évekre vonatkozóan, illetve az 1999. évre. A kérelmezõ mérlegébõl megállapítható volt, hogy mutatói 1997-ben 1-nél nagyobb volt, 1998-ban 1-nél kisebb volt, 1999-ben 1-nél szintén nagyobb volt, amelynek számtani átlaga így 0,99.<br>
A közbeszerzésekrõl szóló, többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeinek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdésének elsõ fordulata szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta, az általa a közbeszerzés értékének 10%-ot meghaladó mértékben igénybe venni kívánt alvállalkozókét.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint az ajánlattevõnek, illetve az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható, b) pont mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
d) az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal.<br>
Mivel a kérelmezõ mérlegébõl megállapíthatóan a gyors likviditási mutatóra vonatkozó átlagszámok nem mutattak egy fejlõdési tendenciát és nem érték el az ajánlatkérõ által a gyors likviditási mutatóra vonatkozó értéket, ezért az ajánlatkérõ jogosan nyilvánította pénzügyi, gazdasági szempontból alkalmatlannak a kérelmezõt a szerzõdés teljesítésére.<br>
A Döntõbizottság a Herdlicska Márton Egyéni Cég vonatkozásában megállapította, hogy az ajánlatkérõ döntése szintén jogszerû volt, mivel az ajánlat benyújtásakor kell az ajánlattevõknek a pénzügyi, gazdasági és mûszaki alkalmasságukat igazolni. A mûszaki alkalmasság körén belül az ajánlatkérõ elõírta az ajánlati felhívás 11. b) pontjának alkalmatlanság megállapítása utolsó francia bekezdésében, hogy alkalmatlan az az ajánlattevõ mûszaki szempontból a szerzõdés teljesítésére, akinek nincs kellõ mennyiségû mikrohullámú sütõje, minimum 6 db, és makrózható edénye, második fogásra alkalmas minimum 1000 db, leves tálalására minimum 400 db, valamint a szállításhoz szükséges 1 db gépkocsija. Ezt Herdlicska Márton egyéni cég is elismerte, hogy õ a szerzõdés teljesítésekor szerezte volna be ezeket az edényeket, így az ajánlatkérõ alkalmatlanná minõsítése rá vonatkozóan jogszerû volt. Ugyancsak közölte az ajánlatkérõ, a szerzõdés teljesítésére való alkalmasságot mind a pénzügyi, mind a mûszaki alkalmassági feltételek egyidejû megléte esetén fogadja el.<br>
A Döntõbizottságnak érdembegy nem kellett vizsgálat alá vennie az eljárás eredménytelenségére vonatkozó kérelmezõi felvetéseket, mivel ezt a kérelmi elemet a tárgyaláson kérelmezõ visszavonta.<br>
A Döntõbizottság fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a jogorvoslati kérelmet mint alaptalant, a Kbt. 88. § (1) bekezdés a) pontja szerint elutasította.<br>
A jogorvoslati eljárásban felmerült költségek viselésérõl a rendelkezõ rész szerint döntött, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 25.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>