<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7562)
</b></h2><FONT size=3><i><u></i></u><br>
1024 Budapest, Margit krt. 85.<br>
lkt. sz.: D.431/9/1999<br>
<br>
Tárgy: a MOTA Hungária Rt. jogorvoslati kérelme a Heves Megyei Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Pongrácz Tibor ügyvéd (1052 Budapest, Szervita tér 4. II/3.) által képviselt MOTA Hungária Rt. (1119 Budapest, Nándorfehérvári út 42–44., a továbbiakban: kérelmezõ) jogorvoslati kérelmét, melyet a Heves Megyei Állami Közútkezelõ Kht. (3300 Eger, Deák F. u. 49., a továbbiakban: ajánlatkérõ) "ár- és belvízkárok felszámolásával kapcsolatos munkák" tárgyú közbeszerzési eljárása ellen nyújtott be, a Döntõbizottság elutasítja. A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2000. szeptember 14-én jogorvoslati kérelmet terjesztett elõ, melyben kérte az ajánlatkérõ közbeszerzési eljárást lezáró döntésének megsemmisítését, jogsértés megállapítását, és a költségek viselésére való kötelezését.<br>
Indokolásul elõadta, hogy álláspontja szerint ajánlatkérõ jogsértõ módon zárta ki ajánlatait az ajánlati dokumentáció 21.3., 21.5, 20.4, és 20.5 pontjaiban foglaltak miatt.<br>
Ajánlatkérõ érdemi észrevételében a jogorvoslati kérelem elutasítását kérte arra hivatkozással, hogy a tárgybani beszerzés nem közbeszerzési eljárás keretében került lebonyolításra, figyelemmel a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § h</a>) pontjára.<br>
Egyéb érdekeltként az Egri Útépítõ Rt. észrevételében közölte, hogy a tárgybani munkák nyilvános versenytárgyalási felhívásai nem a K. É.-ben, hanem a Heves Megyei Hírlap 2000. július 31-i és 2000. augusztus 14-i számában jelentek meg.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint: a közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
Tekintettel arra, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § h</a>) pontja alapján nem folytatott le közbeszerzési eljárást, hanem egyéb szabályok szerint versenytárgyalás során szerezte be a tárgybani munkákat, ezért az annak lezárásaként hozott döntése ellen benyújtott jogorvoslati kérelem elbírálása a fenti jogszabályhely alapján nem tartozik a Döntõbizottság hatáskörébe. Mindezek alapján a Döntõbizottság a rendelkezõ részben foglaltak szerint határozott és a kérelmet a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 10.<br>
<br>
Dr. Bakonyi Dolli s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>