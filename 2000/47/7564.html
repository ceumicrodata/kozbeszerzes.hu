<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7564)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.407/10/2000<br>
Tárgy: az Európa Mentõszolgálat Kft. jogorvoslati kérelme Budakeszi Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Európa Mentõszolgálat Kft. (2049 Diósd, Sashegyi út 61., a továbbiakban: kérelmezõ) kérelmének, melyet Budakeszi Város Önkormányzata (2092 Budakeszi, Fõ út 179., a továbbiakban: ajánlatkérõ) "Budakeszi–Budajenõ–Nagykovácsi–Páty–Telki települések központi háziorvosi ügyelet ellátása" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#27">Kbt.) 27. §</a> (1) bekezdését, ezért a Döntõbizottság az ajánlatkérõnek a közbeszerzési eljárás során hozott döntéseit – az ajánlati felhívás közzétételéig visszamenõen – megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Budakeszi Város Önkormányzata 2000. július 5-én ajánlati felhívást tett közzé nyílt eljárás megindítására a K. É. 27. számában (3709), a rendelkezõ részben írt tárgyban.<br>
A felhívás 3. c) pontjában elõírta ajánlatkérõ, hogy az ajánlattevõ kizárólag a teljes ügyelet ellátására tehet ajánlatot. Ugyanitt a d) pontban kikötötte azt is, hogy részajánlat nem tehetõ. A 4. pont szerint a teljesítés határidejének megjelölte, hogy az a szerzõdéskötést követõ elsõ naptól határozatlan ideig tart. A felhívás 5. pontja szerint ajánlatkérõ dokumentációt térítésmentesen biztosít a leendõ ajánlattevõk számára. A 6. a) pontban elõírták, hogy az ajánlattételi határidõ – mely azonos az ajánlatok felbontásának idõpontjával – a hirdetmény közzétételét követõ elsõ naptól számított 41. nap 16.00 órakor jár le. A 10. pontban kikötötték azt, hogy a nyertes közös ajánlattevõktõl gazdasági társaság létesítése követelmény. A 11. pontban részletesen elõírta ajánlatkérõ az ajánlattevõk pénzügyi, gazdasági és mûszaki alkalmasságának igazolására kért adatokat és tényeket. Ugyanitt azt is elõírta, hogy az ajánlattevõ és a 10%-ot meghaladó mértékben igénybe venni kívánt alvállalkozók alkalmasságát kéri igazolni, többek között a nyilatkozatok és hatósági igazolások csatolásával a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésében elõírtak szerint. Nevezetesen nyilatkozatok a Kbt. 46. § (4) bekezdése szerint, továbbá a Munkaerõ-piaci Alappal szembeni kötelezettség esetén a területi illetékes Munkaügyi Központ igazolása és a területileg illetékes APEH igazolása. Ugyanitt követelte meg továbbá a Központi Nukleáris Pénzügyi Alappal szembeni kötelezettség esetén: Országos Atomenergiai Hivatal igazolását, valamint az adóigazolást az illetékes APEH-tõl, a társadalombiztosítási járulékigazolást a területileg illetékes APEH-tõl, a vámfizetés igazolását a Vám- és Pénzügyõrség Országos Parancsnokságától, a helyi adóigazolást ajánlatkérõ székhelye szerinti adóhatóságtól.<br>
A 12. pont szerint az ajánlati kötöttség az ajánlattételi határidõ lejártával kezdõdik, és az eredményhirdetéstõl számított 60 napig tart.<br>
A 13. pontban kikötötték, hogy ajánlatkérõ az összességében legelõnyösebb ajánlatot kívánja kiválasztani, és ehhez meghatározta a bírálati szempontokat és súlyszámokat is.<br>
A 14. pontban elõírták, hogy többváltozatú ajánlat nem tehetõ.<br>
A felhívás 15. a) pontja szerint az eredményhirdetés idõpontjául az ajánlatok felbontását követõ 30. nap 17.00 óráját jelölték meg, míg a b) pontban a szerzõdéskötés idõpontjaként az eredményhirdetést követõ naptól számított 8. munkanapot kötötték ki.<br>
A 16. pontban az egyéb információk között megkövetelte ajánlatkérõ, hogy pályázatot csak az nyújthat be, aki a dokumentációt írásban igényelte. Elõírta azt is, hogy nyilatkozni kell a továbbfoglalkoztatás vállalásáról, valamint azt, hogy a pályázó dokumentációban részletesen írja le az ajánlat tárgyát képezõ ügyeleti ellátás folyamatát, és csatolja pályázatához a gépkocsi megkülönböztetõ jelzésére vonatkozó rendõrségi igazolást és a vállalkozás felelõsségbiztosításának igazolását, valamint a díj befizetésének dokumentálását.<br>
A Központi Háziorvosi Ügyelet ellátásában érintett települések delegált tagjaiból és ajánlatkérõ képviselõibõl, illetve munkatársaiból létrehozott 12 tagú Közbeszerzési Bizottság, amely korábban a felhívás szövegét is jóváhagyta, augusztus 15-i ülésén egy napirendi pontot tárgyalva döntött a bírálati módszer kialakításáról és többek között arról is, hogy amennyiben a bizottsági tagokat delegáló települések részére a bírálati idõre rendelkezésre álló 30 napos határidõ nem elegendõ, akkor azt a Kbt.-nek megfelelõen egyszer 30 nappal meghosszabbítják. Azt az álláspontját is kialakította a Közbeszerzési Bizottság, hogy a következõ ülésre mindenkinek nyilatkozni kell, ezért az ülés után, aki szeretné, megnézheti a pályázati anyagokat. Arról is döntöttek, hogy szakmai szempontból lesz mód az ajánlatok megvitatására, mert a két pályázót külön-külön meghallgatják. A bizottság megállapodott abban is, hogy a következõ ülését augusztus 29-én tartja 17.00 órakor. Még ugyanezen a napon, azaz augusztus 15-én megtörtént a közbeszerzési ajánlatok felbontása. Az eljárásról készített jegyzõkönyvben rögzítésre került, hogy az elsõ ajánlattevõ, a FALCK-SOS Kft. ajánlatát 16.15 órakor, az Európa Mentõszolgálat Kft. ajánlatát 16.30-kor és a Budakeszi Központi Orvosi Ügyelet Kft. ajánlatát 17.05 órakor bontotta fel a bizottság. A bontás bonyolításában közjegyzõ is részt vett, aki a jegyzõkönyvet aláírásával és bélyegzõvel hitelesített, a Közbeszerzési Bizottság elnökével és Budakeszi jegyzõjével közösen. E jegyzõkönyvben mindhárom ajánlat tartalmát részletesen felsorolták, és a harmadik ajánlattevõnél, nevezetesen a Budakeszi Központi Orvosi Ügyelet Kft.-nél megállapították, hogy az alakilag kifogásolható, hiányos, ezért nem felel meg a felhívásnak, tekintettel arra, hogy a kért hatósági igazolásokat egyáltalán nem tartalmazta. Ugyanígy hiányoztak belõle a megkövetelt nyilatkozatok is. Budakeszi város jegyzõje 2000. augusztus 22-én írásban értesítette a Budakeszi Központi Orvosi Ügyelet Kft.-t, hogy ajánlatát érvénytelenné nyilvánítot<br>
ták, és a bontási eljáráson részt vevõ közjegyzõ megállapította a hiányokat.<br>
A Közbeszerzési Bizottság következõ ülését 2000. augusztus 29-én tartotta, melynek napirendi pontja a pályázati anyagok javasolt sorrendjének kialakítása volt. A bizottság ülésének megnyitását követõen megállapították, hogy mely bizottsági tagok jelentek meg, majd eldöntötték, hogy meghallgatják az ajánlattevõket, akikhez kérdéseket lehetett feltenni. Döntöttek arról is, hogy az értékelések összegzése után megállapítják, hogy melyik pályázó kerül az elsõ helyre és melyik a másodikra. A bizottság megállapodott abban is, hogy amikor az ajánlatokat értékelik, akkor mindkét pályázó jelen lesz, és a pályázatokat ABC sorrendben értékelik. E döntést követõen elõször az Európa Mentõszolgálat Kft. képviselõjét hallgatták meg, miután a bizottsági ülés helyszínét a FALCK-SOS Kft. képviselõje elhagyta. Az ajánlattevõvel folytatott tárgyalás során a bizottság tagjai több kérdést intéztek az Európa Mentõszolgálat Kft. képviselõjéhez, többek között az ajánlati árról, a tb-finanszírozásról és kiegészítésérõl, a finanszírozás változása esetén az ellátás színvonalának változásáról, az ügyeleti szolgálat során használt eszközökrõl és a gépjármûvekrõl. A tárgyalást követõen az Európa Mentõszolgálat képviselõje a helyiséget elhagyta, majd ugyanilyen részletességgel meghallgatták a FALCK-SOS. Kft. képviselõjét az ajánlat teljes körû tartalmáról, teljeskörûen megtárgyalva az ajánlat minden részletét, beleértve ebbe az alkalmazottak bérét, túlóra költségeit, a foglalkoztatottak létszámát, a rendkívüli esemény esetén történõ mozgósítás idõpontját, az ellenõrzéseket stb. A két ajánlattevõvel történõ tárgyalás után a bizottság megállapította, hogy elsõ a FALCK-SOS Kft. ajánlata, második az Európa Mentõszolgálat Kft. ajánlata, mintegy 10 pontos különbséggel. A bizottsági ülés végén megállapodtak abban is a bizottság tagjai, hogy a képviselõ-testületi ülés szeptember 14-én lesz, ahol az ajánlatokat ismét megtárgyalják, azaz kialakítják a közbeszerzési eljárásban részt vevõ ajánlatok végleges sorrendjét és pontszámát. Kérelmezõ 2000. auguszt<br>
us 31-én jogorvoslati kérelemmel fordult a Döntõbizottsághoz. Ebben kérte, hogy a Döntõbizottság az egész anyagot tekintse át, és ellenõrizze a közbeszerzési eljárás szabályainak szigorú betartását. Indítványozta, hogy amennyiben az ajánlatkérõ nem a felhívása szerint járt el, akkor kéri a közbeszerzési eljárás érvénytelenítését. Kérelmében azt is közölte, hogy az önkormányzat döntése várhatóan szeptember 14-én lesz, így a hibás döntések elkerülése végett kéri a soron kívüli intézkedést is a Döntõbizottság részérõl.<br>
Kérelmében kifogásolta azt is, hogy az ajánlatok bontásakor a bizottság elnöke több mint 25 perces késéssel érkezett, de ennek ellenére az ülést nélküle is megkezdték. Sérelmezte azt is, hogy az ajánlati árakat nem az ajánlatok bontásakor, hanem a bizottsági ülés végén ismertették. Álláspontja szerint a FALCK-SOS Kft. ajánlata érvénytelen volt, mert abban nem szerepeltek a szakemberek, és a szakbizonyítványuk sincs feltüntetve, és szerinte ez kizáró ok. Kérelmében rögzítette azt is, hogy a bontást követõ bizottsági ülésre a két érvényes ajánlatot tevõt meghívták, hogy személyesen is ismertessék a pályázatukat és a kérdésekre válaszoljanak. Ezen a bizottsági ülésen egyenként kerültek az ajánlattevõk meghallgatásra, és több kérdés is elhangzott irányukba. Sérelmezte azt is, hogy a tárgyalások során elhangzott kérdésekre adandó válaszok többségében az ajánlatban szereplõ adatokra vonatkoztak, illetve az ajánlatokban az adandó válaszok megtalálhatók voltak. Elõadta azt is kérelmében, hogy a bizottsági ülés végén mindkét ajánlattevõt behívták, és úgymond nem hivatalos eredményt hirdettek, melyet az önkormányzat testületi ülésének kell majd jóváhagynia a késõbbiek folyamán. Írásos kérelmét a hivatalból tartott tárgyaláson változatlanul fenntartotta. Ajánlatkérõ írásos észrevételében – melyet a tárgyaláson változatlanul fenntartott – elõadta, hogy az ajánlatok bontását azért kezdték meg a bizottság elnökének késése ellenére, mert a bizottság határozatképes volt az ajánlatok bontása megkezdésekor. Álláspontja szerint azért sem volt jogsértõ e magatartásuk, mert a felhívásban megjelölt 16.00 óra helyett valójában 16.20 órakor bontották az elsõ ajánlatot. Véleménye szerint az is a törvényes eljárások záloga volt, hogy közjegyzõ is jelen volt az eljárásuk során. Álláspontja szerint megalapozatlan az ajánlati ár ismertetésére vonatkozó kérelmezõi indítvány is, tekintettel arra, hogy azt még az eljárás ideje alatt ismertették. Elõadta azt is észrevételében, hogy a FALK-SOS Kft. ajánlatát a szakemberek szakképzettségére vonat<br>
kozó igazolás hiánya ellenére azért tekintették érvényesnek, mert az ajánlatban szerepelt az ÁNTSZ-nek egy határozata, melyben fel vannak sorolva azok a személyek, akik az ügyeletben részt vehetnek. Ezen ÁNTSZ-határozat 1. sz. melléklete tartalmazza a neveket, nevezetesen az ügyeletet ellátó orvosokét és a mentõápolók, illetve betegkísérõk nevét is. Véleménye szerint az ÁNTSZ-határozat megfelelõ a szakképzettség igazolására, mert a határozat kiadásának alapfeltétele a szakmai feltétel megléte. Ezen állítását alátámasztotta azzal is, hogy a kérelmezõ ajánlatában is két orvos tekintetében elfogadták az ÁNTSZ-igazolást. Észrevétele szerint jogszerûen jártak el, amikor a Budakeszi Központi Orvosi Ügyelet Kft. ajánlatát érvénytelenné nyilvánították, mivel az nem felelt meg a felhívás 11. b) és c) pontjában elõírtaknak. Álláspontja szerint a Közbeszerzési Bizottság a 2000. augusztus 29-i ülésén az ajánlatokat a Kbt. elõírásai szerint a megjelölt szempontok alapján értékelte ki és állította fel a sorrendet. A bizottság javaslattétele alapján a nyertes pályázókról a Budakeszi Önkormányzat képviselõ-testülete dönt, és az eredményhirdetés idõpontja felhívás szerint szeptember 14-én 17.00 órára lett kitûzve. Közölte azt is az észrevételében, hogy a jogorvoslati eljárás miatt valószínûleg az eredményhirdetés idõpontját elhalasztják. A jogorvoslati eljárás során tartott tárgyaláson a Döntõbizottság kérdésére úgy nyilatkozott, hogy a Kbt. nem tartalmaz olyan rendelkezést, hogy a nyílt eljárás során tárgyalást lehet folytatni az ajánlattevõkkel az eredményhirdetést megelõzõen az értékelési szakaszban.<br>
Az ügyben érdekelt FALCK-SOS Kft. írásos észrevételében úgy nyilatkozott, hogy az ajánlati felhívás 11. b) pontja szerint a mûszaki alkalmasság igazolása érdekében írta elõ az ügyeleti szolgálatban részt vevõ szakemberek szakképzettségének és szakmai gyakorlatának bemutatását az ajánlatkérõ. Ennek megfelelõen az ajánlatuk részletesen foglalkozik a személyi állomány képzettségével, illetve szakmai gyakorlatuk bemutatásával. Ezen túlmenõen, mellékletként csatolták ajánlatukhoz az Állami Népegészségügyi és Tisztiorvosi Szolgálat Fõvárosi Intézete által kiadott mûködési engedélyüket, mely felnõtt-háziorvosi, felnõtt-háziorvosi sürgõsségi ellátására napközbeni, éjszakai és hétvégi orvosi ügyeleti, valamint gyermekorvosi ügyeleti tevékenységre járóbeteg-ellátás formájában engedélyt ad a számukra. Ezen engedély megadásának feltétele, hogy a szükséges tárgyi és szakmai feltételek vizsgálata után kerüljön az kiadásra, így az ellátásban résztevõ orvosi diplomája, szakorvosi bizonyítványa, orvosi kamarai tagsága és orvosi igazolványa is ellenõrzésre került. Ezek a mûködési engedélyben a felelõsség nevesítésével rögzítésre kerültek.<br>
A Döntõbizottság 2000. szeptember 8-án a D.407/5/2000. sz. határozatával ideiglenes intézkedés keretében a közbeszerzési eljárás felfüggesztését rendelte el.<br>
A Döntõbizottság a rendelkezésére álló iratok, dokumentumok, jegyzõkönyvek, írásos és szóban elõterjesztett nyilatkozatok alapján kétséget kizáróan megállapította, hogy a kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. A 27. § (1) bekezdése úgy rendelkezik, hogy a közbeszerzési eljárás során nem lehet áttérni az egyik eljárási fajtáról a másikra.<br>
A Döntõbizottság kétséget kizáróan megállapította a jogorvoslati eljárás során, hogy az ajánlatkérõ durván megsértette a Kbt. fentebb idézett 27. § (1) bekezdését, amikor a K. É.-ben közzétett nyílt közbeszerzési eljárás során az ajánlatok bontását követõen a 2000. augusztus 29-i közbeszerzési bizottsági ülésre meghívta a két érvényes ajánlatot tevõ cég képviselõit, majd azokkal tárgyalásokat folytatott, külön-külön részletesen kiértékelve az ajánlatok majdnem minden egyes pontját. Ezt követõen jelenlétükben döntött, illetve közölte velük az elõzetesen megállapított értékelését.<br>
Ezzel ajánlatkérõ olyan durva jogsértést követett el a Döntõbizottság álláspontja szerint, hogy az ajánlatkérõ közbeszerzési eljárása során hozott döntéseit – visszamenõleg az ajánlati felhívás közzétételéig – megsemmisítette, mert a Döntõbizottság csak így látja orvosolhatónak a ajánlatkérõ által lefolytatott közbeszerzési eljárás során tanúsított ajánlatkérõi jogsértést.<br>
A Döntõbizottság azt is megállapította, hogy az ideiglenes intézkedése elérte a célját, mivel ajánlatkérõ a tervezett idõpontban nem köthetett szerzõdést a képviselõ-testület által késõbb nyertesnek kiválasztandó ajánlattevõvel.<br>
A jogorvoslati kérelem a további részeiben megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) és (7) bekezdései úgy rendelkeznek, hogy:<br>
(6) Ha a bizottság a (3)–(4) és (7) bekezdésnek megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni, és azokkal kapcsolatban is be kell szerezni álláspontjukat.<br>
(7) Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
Erre tekintettel a Döntõbizottság megvizsgálta a kérelem alábbi részeit, melyek a vizsgálat megállapítása szerint alaptalanok az alábbiak miatt:<br>
– Jogszerûen nyilvánította érvénytelennek ajánlatkérõ a Budakeszi Orvosi Ügyelet ajánlatát arra hivatkozással, hogy abban nem szerepeltek a kötelezõen becsatolandó hatósági igazolások és nyilatkozatok.<br>
– Ajánlatkérõ nem követett el jogsértést, amikor az ügyeletet ellátó szakemberek szakképzettségének igazolásánál elfogadta az ÁNTSZ – mint hatóság – jogerõs határozatát, mert az csak az igazolások megléte esetén adható ki.<br>
– Nem követett el jogsértést az ajánlatok bontása során ajánlatkérõ, mert a közjegyzõ által is hitelesített jegyzõkönyvbõl kétséget kizáróan megállapítható, hogy a Kbt. szerint kötelezõen ismertetendõ adatokat ismertették az eljárás alkalmával.<br>
– A 12 fõs Közbeszerzési Bizottság határozatképességét nem érintette a bizottság elnökének késõbbi megérkezése, így az erre vonatkozó kérelmezõi indítvány is alaptalan. A jegyzõkönyvbõl az is megállapítható, hogy az eljárás 16.00 órakor kezdõdött, és a megnyitást követõen, 16.15 órakor bontották ki az elsõ ajánlatot, tehát ez sem róható fel ajánlatkérõ terhére.<br>
A fenti indoklásra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában és a 79. § (7) bekezdésében biztosított jogkörében eljárva a Kbt. 88. § (1) bekezdésének c), d) és h) pontjai szerinti jogkövetkezményeket alkalmazta ajánlatkérõvel szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére, valamint arra a tényre tekintettel, hogy a határozat rendelkezõ részében alkalmazott jogkövetkezményekkel a jogsértéseket reparálta, ezért ajánlatkérõvel szemben bírságot nem szabott ki.<br>
A Döntõbizottság a 88. § (1) bekezdésének h) pontjában írt rendelkezés alapján kötelezte ajánlatkérõt az igazgatási szolgáltatási díj megtérítésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 29.<br>
<br>
Dr. Bíró László s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>