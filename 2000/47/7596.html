<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7596)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.393/9/2000<br>
<br>
Tárgy: Strabag Hungária Rt. jogorvoslati kérelme a Salgó Vagyon Salgótarjáni Önkormányzati Vagyonhasznosító és Ipari Park Üzemeltetõ Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Strabag Hungária Rt. (1113 Budapest, Daróczi u. 30., képviseli: dr. Kecskés Gabriella ügyvéd, 1135 Budapest, Szegedi út 35–37., továbbiakban: kérelmezõ) jogorvoslati kérelmét, melyet a Salgó Vagyon Salgótarjáni Önkormányzati Vagyonhasznosító és Ipari Park Üzemeltetõ Kft. (3100 Salgótarján, Bajcsy-Zsilinszky út 16–18., a továbbiakban: ajánlatkérõ) megbízásából eljárt Márkus és Társa Mérnöki Szolgáltató Bt. (3100 Salgótarján, Május 1. út 64.) "Salgótarján város belterületén ipari park II. ütemének megépítése" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ közbeszerzési eljárása során keletkezett iratai, a tárgyaláson tett szóbeli nyilatkozatok és egyéb okirati bizonyítékok alapján az alábbi tényállást állapította meg:<br>
Az ajánlatkérõ állami támogatásból részesedett, ezért beszerzésére közbeszerzési eljárást köteles volt meghirdetni a K. É. 2000. június 28-i számában. Az eljárás lebonyolításával a Márkus és Társa Bt.-t bízta meg. A nyílt közbeszerzési eljárásra szóló felhívásában a beszerzés tárgyaként az alábbiakat határozta meg:<br>
– Salgótarján város belterületén zöldmezõs beruházásban megvalósuló ipari park II. ütemének megépítése az ajánlatkérõ által rendelkezésre bocsátott kiviteli tervekben meghatározott mûszaki tartalommal. A feladat fõbb mûszaki tartalma:<br>
– Tereprendezés: 33 492 m3 humusz- és földkitermelés, eltérítés, bedolgozás 800 m-en belül,<br>
– Útépítés: 802 fm, átlag 6 m széles AB burkolatú út építése,<br>
– Járdaépítés: 820 fm, átlag 1,5 m széles AB burkolatú járda építése,<br>
– Csapadékvíz-elvezetés: 1212 fm nyílt árok építése, burkolása és 35 fm NÁ 300 mûanyag csapadékcsatorna, valamint átereszek építése,<br>
– Ivóvízellátás: 793 fm NÁ 200 PN 16 és 71 fm NÁ 100 PN 16 PVC vezeték építése szerelvényekkel,<br>
– Szennyvízcsatorna: 765 fm D 200 mûanyag gravitációs csatorna, 323 fm D 110x6,3 PE nyomóvezeték, valamint 1 db szennyvízátemelõ építése,<br>
– Nagyközépnyomású gázelosztó vezeték: 493 fm PE 80/G 110x10,284 fm PE/G 90x8,2 SDR 11 gerincvezeték és 6 db leágazás,<br>
– Energiaellátás: közvilágítási kábel fektetése 930 fm, valamint 28 db világítótest elhelyezése,<br>
– Hídépítés a Tarján patakon: 12 m szabadnyílású vasbeton híd építése fúrt cölöpalapozással.<br>
Rész-, illetve többváltozatú ajánlatot nem fogadott el.<br>
A felhívás 11. pontjában határozta meg az ajánlattevõk pénzügyi, gazdasági és mûszaki alkalmasságára szóló igazolási módot, és az alkalmatlanná minõsítés szempontjait.<br>
A 11. a)10. pontban elõírta, hogy meg kell jelölni az ajánlattevõk által alkalmazni kívánt tárgyi eszközök (kizárólag a földmunkagépek, tehergépkocsik, zsaluzatok, dúcolatok, tömörítõgépek) korszerûségének felmérése céljából a mutatók alakulását az elmúlt 3 évben, évenkénti bontásban:<br>
– használhatósági fok = alkalmazni kívánt tárgyi eszközök könyv szerinti (nettó) értéke/az alkalmazni kívánt tárgyi eszközök bruttó értéke.<br>
A 11. a)12. pontban elõírta a teljesítéshez felhasználni kívánt mûszaki-technikai felszereltség bemutatását. Saját tulajdonú eszközöknél az eszköznyilvántartás másolatát, míg idegen eszközök esetén a szerzõdés másolatának csatolását kérte igazolásképpen.<br>
Felhívása elõírása szerint alkalmatlannak minõsül ajánlattevõ, ha a 11. b)5. pont szerint a szerzõdés teljesítéséhez nem rendelkezik legalább 4 db gumikerekes, min. 50 kW teljesítményû kotrógéppel, 4 db kis felületû, min. 2,2 kW-os tömörítõgéppel, 1 db aszfaltfiniserrel, 200 m2 együttes felületû, többször használatos zsaluelemmel, 150 m2 fémdúcolattal; 1 db, min. 80 kW-os fúrt cölöpözõgéppel és 1 db, min. 2 m3-es földnyesõ ládával.<br>
Az ajánlatokat az összességében legelõnyösebb ajánlat kiválasztása szempontjával kívánta elbírálni. Az ezzel összefüggésben lévõ adatokat a felhívás 13. pontja tartalmazta.<br>
Ajánlatkérõ a felhívás 16. pontjában elõírta a szerzõdés teljesítésébe 10%-nál nagyobb mértékben bevonni kívánt alvállalkozók megnevezését is, akikre nézve az alkalmasság igazolását csak a 11. a)10. pont–13. pont szerintieknek megfelelõen kérte.<br>
Dokumentáció is készült, amely a részletes ajánlati és szerzõdési feltételeket és a (szakágankénti) mûszaki terveket tartalmazta. Része volt a dokumentációnak több formairat és kérdõív is, ez utóbbiak célja az alkalmasság megítélése volt. Az F–G jelû oldal a géppark ismertetésére szolgált a következõ utasításokkal ellátva:<br>
"A dokumentációban szolgáltatott információk alapján kérjük megnevezni azokat a legfontosabb gépeket és felszereléseket, amelyeket az ajánlattevõ szükségesnek ítél a beruházás megvalósításához, valamint azt, hogy a megnevezett géppark már az ajánlattevõ tulajdonában van-e, vagy pedig azokat vásárolni, illetve bérelni szándékozik, illetve alvállalkozók bevonása mellett kívánja felhasználni. Kérjük a táblázat kitöltését:<br>
Gép, felszerelés	Saját/vásárolt	Teljesítmény	Gyártási év<br>
 neve	Bérelt/alvállalkozó<br>
Saját tulajdonú eszközöknél kérjük csatolni az eszköznyilvántartás másolatát, idegen eszközöknél az alvállalkozóval történt elvi megállapodást, vagy az alvállalkozói, bérbeadói szándéknyilatkozatot."<br>
Helyszíni szemlére, illetve konzultációra 2000. július 26-án került sor, amikor az írásban feltett kérdésekre is válaszolt ajánlatkérõ. A 13. szám alatti válaszában ajánlatkérõ úgy nyilatkozott, hogy az eszközöket illetõen elfogadja a számviteli törvény szerinti eszköznyilvántartó lapokat, illetve az ajánlattevõ által összeállított listát is.<br>
A 2000. augusztus 8-i határidõig 6 db ajánlat érkezett az alábbi cégektõl: kérelmezõ, MOTA Hungária Rt., Sade Magyarország Kft., Magyar Aszfalt Kft., Karancs Beton Konzorcium néven a Betonút Rt. és Karancs Épker Kft. és az Alterra Kft.<br>
Ajánlatkérõ bizottsága a lebonyolító bevonásával 2000. augusztus 15-én vizsgálta az ajánlatok érvényességét és az ajánlattevõk alkalmasságát. A kérelmezõvel kapcsolatban az alábbiakat rögzítette:<br>
"Strabag Rt.: a bizottság elfogadta a lebonyolító által elmondottakat, miszerint a Strabag Rt. pénzügyi alkalmassága (25 pont) igazolt. A mûszaki alkalmasság vonatkozásában ajánlattevõ nem tudta igazolni a felhívás 11. b)5. pontjában elõírt eszközök meglétét – a fémdúcolat teljes mértékben hiányzik az ajánlatból, míg zsaluzat nincs felsorolva az alkalmazandó eszközök között. Az állóeszköz-nyilvántartásban szerepel DOKA zsalukészlet, ebbõl azonban a mennyiséghez nem lehet sem számítás, sem következtetés útján eljutni."<br>
Az ajánlattevõk közül egyedül az Alterra Kft.-t találta a szerzõdés teljesítésére alkalmasnak ajánlatkérõ. Hiánypótlás lehetõségével nem élt ajánlatkérõ.<br>
Ajánlatkérõ az alkalmatlanná nyilvánításra vonatkozó döntését írásban 2000. augusztus 16-án küldte meg kérelmezõnek, amelyben az alábbi indoklást adta döntésének:<br>
"A 2000. augusztus 15-i bizottsági munkaülésen megállapította, hogy T. Cím ajánlatában nem tudta igazolni a felhívás 11. b)5. pontjában elõírt eszközök meglétét – fémdúcolat hiánya és a zsaluzat mennyisége vonatkozásában.<br>
Ajánlattevõ a 43. § (3) bekezdése alapján a szerzõdés teljesítésére való alkalmasságát az ajánlati felhívásban elõírtak alapján köteles igazolni. Ajánlatkérõ a 44. § (6) bekezdése alapján döntött az ajánlattevõ szerzõdés teljesítésére való alkalmatlanságáról, ezért az ajánlat az elbírálás további szakaszában nem vesz részt."<br>
Az Alterra Kft. ajánlatát fogadta el összességében legkedvezõbbnek, és az erre vonatkozó döntését 2000. augusztus 18-án nyilvánosan kihirdette. Szerzõdéskötésre 2000. augusztus 28-án került sor.<br>
Kérelmezõ 2000. augusztus 24-én nyújtott be jogorvoslati kérelmet a Döntõbizottsághoz. Kérte, hogy a Döntõbizottság semmisítse meg ajánlatkérõ eljárást lezáró döntését, hívja fel ajánlatkérõt a törvény szerinti eljárásra, marasztalja õt a költségekben, és hozzon ideiglenes intézkedést. Vitatta az alkalmatlanná minõsítése jogszerûségét. Álláspontja szerint a felhívásban elõírt mennyiségû zsaluelemmel és dúcolattal kérelmezõ rendelkezik, ezt a tény megfelelõen igazolta, emiatt ajánlatát el kellett volna bírálni. Az alkalmatlanság indoka ténylegesen jelentéktelen a mûszaki teljesítõképesség, illetve szerzõdés teljesítésének szempontjából, ezen feltételek igazolásához kötni az ajánlat érvényességét a joggal való visszaélésnek minõsül. Álláspontja szerint továbbá, ha hiánypótlásra adott volna lehetõséget, tisztázhatóbbak lettek volna az alkalmasság kritériumai. Megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdését, továbbá az 57. § (1) bekezdését, mert jóhiszemû és tisztességes eljárás esetén felvilágosítást is kérhetett volna, továbbá megsértette a Ptk. 5. § (1) és (2) bekezdésében megfogalmazott alapelvet.<br>
Mindezekre figyelemmel megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, hiszen nem az összességében legkedvezõbb ajánlattevõt hirdette ki.<br>
Ajánlatkérõ kérte a megalapozatlan kérelem elutasítását. Elõadta, hogy az alkalmassági feltételeket a közbeszerzés tárgyával összefüggésben és a ténylegesen indokolt mértékben határozta meg. Ezeket a feltételeket a felhívás egyértelmûen tartalmazta, és a dokumentáció is ennek megfelelõen készült el. A hiánypótlást nem köteles ajánlatkérõ minden esetben biztosítani, jelen esetben ezen jogával nem kívánt élni. Elõadta továbbá, hogy az ideiglenes intézkedést postán 2000. augusztus 28. napján vette kézhez, olyan idõpontban, amikor már a szerzõdést megkötötte.<br>
Mota Hungária Rt. egyéb érdekelt észrevételében egyetértett a kérelemmel, álláspontja szerint a felhívás és a dokumentáció elõírásai "személyre" szabottak voltak, sértették a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését.<br>
A kérelmezõ jogorvoslati kérelmének egy része elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. Ezen határidõk elmulasztása jogvesztéssel jár.<br>
A becsatolt iratokból, illetõleg kérelmezõ nyilatkozatából megállapítható, hogy az ajánlati felhívás, illetõleg az ajánlati dokumentáció tartalmának ismeretében nyújtották be ajánlatukat, így az ajánlati dokumentáció és felhívással kapcsolatos vélt jogsértés legkésõbb az ajánlatok benyújtásakor már a tudomásukra jutott. Így ettõl a naptól számított 15 nap állt volna kérelmezõnek rendelkezésére, hogy sérelmezze a Döntõbizottság elõtt.<br>
A kérelem elbírálásának eljárásjogi akadálya volt, ezért a Döntõbizottság, mint elkésettet utasította el, a fenti törvényhelyre figyelemmel.<br>
A Döntõbizottság ezt követõen megvizsgálta, hogy az ajánlatkérõnek a kérelmezõ alkalmatlanságára vonatkozó döntése jogszerû volt-e.<br>
A felhívás és a dokumentáció fentebb említett elõírásai meglehetõsen egyértelmû utasítást adtak az ajánlatok elkészítéséhez. A felhívásban rögzítésre kerültek az alkalmatlanság kritériumai.<br>
A kérelmezõ a vitatott felhívási pontok szerint a következõket csatolta azzal, hogy alvállalkozót 10% fölött nem alkalmaz.<br>
G1 melléklet a tulajdonában lévõ gépi felszerelésekrõl szóló adatokat tartalmaz, melyben nem lelhetõk fel zsaluelemek és dúcolatok.<br>
G2 melléklet eszköznyilvántartások másolatát tartalmazza. Ebben a 66. oldalon és a 67. oldalon 1-1 "DOKA zsalukészletet" érintõ "gép-törzs áttekintés" c. mellékletet ad azzal, hogy a zsalukészlet felületnagysága nem jelenik meg. Típusszámot sem határoz meg, ily módon nem lehet tudni a készlet fizikai jellemzõinek adatait. Fémdúcok – mint eszköz – nem jelenik meg konkrétan az ajánlatában.<br>
G3 melléklet bérbeadói szándéknyilatkozat, szintén nem érinti a zsalu és dúcolat eszközeit.<br>
Mindezekre tekintettel megállapítható, hogy a kérelmezõi ajánlatban konkrétan nem szerepel a felhívás 11. b)5. pontja szerinti eszköz és mennyiség megjelölése, mely alkalmatlansági kritérium volt.<br>
A kérelmezõ ajánlata szerint saját zsaluanyag és dúcanyag nincs birtokában, az ajánlat 66–67. oldalán sem igazolta, hogy az elõírt eszköz rendelkezésére áll az adott mennyiségben.<br>
Alterra Kft. ajánlata: 56. és 76. oldalak közt számos zsalutábla és vas szádlemez (fémdúcolat) állóeszköz adatlapját csatolja, 37. oldalon pedig táblázatban nyilatkozik az elõírt m2-ben az eszközök rendelkezésre állásáról, és a felhívásban megnevezett egyéb gépi eszközök meglétérõl. Kétségkívül megfelelt az alkalmassági követelményeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése rögzíti, hogy az ajánlati felhívásban meg kell határozni, hogy a 44. § (1) és (2) bekezdésében foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A fentebb kifejtettekre figyelemmel az ajánlatkérõ nem igazolta az ajánlati felhívás 11. b)5. pontban foglaltaknak megfelelõen azt, hogy rendelkezik-e 200 m2 együttes felületû, többször használatos zsaluelemmel, 150 m2 fémdúcolattal. Így ajánlatkérõ helyesen járt el, amikor a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését szem elõtt tartva az ajánlatok felbontását követõen döntött az ajánlattevõnek a szerzõdés teljesítésére való alkalmasságáról vagy alkalmatlanságáról. Ez az ajánlatkérõi döntés természetesen csak erre a közbeszerzési eljárásra vonatkozik, és nem jelenti azt, hogy ilyen típusú beszerzések esetén általában alkalmatlan a kérelmezõ a szerzõdés teljesítésére, az viszont kétségtelen tény, hogy az ajánlatban az alkalmasságát nem a felhívás követelményeinek megfelelõen mutatta be.<br>
Mindezekre tekintettel a Döntõbizottság a kérelmezõ jogorvoslati kérelmének ezen részét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a közbeszerzésekkel kapcsolatos jogorvoslat körében a Döntõbizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) a közbeszerzési törvény 5. §-ában foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése értelmében a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
Minderre tekintettel tehát a Döntõbizottságnak nincs hatásköre annak kimondására, hogy ajánlatkérõ megsértette-e a polgári törvénykönyv alapelvi rendelkezését, így a jogorvoslati kérelem erre irányuló részét – a hatáskör hiányára tekintettel – utasította el a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 25.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>