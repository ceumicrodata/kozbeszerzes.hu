<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7553)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.406/7/2000<br>
<br>
Tárgy: a Döntõbizottság elnöke által hivatalból indított jogorvoslati eljárás a Hajdúdorogi Püspöki Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85.) a Hajdúdorogi Püspöki Hivatal (4400 Nyíregyháza, Bethlen u. 5., a továbbiakban: ajánlatkérõ) "a hajdúdorogi görög katolikus székesegyház rekonstrukciója" tárgyú közbeszerzési eljárása ellen hivatalból indított jogorvoslati eljárás során megállapítja, hogy ajánlatkérõ megsértette a közbeszerzésekrõl szóló –többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B </a>§ (2), illetve (3) bekezdésében foglaltakat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, érdemi észrevételek alapján az alábbi tényállást állapította meg:<br>
Ajánlatkérõ 2000. július 21-én hirdetmény közzététele nélküli tárgyalásos közbeszerzési eljárást indított a hajdúdorogi görög katolikus székesegyház felújítása .tárgyában.<br>
Ajánlattételre az alábbi ajánlattevõket hívta fel ajánlatkérõ:<br>
– Infra Sped Fõvállalkozói és Tanácsadó Kft.<br>
– Nyírép Nyírvidéki Építõipari Kivitelezõ és Szolgáltató Kft.<br>
– ISO Bau Építõmérnöki Rt.<br>
– Promt 23 Mûszaki Szolgáltató és Kereskedelmi Kft.<br>
Ajánlatkérõ a hirdetmény közzététele nélküli tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg, a rendkívüli sürgõsség indokául a fedezetül szolgáló támogatás 2000. június végi biztosítását, illetve a munkák egy részének, a tetõfelújításnak az esõs õszi idõszak elõtti elvégzését jelölte meg. Ajánlatkérõ a Kbt. 71/B § (2) bekezdésére hivatkozással az ajánlati felhívást 2000. augusztus 31-én küldte meg a Közbeszerzési Döntõbizottság elnökének.<br>
A Döntõbizottság elnöke 2000. augusztus 30-án hivatalból jogorvoslati eljárást kezdeményezett arra való hivatkozással, hogy a Döntõbizottság elnökének rendelkezésére bocsátott iratokból nem állapítható meg, hogy valójában mikor került sor az ajánlati felhívás megküldésére, illetve az sem állapítható meg, hogy a támogatásból tervezett munkák befejezése miért halaszthatatlan.<br>
Mindezek alapján vizsgálat tárgyává kell tenni, hogy a rendkívüli sürgõsség valóban váratlan és az nem ered az ajánlatkérõ mulasztásából. Indítványozta továbbá, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.<br>
Ajánlatkérõ érdemi észrevételében kérte a jogorvoslati eljárás megszüntetését. Elõadta, hogy késõn kapták meg a fedezet rendelkezésre bocsátásáról szóló 2108/2000. (V. 19.) Kormányhatározatot, illetve az abban foglaltak végrehajtásáról a Nemzeti Kulturális Örökség Minisztériuma helyettes államtitkárának, dr: Semlyén Zsoltnak a nyilatkozatát, miszerint a hivatkozott kormányhatározat alapján 80 M Ft vissza nem térítendõ költségvetési támogatást kaptak: Ezen nyilatkozatban továbbá az is szerepel, hogy támogatja a költségvetésbõl juttatott összeg felhasználásához szükséges közbeszerzési eljárás lefolytatását – amelyet az elõállt rendkívüli sürgõsség miatt – tárgyalásos formában kell lebonyolítani [1995. évi XL. törvény 70. § (1) bekezdés c) pontja alapján].<br>
Ezen, dr. Semlyén Zsolt által aláírt nyilatkozatot ajánlatkérõ 2000. július 17-én kapta meg, majd ezt követõen került sor a tenderdokumentáció átadására a négy felkért ajánlattevõ részére a bonyolító FUNDAMENT-S Bt. irodájában. Az ajánlatok beadási határidejét 2000. augusztus 10-ében jelölte meg ajánlatkérõ.<br>
A Nemzeti Kulturális Örökség Minisztériumában kapták azt a tanácsot, hogy csak akkor forduljanak a Közbeszerzések Tanácsához, amikor már a beérkezett ajánlatokat is meg tudják küldeni az ajánlati felhívással együtt.<br>
Ajánlatkérõ érdemi észrevételében elismerte, hogy az eljárásnak ez a módja sérti a Kbt.-t, tekintettel arra, hogy az ajánlati felhívást nem a Kbt. szabályai szerinti idõpontban küldte meg a Döntõbizottság elnöke részére<br>
Az ajánlattevõket 2000. szeptember 1-jére hívták meg tárgyalásra, azonban tekintettel a 2000. augusztus 30-án megindított jogorvoslati eljárásra ezen idõpontban sem érdemi tárgyalásra, sem döntésre, illetve szerzõdéskötésre nem került sor.<br>
Ajánlatkérõ elõadta továbbá, hogy a hajdúdorogi görög katolikus székesegyház felújítása igen fontos feladat, tekintettel arra, hogy egy mûemlék igényes rekonstrukciójáról van szó, amelyet ajánlatkérõ a saját erejébõl, a kormány támogatása nélkül nem tudott volna megvalósítani. Ezen 80 M Ft vissza nem térítendõ támogatásról a már hivatkozott kormányhatározat 2. pontjában foglaltak szerint 2001. január 31-ig kell elszámolni oly módon, hogy a támogatás felhasználásáról a pénzügyi elszámolást meg kell küldeni ajánlatkérõnek a Nemzeti Kulturális Örökség Minisztériuma egyházi kapcsolatok helyettes államtitkársága részére.<br>
Ajánlatkérõ a 2000. szeptember 27-én megtartott tárgyaláson elõadta, hogy a rendkívüli sürgõsséget indokolja azon körülmény is, hogy a székesegyház tetõszerkezete beázik, a bádogozás teljes mértékben korrodálódott, a faszerkezet rovarrágott.<br>
A csapadékvíz-elvezetés hiánya miatt a templomhajó alulról is nedvesedik. Figyelembe véve a tájegység idõjárási adottságait, a novemberi 3-4 hetes esõs idõszak beköszönte elõtt kell az állagmegóvás érdekében a munkálatokat elvégezni.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy a nélkül indul.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság megállapította; hogy az ajánlatkérõ által a hirdetmény közzététele nélküli tárgyalásos eljárás jogalapjaként megjelölt, a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdés c) pontjában foglalt körülmények fennállnak.<br>
A Döntõbizottság elfogadta ajánlatkérõnek az állagmegóvás kapcsán felhozott indokait, és megállapította, hogy ezen sürgõsséget indokoló körülmények nem az ajánlatkérõ mulasztásából erednek, tekintettel arra, hogy azt külsõ körülmények indokolják.<br>
A Döntõbizottság az ajánlatkérõ által becsatolt ajánlati felhívással kapcsolatosan megállapította, hogy az az alábbi hiányokban szenved: a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a>-ának (3) bekezdése kimondja, hogy a 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni. Ebben az esetben a köztartozások hiányáról [46. § (1) bekezdésének b) pontja, (3) bekezdése] az ajánlattevõnek nyilatkoznia kell, és az ezzel kapcsolatos igazolásokat legkésõbb a szerzõdéskötést követõ 15 napon belül kell csatolni. Az eljárás megkezdésérõl telefaxon tájékoztatni kell a bizottságot, megjelölve a 71. § (4) bekezdésében és az (1)–(2) bekezdésében foglalt adatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése elõírja, hogy a hirdetmény közzététele nélküli tárgyalásos eljárás ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. sz. melléklet 2. d), 3., 4., 8., 9. a)–c), és 11. pontjaiban foglaltakat tovább a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés szerint a tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:<br>
a) az ajánlatkérõ nevét, címét, telefon- és telefaxszámát,<br>
b) szükség esetén a dokumentáció beszerzési helyét, megkeresésének határidejét és pénzügyi feltételeit,<br>
c) a beadandó iratok megjelölését,<br>
d) az ajánlatkérõ pénzügyi ellenszolgáltatásának feltételeit,<br>
e) a 34 § (3) bekezdésében foglaltakat, ha azok a részvételi felhívásban nem szerepeltek,<br>
f) az eljárás lefolytatásának menetét és az ajánlatkérõ által elõírt különös szabályait,<br>
g) az elsõ tárgyalás idõpontját.<br>
A Döntõbizottság megállapította, hogy a Döntõbizottság elnökének beküldött ajánlati felhívás a fent hivatkozott 71. § (4) bekezdésében rögzített tartalmi elemekkel rendelkezik.<br>
A hivatkozott <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/ § </a>(1) bekezdése azt írja elõ, hogy a fenti tartalmi elemeken kívül a 9. sz. melléklet alábbiakban meghatározott tartalmi elemeirõl is rendelkeznie kell az ajánlati felhívásban:<br>
– a 4. pont szerint meg kell határozni a teljesítés határidejét vagy a szerzõdés idõtartamát,<br>
– a 8. pont szerint meg kell határozni a résztvevõk pénzügyi, gazdasági és mûszaki alkalmassága igazolására kért adatokat és tényeket,<br>
– a 9. a)–c) pont szerint meg kell határozni a részvételre jelentkezõk alkalmassága elbírálása szempontjait, a részvételre jelentkezõnek a szerzõdés teljesítésére alkalmatlanná minõsítésének szempontjait, illetve az ajánlatok elbírálásának szempontját,<br>
– a 11. pontban foglaltak szerint meg kell határozni azt, hogy lehet-e többváltozatú ajánlatot tenni.<br>
A Döntõbizottság megállapította, hogy ajánlatkérõ ajánlati felhívása a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. sz.</a> mellékletének 4., 8., 9. a)–b) pontjában foglaltakat, illetve a 11. pontjaiban rögzítetteket nem tartalmazta.<br>
A Döntõbizottság megállapította azt is; hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (3) bekezdésének utolsó mondatában meghatározottaknak, miszerint az eljárás megkezdésérõl telefaxon tájékoztatni kell a bizottságot, ajánlatkérõ késve tett eleget, tekintettel arra, hogy a Döntõbizottság elnökének az eljárás megkezdésérõl szóló tájékoztatást csupán 2000. augusztus 22-én küldte meg.<br>
A Döntõbizottság ezen mulasztás kapcsán bírság kiszabásától eltekintett, figyelembe véve az ajánlatkérõ által felhozottakat, miszerint a közbeszerzési eljárás lefolytatásában kellõ gyakorlattal – korábbi tapasztalat hiányában – nem rendelkezik, illetve azt, hogy téves felvilágosítás alapján került sor az ajánlati felhívás elkésetten történõ megküldésére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdésében biztosított jogkörében eljárva a Kbt. 88. § (1) d) pontja szerinti jogkövetkezményt alkalmazta, a rendelkezõ részben rögzítettek szerint.<br>
A bírósági jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 28.<br>
<br>
Dr. Kozmáné dr. Gocs Éva s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>