<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7552)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.388/11/2000<br>
Tárgy: a Salesianer Kft. jogorvoslati kérelme a BM Központi Kórház közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Martony és Kajtár Ügyvédi Iroda (1062 Budapest, Andrássy út 102.) által képviselt Salesianer-Miettex Magyarországi Kereskedelmi Kft. (1119 Budapest, Nándorfejérvári út 42., továbbiakban: kérelmezõ) jogorvoslati kérelmének – melyet Herczegné dr. Karas Mónika ügyvéd (1055 Budapest, Nyugati tér 8.) által képviselt BM Központi Kórház és Intézményei (1071 Budapest, Városligeti fasor 9–11., továbbiakban: ajánlatkérõ) mosatási szolgáltatás tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (1) bekezdését, az 53. § (1) bekezdés b) pontjára figyelemmel az 53. § (1) bekezdését, valamint a 64. § (2) bekezdését. A 63. § (1) bekezdésének és az 53. § (1) bekezdésének megsértése miatt a Döntõbizottság ajánlatkérõnek a tárgyalásos eljárás részvételi szakaszában hozott döntését megsemmisíti.<br>
Kötelezi az ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a K. É. 2000. július 5-én .megjelent számában, a rendelkezõ részben megjelölt szolgáltatás teljesítésére alkalmas ajánlattevõk kiválasztására.<br>
A felhívás 12. pontjában megjelölte az általa kiválasztott jelentkezõk körét; a kérelmezõt a Centrál Mosodák Rt.-t, a Hófehér Kft.-t és a Magyar Egészségügyi Mosodák Kft.-t. A jelentkezésre felhívottak – a Centrál Mosodák Rt. kivételével – július 31-ig benyújtották részvételi jelentkezésüket.<br>
Ajánlatkérõ az augusztus 10-én tartott elsõ tárgyalás napján közölte kérelmezõvel, hogy a részvételi jelentkezését érvénytelennek minõsítette, mert az nem tartalmaz árat, szállítási adatokat és a fizetési feltételekrõl sem tesz említést. A tárgyaláson közölt döntését kérelmezõhöz augusztus 16-án írt levelében írásban is megerõsítette. A másik két ajánlattevõ jelentkezését érvényesnek minõsítette és az augusztus 14-én kelt levelével meghívta õket az augusztus 16-i eredményhirdetésre.<br>
Kérelmezõ augusztus 21-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ érvénytelennek minõsítette a jelentkezését, holott álláspontja szerint egyedül az õ jelentkezése volt érvényes. Álláspontját azzal indokolta, hogy a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a tárgyalásos eljárás elsõ, részvételi szakaszában az ajánlatkérõ nem kérhet, az ajánlattevõ pedig nem tehet ajánlatot.<br>
Kifogásolta, hogy ajánlatkérõ a tárgyalásos eljárás részvételi szakaszának eredményét nem tette közzé a K. É.-ben.<br>
Kérte a jogsértés megállapítását, ajánlatkérõnek az õ jelentkezése érvénytelenségét kimondó döntése megsemmisítését, valamint ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. Közölte, hogy jogszerûen minõsítette a kérelmezõ jelentkezését érvénytelennek. Hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdése úgy rendelkezik, hogy a törvénynek a nyílt közbeszerzési eljárásra vonatkozó rendelkezéseit a (4)–(6) bekezdésben, valamint a 71/A § és a 71/B §-ban foglalt eltérésekkel kell alkalmazni, és mivel ezen hivatkozott jogszabályhelyek nem tartalmaznak eltérõ rendelkezést a 43. § (1) bekezdésétõl, irányadónak kellett tekintenie a 43. § (1) bekezdésének azon elõírását, hogy az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Miután a kérelmezõ jelentkezése nem tartalmazott árat, jogszerû volt annak érvénytelenné nyilvánítása.<br>
A tárgyaláson elismerte, hogy nem készítette el a tárgyalásos eljárás eredményének közzétételére vonatkozó, a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. sz.</a> melléklete szerinti tájékoztatót.<br>
Közölte, hogy a jogorvoslati eljárás megindítására tekintettel a közbeszerzési eljárást felfüggesztette, ezen nyilatkozatát a Döntõbizottság felhívására írt szeptember 28-i levelében megerõsítette.<br>
A Döntõbizottság a felek által írásban és a tárgyaláson szóban elõadottak, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A kétszakaszos eljárások közös szabályait a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. és</a> 64. §-a tartalmazza. A 63. § (1) bekezdése elõírja: "Két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás. Az ilyen eljárások elsõ – részvételi – szakaszában az ajánlatkérõ nem kérhet, a részvételre jelentkezõ pedig nem tehet ajánlatot". <br>
Az eljárás elsõ szakaszára irányadó 63. § (1)–(8) bekezdései és a 64. § (1) és (2) bekezdése értelmében ezen szakasz lefolytatásának kizárólagos rendeltetése az, hogy ajánlatkérõ kiválassza a szerzõdés teljesítésére alkalmas jelentkezõket abból a célból, hogy az eljárás második, ajánlati szakaszában már csak az alkalmas ajánlattevõkkel kelljen a több fordulóból álló tárgyalásokat lefolytatnia.<br>
Ajánlatkérõ az eljárás elsõ szakaszában olyan jelentkezéseket fogadott el, melyek a beszerzés tárgyának teljesítésére vonatkozó ajánlati elemeket – árat, fizetési feltételeket stb. – is tartalmaztak. Ezen jelentkezõk – a Magyar Egészségügyi Mosodák Kft., Hófehér Kft. – a törvény tiltó rendelkezését megszegõ tartalommal nyújtották be jelentkezésüket.<br>
Ajánlatkérõ azáltal, hogy elfogadta az ajánlati elemeket tartalmazó jelentkezéseket, illetve érvénytelennek nyilvánította az ajánlati elemeket nem tartalmazó – tehát szabályos – jelentkezést, ráutaló magatartással ajánlatot kért az eljárás elsõ, részvételi szakaszában.<br>
A Döntõbizottság megállapítja, hogy ajánlatkérõ ezen magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdését.<br>
A 63. § (8) bekezdése alapján a két szakaszból álló eljárás részvételi szakaszában az 51–54. §-okat is megfelelõen alkalmazni kell.<br>
Az 53. § (1) bekezdése így rendelkezik: "Az ajánlatkérõnek ki kell zárnia az eljárásból azt az ajánlattevõt, aki:<br>
a) a 46. §-ban foglaltak ellenére nyújtotta be ajánlatát (megfelelõ alkalmazás folytán a "jelentkezését"),<br>
b) részérõl a kizáró ok az eljárás alatt következett be,<br>
c) hamis adatot szolgáltatott.<br>
Az a) pont azon okokat összegzi, melyeket a 46. § sorol fel a közbeszerzési eljárásban való részvételbõl kizáró tényekként, mint pl. a felszámolási eljárás, végelszámolás, adótartozás stb. A c) pont a közbeszerzési eljárásban hamis adatot szolgáltató ajánlattevõ/jelentkezõ (továbbiakban: jelentkezõ) kizárását mondja ki.<br>
A b) pont szövege quasi kizárásos alapon történõ szabályozásként került a kizáró okok közé. Azokat a kizárási indokokat foglalja össze, melyek nem tartoznak sem az a) sem a c) pont szerinti esetkörbe. Ilyennek tekintendõ az olyan jelentkezõ kizárására alapot adó ok, mely jelentkezõ a Kbt. tiltó rendelkezésébe ütközõ tartalommal nyújtja be jelentkezését.<br>
A nevezett két jelentkezõ részérõl eredetileg nem állt fenn az eljárásban való részvételbõl kizáró ok; nem álltak felszámolás, végelszámolás alatt, nem volt adótartozásuk stb. [a) pont], valamint nem szolgáltattak hamis adatot [c) pont]. Részükrõl a kizáró ok a közbeszerzési eljárás alatt, annak elsõ szakaszában következett be a törvény tiltó rendelkezésével ellentétes tartalmú jelentkezésük miatt.<br>
Ajánlatkérõnek a nevezett két jelentkezõt ki kellett volna zárnia az eljárásból. Ezzel szemben ajánlatkérõ a törvény szabályainak megfelelõ jelentkezést benyújtó kérelmezõt zárta ki az eljárásból az ajánlata érvénytelenné nyilvánítása útján.<br>
A Döntõbizottság nem fogadta el ajánlatkérõ érvelését, miszerint a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdésébõl az következik, hogy a tárgyalásos eljárás részvételi szakaszára is vonatkozik a 43. § (1) bekezdése. Ez a törvényhely annak nyelvtani értelmezése (szóhasználata) szerint a tárgyalásos eljárás második, ajánlati szakaszára vonatkozik, természetesen a tárgyalásos eljárás rendeltetésébõl következõ eltérésekkel.<br>
A Döntõbizottság megállapítja, hogy ajánlatkérõ a Magyar Egészségügyi Mosodák Kft.-nek és a Hófehér Kft.-nek a közbeszerzési eljárásból való kizárása elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(2) bekezdése kimondja: "Az ajánlatkérõ az eredményhirdetéstõl számított öt munkanapon belül köteles a részvételi szakasz eredményét a 4. számú mellékletben meghatározott minta szerinti hirdetményben közzétenni, melyben a részvételre jelentkezõk alkalmasságának, illetve alkalmatlanságának indokait a részvételi felhívásban meghatározott alkalmassági szempontok szerint kell indokolni".<br>
A közbeszerzési eljárásban keletkezett dokumentumok vizsgálata és ajánlatkérõ elismerõ nyilatkozata alapján a Döntõbizottság megállapította, hogy ajánlatkérõ nem készítette el a 4. sz. melléklet szerinti Tájékoztató a két szakaszból álló eljárás részvételi szakaszának eredményérõl megnevezésû dokumentumot, ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 2.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>