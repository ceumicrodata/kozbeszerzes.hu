<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7646)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.332/11/2000<br>
<br>
Tárgy: a Cytotech Kft. jogorvoslati kérelme az Országos Vérellátó Szolgálat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Cytotech Kft. (1131 Budapest, Dolmány u. 18., a továbbiakban: kérelmezõ) kérelmezõnek a dr. Bûrös László ügyvéd (1135 Budapest, Tahi út 53–59.) által képviselt Országos Vérellátó Szolgálat (1113 Budapest, Karolina út 19–21., a továbbiakban: ajánlatkérõ) "mikrogéltesztek beszerzése" tárgyú közbeszerzési eljárása ellen benyújtott jogorvoslati kérelmére indult jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre bocsátott iratok és a felek nyilatkozatai alapján az alábbi tényállást állapította meg:<br>
Ajánlatkérõ 2000. április 11-én hirdetmény közzététele nélküli tárgyalásos közbeszerzési eljárást kezdeményezett és folytatott le immunhaematológiai mikrogéltesztek beszerzése tárgyában.<br>
A választott eljárásfajta jogalapjaként a közbeszerzésekrõl szóló, többször módosított 1995. évi XL. törvény (a továbbiakban Kbt.) Kbt. 70. § (1) bekezdés b) pontját jelölte meg, és ajánlattételre felhívta a Lab-Ka Kereskedelmi és Szolgáltató Kft.-t és a Hungarolab 2000. Kft.-t.<br>
Ajánlatkérõ a K. É. 2000. június 21-én megjelent 25. számában tette közzé az eljárás eredményérõl szóló tájékoztatóját.<br>
Kérelmezõ ezt követõen, 2000. július 24-én nyújtotta be jogorvoslati kérelmét, melyben sérelmezte, hogy az ajánlatkérõ hirdetmény közzététele nélküli tárgyalásos közbeszerzési eljárást folytatott le, álláspontja szerint ugyanis a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazása nem volt megalapozott, és emiatt sérült a Kbt. 24. § (1) és (2) bekezdése.<br>
Ajánlatkérõ érdemi észrevételében a jogorvoslati kérelem elutasítását kérte megalapozatlanság miatt.<br>
A kérelmezõ ezt követõen, 2000. augusztus 17-én kelt írásos nyilatkozatában jogorvoslati kérelmét visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése kimondja, hogy a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja. Az eljárás megszüntetésérõl a 13. § (2) bekezdése szerint értesítetteket, az eljárás folytatásáról pedig az ügyfelet értesíteni kell.<br>
Mindezek alapján a Döntõbizottság a rendelkezõ részben foglaltak szerint határozott, és a jogorvoslati eljárást megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. augusztus 28.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>