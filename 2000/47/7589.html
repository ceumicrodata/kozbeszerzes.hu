<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7589)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.439/17/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Baranya Megyei Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének a Baranya Megyei Állami Közútkezelõ Kht. (7623 Pécs, Köztársaság tér 5., a továbbiakban: ajánlatkérõ) "mohács–pécsi fõút 3+000–4+000 km-szelvények közötti szakasz rekonstrukciós munkáinak megvalósítása" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének második fordulatára tekintettel a 70. § (1) bekezdésének c) pontját, ezért ajánlatkérõnek a Kbt. 70. § (1) bekezdésének c) pontjára alapított közbeszerzési eljárást indító és azt követõ döntéseit megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ 2000-ben folyamatosan végezte az 57. sz. fõút rekonstrukciós munkálatait. Ennek során maradvány pénzeszköze keletkezett, amely felhasználásáról 2000. augusztus 15-én a fejezetgazda KÖVIM Közúti Fõosztálya döntött. Eszerint mintegy 1 km hosszban további rekonstrukciós munka végezhetõ az 57. sz. fõúton, amelyre 53 137 M Ft keret áll rendelkezésére.<br>
Ajánlatkérõ a legsürgõsebb feladatként a fõút 3+000–4+000 km-szelvények közötti szakaszt jelölte ki a további rekonstrukcióra, mert felmérései szerint ez a szakasz károsodott legnagyobb mértékben a nyári nagy meleg és tehergépkocsi-forgalom együttes hatására. Miután az útépítési munkák több fázisát is csak +5 °C fölötti hõmérsékleti viszonyok mellett lehet megvalósítani, a munkák elvégzését november 15-ig kell ütemezni. (Erre vonatkozóan becsatolta az érvényes, kötelezõ mûszaki elõírásokat.)<br>
Ajánlatkérõ 2000. szeptember 4-én küldte meg felhívását 11 ajánlattevõnek: Soltút Kft., Hódmezõvásárhelyi Útépítõ Kft., Betonútépítõ Rt., Strabag Rt., Debmut Rt., Mecsek Aszfalt Kft., J & B Sztráda 92 Kft., Mota Hungária Rt., Inreco Kft., Hoffmann Rt. és Mélyépítõ Budapest Kft. Ebben a felhívásban az eljárás jogalapjaként törvényi hivatkozást nem használt. A Döntõbizottság elnökének egyidejûleg megküldött tájékoztató levél szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) és d) pontjaira hivatkozással indította meg az eljárását. A felhívásban 2000. szeptember 26-i határidõig ajánlatokat kért a megjelölt mûszaki feladat kivitelezésére, megjelölte az ajánlatok elbírálásának szempontját és a résztvevõk pénzügyi, gazdasági és mûszaki alkalmassága igazolásának módját, illetve szempontjait. Az ajánlattevõkkel tárgyalások folytatását is kilátásba helyezte.<br>
A Döntõbizottság elnöke 2000. szeptember 18-án kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre bocsátott iratokból nem állapítható meg az ajánlatkérõ által megjelölt törvényi feltételek fennállása, nevezetesen a 70. § (1) bekezdésének c) pontja esetén az, hogy rendkívüli sürgõsség váratlan és az nem ajánlatkérõ mulasztására vezethetõ vissza, illetve a d) pont esetében okirati bizonyítékkal ajánlatkérõ a nyilvánosan közzétett felhívást nem csatolta.<br>
A kezdeményezõ irat indítványozta a jogalap, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének d) pontjára hivatkozás téves értelmezésen alapult, így az erre való hivatkozást visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában megfogalmazott feltételek azonban fennállnak, ez alapján jogszerûen folytatja az eljárását.<br>
Kérte a jogorvoslati eljárás megszüntetését.<br>
Indokolásként elõadta, hogy az elõre nem látható okból elõállt sürgõsséget az okozta, hogy a nagy nyári melegben a teherautó-forgalomra is tekintettel a teljes burkolatfelület deformálódásához vezetõ folyamat játszódott le. A beszerzés tárgya ezt a burkolattorzulást szünteti meg. A sürgõsség indoka, hogy a Közutak Kezelõi Szabályzata szerint a 16 mm feletti nyomvályúkat meg kell szüntetni, a munkákat pedig +5 °C fölött lehet elvégezni, azaz november 15. elõtt.<br>
Az anyagi forrást a KÖVIM Közúti Fõosztálya 2000. augusztus 15-re biztosította, a dokumentáció összeállítását követõen, szeptember 4-én hívták fel az ajánlattevõket ajánlattételre.<br>
Az esélyegyenlõség biztosítására tizenegy ajánlattevõt hívtak fel, akik hasonló jellegû munka végzésével alkalmasságukat referenciákkal már korábban igazolták.<br>
Ajánlatkérõ a Döntõbizottságtól kérte a legkedvezõbb ajánlatot tevõvel a szerzõdéskötés engedélyezését.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásában a közzététel nélküli tárgyalásos közbeszerzési eljárási forma alkalmazásának jogalapjaként a 70. § (1) bekezdésének c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
E törvényhely alkalmazásának tehát akkor van helye, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók. További feltétel, hogy a rendkívüli sürgõsség esetén a közbeszerzésre irányuló szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû, súlyos hátrányt, kárt okozna.<br>
A Döntõbizottságnak azt kellett vizsgálnia, hogy jelen esetben a törvényi feltételek fennállnak-e.<br>
Ajánlatkérõ az útrekonstrukciót folyamatosan végezte. Tény, hogy jelen közbeszerzési eljárás tárgyát képezõ útszakaszra a fedezet rendelkezésre állása 2000 augusztusban nyílt meg ajánlatkérõ számára. Azonban az a körülmény, hogy a nyári melegben a kialakult nyomvályúk a még megengedett 16 mm-nél is mélyebbek lettek, nem egy váratlan esemény következménye, hanem egy több hónapig tartó folyamatnak az eredménye. Tehát az útburkolat deformálódása nem váratlan, elõre nem látható esemény (pl. vízcsõtörés) következménye.<br>
A rendkívüli sürgõsség indokaként az sem elfogadható, hogy a 16 mm feletti nyomvályúkat azonnal meg kell szüntetni, hiszen az ajánlatkérõ által becsatolt Közutak Kezelõi Szabályzata mindössze azt írja elõ, hogy "a veszélyes mélységû keréknyomvályúkat – külsõségi szakaszokon 16 mm felett, átkelési szakaszokon 20 mm felett – megszüntetésükig jelzõtáblával jelölni kell."<br>
A fentiekbõl következõen a gyors szerzõdés megkötésének elmaradása a közbeszerzéssel érintettek helyzetében nagymértékû, súlyos hátrányt, kárt nem okoz.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjára alapított eljárása jogsértõ.<br>
A Döntõbizottságnak ugyan a szerzõdéskötés engedélyezésére jogköre nincs, de ajánlatkérõ ezen nyilatkozatát a Döntõbizottság úgy értelmezte, hogy ajánlatkérõ a Döntõbizottság érdemi döntéséig a szerzõdést a nyertes ajánlattevõvel nem köti meg.<br>
Ennek figyelembevételével a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ban biztosított jogkörében eljárva a Kbt. 88. § (1) bekezdésének d) pontja alapján a jogsértést megállapította, és a 88. § (1) bekezdésének c) pontja alapján ajánlatkérõnek a Kbt. 70. § (1) bekezdésének c) pontjára alapított közbeszerzési eljárást indító és azt követõ döntéseit megsemmisítette.<br>
Tekintettel arra, hogy szerzõdéskötés nem történt meg, így a jogsértés reparálható, ezért a pénzbírság kiszabását a Döntõbizottság mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 11.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>