<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7574)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.403/12/2000<br>
<br>
Tárgy: a SIEMENS Rt. jogorvoslati kérelme Nagykanizsa Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A SIEMENS Rt. (1143 Budapest, Gizella út 51–57., képviseli: dr. Tímár Júlia jogtanácsos, a továbbiakban: kérelmezõ) jogorvoslati kérelmét, melyet Nagykanizsa Megyei Jogú Város Önkormányzata (8800 Nagykanizsa, Erzsébet tér 7., a továbbiakban: ajánlatkérõ) "1-1 db computertomográf és mammográfiás készülék beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. július 5-én ajánlati felhívást tett közzé a K. É. 27. számában (3984) nyílt eljárás megindítására, a rendelkezõ részben írt tárgyban.<br>
Az ajánlati felhívásnak az ajánlattevõk pénzügyi, gazdasági és mûszaki alkalmassága igazolására kért adatok és tények 11. a) pontjában elõírta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti, az elõzõ 3 év e közbeszerzés tárgyával azonos szállításainak, szolgáltatásainak ismertetését (referencia) és a részletes termékismertetõt. A felhívás 11. b) pontjában a szakirányú referencia hiánya és az elõzõ 3 évben ezen eljárás tárgyához hasonló szállítás hiánya esetén az ajánlattevõt a szerzõdés teljesítésére alkalmatlannak minõsítette ajánlatkérõ.<br>
Az ajánlattételhez dokumentáció is készült, melynek 11. oldalán ajánlatkérõ ezen elõírását megerõsíti. Ajánlatkérõ az ajánlati felhívás 14. pontja értelmében többváltozatú ajánlatot is elfogadott.<br>
A 2000. augusztus 15-i ajánlattételi határidõig 3 ajánlattevõ, a Picovent Kft., a General Electric Medical System Europe S. A. (a továbbiakban: GEMS) és kérelmezõ tett ajánlatot. Az augusztus 22-i eredményhirdetésen ajánlatkérõ a GEMS "A" változatú ajánlatát hirdette nyertesnek.<br>
Az eljárásról készített összegzés 3. pontja szerint kérelmezõ ajánlatának referenciaismertetése ellentétes a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjával, így tekintettel az ajánlati felhívás 11. b) pontjára, alkalmatlan a szerzõdés teljesítésére. Kérelmezõ a 2000. augusztus 28-án benyújtott jogorvoslati kérelmében, melyet a tárgyaláson változatlanul fenntartott, kérte az ajánlatkérõ eljárást lezáró döntésének megsemmisítését és ideiglenes intézkedéssel a szerzõdéskötés megtiltását.<br>
Kérelmét azzal indokolta, hogy álláspontja szerint az ajánlati felhívás és a dokumentáció vonatkozó pontjai szerinti referenciaismertetésük megfelelõ volt, ezért ajánlatkérõ jogsértõen járt el, amikor a referenciaismertetésük hiányossága miatt ajánlatukat alkalmatlannak minõsítette a három ajánlattevõ közül, mivel konkrétan nem kérte a referenciánál az ár és az ellenszolgáltatás megjelölését.<br>
A Döntõbizottság a 2000. augusztus 29-én kelt D.403/4/2000. számú határozatával ideiglenes intézkedés keretében az eljárást felfüggesztette, és a szerzõdéskötést megtiltotta az ügy érdemi elbírálásáig.<br>
Ajánlatkérõ írásos észrevételében kérte az alaptalan jogorvoslati kérelem elutasítását, mert az ajánlati felhívás 11. a) pontja és az ajánlati dokumentáció 11. oldal IV/4. pontja egyértelmûen elõírja, hogy az utolsó 3 év szállításainak ismertetését a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint kell megtenni. E törvényszakasz szerint a referencia ismertetését "legalább az ellenszolgáltatás összegével, a teljesítés idejével és a szerzõdést kötõ másik fél megnevezésével kell megtenni". A Siemens Rt. az ajánlata 72., 73. oldalán benyújtott referencialistájában az ellenszolgáltatások összegét nem ismertette, ezért ajánlattételre alkalmatlan. A Siemens Rt. ajánlata egyébként is érvénytelen, mivel az ajánlati felhívás 9. pontja 30 naptári napos fizetési határidõt jelölt meg, míg az ajánlattevõ ajánlatának 2/106. oldalán 30 napon belüli fizetést kötött ki.<br>
Az ügyben érdekelt GEMS a magyarországi képviselete útján úgy nyilatkozott, hogy vitatja kérelmezõ azon állítását, hogy technikailag lényegesen magasabb színvonalú ajánlatot nyújtottak be, a nyertesénél kedvezõbb áron. Elõadta azt is, hogy a kérelmezõ által ajánlott új mammográfiás készülék lényegesen drágább és nem is jobb, a használt pedig közel azonos volt a GEMS-ével. A CT esetében az újnak tekinthetõ Balance típus 4 pedig már egy kifutott típus, ami vélhetõen használt gép. Felhívta a figyelmet az ajánlati felhívás 16. pontjára, mely szerint csak gyári új készülékre volt tehetõ ajánlat.<br>
A Döntõbizottság a rendelkezésére álló iratok, dokumentumok és nyilatkozatok alapján megállapította, hogy a kérelem alaptalan, ezért azt elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése úgy rendelkezik, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja azt a kötelezõ szabályt tartalmazza, hogy az ajánlattevõnek a szerzõdés teljesítéséhez szükséges mûszaki alkalmassága igazolható az elõzõ legfeljebb három év jelentõsebb szállításainak, szolgáltatásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A fenti jogszabályhelyeket összevetve a tényállással, a Döntõbizottság megállapította, hogy kérelmezõ nem a Kbt. kötelezõ szabályai szerint készítette el ajánlatában a referenciák ismertetését, mert referencialistájában az ellenszolgáltatások összege nem szerepel, és 30 napon belüli fizetést kötött ki annak ellenére, hogy a felhívás 9. pontjában ajánlatkérõ elõírta, hogy a "leszállított áruk ellenértékének kiegyenlítése a sikeres és hiánytalan mûszaki átvételt követõ 30 naptári napos átutalással történik", és hogy "az ajánlattevõk csak ennek megfelelõ vagy ennél hosszabb fizetési határidõt írhatnak elõ".<br>
E tényeket figyelembe véve ajánlatkérõ jogosan mellõzte kérelmezõ ajánlatának értékelését mint alkalmatlant a felhívás 11. a) és b) pontjaira tekintettel.<br>
A Döntõbizottság álláspontja szerint a jogszerû ajánlatkérõi döntést nem befolyásolta ellenkezõ irányban, hanem inkább erõsítette az a tény is, hogy kérelmezõ ajánlata érvénytelen volt, mivel nem felelt meg a felhívás 9. pontjának sem.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 6.<br>
<br>
Dr. Bíró László s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>