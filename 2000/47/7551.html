<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7551)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.386/10/2000<br>
<br>
Tárgy: a Sodexho Kft. jogorvoslati kérelme Szécsény Város Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Sodexho Magyarország Kft. (1115 Budapest, Etele út 68., a továbbiakban: kérelmezõ) jogorvoslati kérelmének melyet Szécsény Város Önkormányzata (3170 Szécsény, Rákóczi út 84., a továbbiakban: ajánlatkérõ) étkeztetési szolgáltatás ellátása 5 év idõtartamig tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért 3 000 000 Ft, azaz hárommillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. június 7-én megjelent számában, a rendelkezõ rész szerinti beszerzés tárgyában. Az ajánlatok elbírálására az összességében legelõnyösebb ajánlat elbírálási szempontot választotta, közölte a részszempontokat és a súlyszámokat:<br>
– szolgáltatási díjtételek	5<br>
– az iskola részére fizetendõ használati díj nagysága	4<br>
– ajánlat tartalma	8<br>
Adható pontszámtartomány: 1–50-ig.<br>
Ajánlatkérõ ajánlati dokumentációt bocsátott az ajánlattevõk rendelkezésére, ami a szolgáltatás ellátására vonatkozó szerzõdéstervezetbõl, négy mellékletbõl és négy Függelékbõl állt.<br>
A szerzõdéstervezet II.7. pontjában ajánlatkérõ kikötötte, hogy az intézményi konyhákat vállalkozónak a bérelt konyhán keletkezett árbevétele 5%-a + 25% áfa bérleti díjért adja bérbe.<br>
A II.8. pontban az szerepelt, hogy a konyhák fenntartási, üzemeltetési, karbantartási költségei a vállalkozót terhelik.<br>
Az ajánlattételi határidõre, július 18-ra a kérelmezõ, az Elamen Rt., Junior Rt. és a Bagó és Bagó Kft. nyújtott be ajánlatot.<br>
Ajánlatkérõ megvizsgálta az ajánlatokat és az augusztus 7-én tartott eredményhirdetésen a Bagó és Bagó Kft. ajánlatát hirdette ki nyertesnek. Kérelmezõ augusztus 22-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az õ, összességében legelõnyösebb ajánlatát hirdette ki nyertesnek.<br>
Kifogásolta, hogy az összegzés az eljárásról dokumentumból nem állapítható meg a bírálat során adott pontszámok indoka.<br>
Kérte a jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a legkedvezõbb ajánlatot hirdette ki nyertesnek, akivel a szerzõdést augusztus 22-én megkötötte.<br>
Az ajánlatok értékelésének módjára nézve közölte, hogy az elsõ bírálati részszempontra a kérelmezõ, a továbbiakra pedig a nyertes kapta a legmagasabb pontot. Észrevételében és a jogorvoslati eljárásban tartott tárgyaláson közölte továbbá, hogy a második bírálati részszempontnál a bérbeadással felmerülõ költségei (pl. fogyóeszköz-utánpótlás, feladat ellátásához szükséges beruházások finanszírozása, épületgépészet, fenntartás és javítás) csökkentésére vonatkozó ajánlati elemeket, a harmadik bírálati részszempontnál pedig a településfejlesztési szempontokat, referenciákat, minõségbiztosítási rendszert, valamint a szolgáltatás biztonságát vette figyelembe.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az "eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette".<br>
A Döntõbizottság megvizsgálta az értékelési dokumentumokat, valamint azokra vonatkozóan az ajánlatkérõ észrevételében foglaltakat és megállapította., hogy a második és harmadik bírálati részszempontból történt értékelés során ajánlatkérõ olyan tényezõket vett figyelembe, melyekre nézve – a használati díj kivételével – igényét sem az ajánlati felhívásban, sem a dokumentációban nem határozta meg.<br>
A Kbt. hivatkozott 59. § (1) bekezdésének rendelkezése értelmében ajánlatkérõ az összességében legelõnyösebb ajánlatot kizárólag csak az ajánlati felhívásban és dokumentációban meghatározott bírálati szempontok alapján történt értékelés eredményeként választhatja ki.<br>
Miután ajánlatkérõ az ajánlatokat a második és harmadik bírálati részszempontból az általa elõzõleg nem közölt szempontok szerint értékelte, a Döntõbizottság elvégezte az ajánlatok összehasonlítását az ajánlatkérõ által a felhívásban és dokumentációban közölt bírálati részszempontok alapján.<br>
Az elsõ bírálati részszempont a szolgáltatási díj volt 5-ös súlyszámmal. Szolgáltatási díjként 1 éves idõtartamra a kérelmezõ bruttó 57 359 244 Ft-ra, a nyertes bruttó 67 914 600 Ft-ra, a Junior Rt. bruttó 60 900 000 Ft-ra tett ajánlatot.<br>
Ajánlatkérõ az elbíráláshoz egysávos táblázatot készített, mely szerint a maximális 50 pontot az az ajánlat kapja, ahol a megajánlott díjtétel 50 000 000–50 999 999 Ft között mozog, 0 pontot pedig a 75 000 000– 75 999 999 Ft közötti ajánlat. Kérelmezõ azért kapott csak 36 pontot, mivel az õ ajánlati összege csak a 8. sávba esett.<br>
Ajánlatkérõ ezen értékelési módja nem helytálló. Az értékelési sávok kialakítására ajánlatkérõnek csak akkor lett volna joga, ha az ajánlati felhívásban vagy dokumentációban elõírja, hogy ilyen módon fogja az ajánlatokat értékelni. (A Döntõbizottság megjegyzi, hogy az adott értékelési sáv 0 ponttal nem kezdõdhetett volna, mert a felhívásban a ponttartományt 1–50-ig terjedõen határozta meg.)<br>
A Döntõbizottság értékelése szerint a kérelmezõ részére a maximális 50 pont (súlyozottan 250) jár, mert az elsõ bírálati részszempontból õ tette a legkedvezõbb ajánlatot. Arányosítással számolva a nyertes ajánlattevõ helyes pontszáma 31 (súlyozottan 155), a Junior Rt. pontszáma pedig 45 (súlyozottan 225).<br>
A második bírálati részszempont az ajánlatkérõ részére fizetendõ használati díj mértéke 4-es súlyszámmal.<br>
Erre vonatkozóan a szerzõdéstervezet II.7. pontjában ajánlatkérõ elõírta, hogy a vállalkozó árbevételének 5%-a + 25% áfa összegre tart igényt, ezt az ajánlat részét képezõ szerzõdéstervezetben valamennyi ajánlattevõ vállalta. Ebbõl a szempontból tehát mindhárom ajánlat egyenértékû, súlyozottan 200 pont jár mindhárom ajánlatra.<br>
A harmadik bírálati részszempont az ajánlat tartalma 8-as súlyszámmal. Miután ajánlatkérõ elvárásait e részszempontra nézve sem a felhívásban, sem a dokumentációban alszempontokként nem határozta meg, tulajdonképpen "rábízta" az ajánlattevõkre, hogy a szerzõdéstervezetben, megfogalmazott feltételeknél jobb kondíciójú ajánlásokat tegyenek. Így ajánlatkérõ csak önkényesen, az esélyegyenlõséget sértõ módon választhatta ki az egyes ajánlatokból azokat az ajánlati elemeket, melyeket ezen részszempontból elõnyként vesz figyelembe. Kétségtelen, hogy a nyertes tette a legtöbb többletvállalást, azonban ezek közül ajánlatkérõ csak a felhívásban vagy dokumentációban bírálati alszempontként elõre meghatározott elemeket értékelhette volna. Ilyen meghatározás hiányában mindhárom ajánlat egyenértékû, mindháromra azonos pontszám jár.<br>
A három bírálati részszempontra a Döntõbizottság álláspontja szerint járó pontszámok összegzésébõl megállapítható, hogy a kérelmezõ tette a legelõnyösebb ajánlatot.<br>
A Döntõbizottság megállapítja, hogy a nem legelõnyösebb ajánlat nyertesnek minõsítése által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A jogsértés miatt a Döntõbizottság jogkövetkezményként bírság kiszabását alkalmazta ajánlatkérõvel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértés elkövetésének idõpontjában hatályos éves költségvetési törvényben meghatározott összeg. A minimumbírság összege a 2000. évi költségvetési törvény szerint 1 000 000 Ft.<br>
A közbeszerzés értéke a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>1) bekezdése szerint az adott közbeszerzési eljárásban ajánlott, áfa nélküli legmagasabb összegû ellenszolgáltatás.<br>
A tárgyi közbeszerzési eljárásban a nyertes tette a legmagasabb összegû ajánlatot, ami áfa nélkül 1 évre 50 935 950 Ft, 5 évre 254 679 750 Ft. Ezen összegnek a kiszabott bírság az 1,18%-a.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) a szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 2.<br>
<br>
Dr. Csitkei Mária s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>