<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7554)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.427/15/2000<br>
<br>
Tárgy: a DEBMUT Rt. jogorvoslati kérelme Tiszaföldvár Önkormányzata közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT:<br>
<br>
A Döntõbizottság a Debreceni Magas-, Mély- és Útépítõ Rt. 3. sz. Területi Fõmérnöksége (6000 Kecskemét, László K. u. 16., a továbbiakban: kérelmezõ) jogorvoslati kérelmének, melyet a Tiszaföldvár Város Önkormányzata (5431 Tiszaföldvár, Bajcsy-Zs. u. 2., Pf. 56, a továbbiakban: ajánlatkérõ) "Tiszaföldvár város belterületén 4,4 km gravitációs szennyvízcsatorna-hálózat az ingatlanok bekötésével" tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) és a 61. § (1) bekezdésében foglaltakat, ezért megsemmisíti ajánlatkérõnek a közbeszerzési eljárást lezáró döntését.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, illetve a felek nyilatkozatai alapján az alábbi tényállást állapította meg:<br>
Ajánlatkérõ a K. É. 2000. július 19-én megjelent 29. számában ajánlati felhívást tett közzé nyílt eljárás megindítására.<br>
A beszerzés tárgya és mennyiségeként "Tiszaföldvár város belterületén 4,4 km gravitációs szennyvízcsatorna-hálózat az ingatlanok bekötésével, a KEVITERV AKVA Kft. 21/1999. sz. kivitelezési terve szerint" került megjelölésre. Ajánlatkérõ meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, illetve meghatározásra kerültek az ajánlattevõknek a szerzõdés teljesítésére alkalmatlanná minõsítésének szempontjai is.<br>
Az ajánlatok elbírálásának szempontjaként az összességében legelõnyösebb ajánlat került megjelölésre, az alábbi bírálati részszempontokkal és a hozzájuk kapcsolódó súlyszámokkal:<br>
<br>
1. Ajánlott egyösszegû ár	5<br>
<br>
2. Az elõírtnál kedvezõbb szavatosság, garancia vállalása	3<br>
<br>
3. A mûszaki tartalom teljessége és kidolgozottsága	2<br>
Az adható pontszámok 1–10-ig terjedtek.<br>
Ajánlatkérõ a részajánlat, illetve a többváltozatú ajánlattételi lehetõséget kizárta. Ajánlatkérõ ajánlati dokumentációt is készített, mely gyakorlatilag a KEVITERV AKVA Kft. által készített kiviteli terveket tartalmazta.<br>
Az ajánlatok beadási és bontási határidejére, azaz 2000. augusztus 29-ére hat ajánlat érkezett.<br>
Az ajánlatok bontását követõen ajánlatkérõ hiánypótlásra biztosított lehetõséget, amelynek határidejét 2000. szeptember 4-ében jelölte meg.<br>
Ezt követõen ajánlatkérõ értékelte az ajánlatokat, melynek során a Sáma Építõ Szerelõ és Szolgáltató Kft.-t a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján kizárta, arra való hivatkozással, hogy a pályázati felhívás 11.4. bekezdésében kért igazolást a hiánypótlás során sem nyújtotta be.<br>
Nyertesként a Forex Kft. került megjelölésre 79 ponttal, a második a kérelmezõ lett 75 ponttal.<br>
Ajánlatkérõnek ezen döntése ellen nyújtott be kérelmezõ 2000. szeptember 11-én jogorvoslati kérelmet, amelyben kérte, hogy a Döntõbizottság állapítsa meg, hogy ajánlatkérõ a pályázati felhívással ellentétesen és törvénysértõ módon állapította meg a közbeszerzési eljárás eredményét. Kérte továbbá azt, hogy semmisítse meg ajánlatkérõnek a közbeszerzési eljárás lezárásaként hozott döntését, és ideiglenes intézkedésként tiltsa meg a még meg nem kötött szerzõdés megkötését.<br>
Kérte továbbá bírság alkalmazását ajánlatkérõvel szemben, illetve a költségekben történõ marasztalást is.<br>
Kérelmének részletes indokolásaképpen az alábbiakat adta elõ:<br>
Sérelmezte, hogy az ajánlatkérõ által az 1. sz. bírálati részszempont során adott pontértékek nem tükrözik az ajánlati árak közötti különbségeket. Álláspontja szerint az ajánlati ár tekintetében társaságuk adta a legkedvezõbb árat, 32 298 656 Ft + áfa vonatkozásában, amelyre ajánlatkérõ 9 pontot adott. Az õ ajánlati áruknál 2 300 000 Ft-tal drágább ajánlati árat adott a MÖSZE Tiszaföldvár, amely szervezet az ajánlatkérõtõl szintén 9 pontot kapott. A nyertes FOREX Kft. az általa megajánlott 36 896 546 Ft + áfás ajánlati árra 8 pontot kapott.<br>
Kifogásolta kérelmezõ, hogy bár az ajánlati árak között jelentõs eltérések vannak, azonban ez az ajánlatkérõ által adott értékelési pontszámokból nem derül ki.<br>
Amennyiben ajánlatkérõ jogszerûen és a valós tartalma szerint bírálta volna el az ajánlati árakat, akkor társaságuknak, mint a legkedvezõbb ajánlatot tevõnek a kapott 9 pontszámához viszonyítva a MÖSZE-nek, mint második legjobb ajánlati ár benyújtójának 8 pontot kellett volna kapnia. A harmadik helyezett (egyebekben nyertes), FOREX Kft.-nek pedig 7 pontot kellett volna kapnia. Amennyiben ajánlatkérõ a fentiek szerint értékelte volna az ajánlati árat, akkor kérelmezõ az összpontszám tekintetében megelõzte volna a nyertesként megjelölt FOREX Kft.-t.<br>
Ajánlatkérõ a kérelemmel kapcsolatosan érdemi észrevételében az alábbiakat adta elõ:<br>
Különös tekintettel arra, hogy önkormányzatuk mûködése során hasonló jogorvoslati eljárás nem fordult elõ, ezért szükségesnek tartották külsõ, független szakértõ bevonását annak megállapítására, hogy a közbeszerzési eljárás során a Kbt. szabályait betartották-e. Ezen vizsgálata során a szakértõ megállapította, hogy a benyújtott ajánlatok elbírálásánál a bírálóbizottság által alkalmazott értékelési módszer nem minden elemében támaszt elegendõ mértékben objektív követelményeket, és ezért nem felel meg teljes egészében a közbeszerzési törvényben meghatározott céloknak.<br>
A fentiek alapján az igénybe vett külsõ szakértõ javaslatára ajánlatkérõ kérte a Döntõbizottságot, hogy az eljárást lezáró döntését semmisítse meg, és kötelezze új döntés meghozatalára, részben helyt adva kérelmezõ jogorvoslati kérelmében foglaltaknak.<br>
Kérték továbbá azt, hogy különös tekintettel arra, hogy a szerzõdés megkötésére még nem került sor, a Döntõbizottság a bírság kiszabásától tekintsen el.<br>
A Döntõbizottság 2000. szeptember 10-én kelt D.427/3/2000. sz. határozatában a szerzõdés megkötését ideiglenes intézkedésként megtiltotta.<br>
Egyéb érdekeltek részérõl érdemi észrevételt tett a FOREX Kft., amelyben kérte a kérelmezõ jogorvoslati kérelmének elutasítását megalapozatlanság miatt. Álláspontja szerint a kérelmezõ figyelmen kívül hagyta azt a tényt, miszerint ajánlatkérõ nem a legalacsonyabb ajánlati árat adó, hanem az összességében legelõnyösebb ajánlatot tevõ árajánlatát tekinti nyertesnek. Ajánlatkérõ már az eredményhirdetéskor is elmondta a kérelmezõ jelen lévõ képviselõjének, hogy mi az oka annak, hogy nem a legalacsonyabb árat megajánló ajánlattevõ lett a nyertes. Ajánlatkérõ álláspontja szerint a kérelmezõ ajánlata mûszakilag, szakmailag nem volt megalapozott (helyszíni szemle hiánya, helyszíni sajátosságokból adódó szakmai problémák kiküszöbölésére irányuló észrevételek megtétele, nyomvonal-vezetési nehézségek megoldására irányuló egyeztetések elmaradása a közmû-üzemeltetõkkel, tömörítés, mint a költségevetési kiírásban nem szereplõ tétel észrevételezése, mely az egyik legfontosabb szakmai rész, visszatöltött munkaárok tömörítésére vonatkozó költség beállítása, megvalósulási dokumentáció készítése), amellyel tulajdonképpen kérelmezõ választ kaphatott azon kérdésére, hogy miért nem õ tette az összességében legkedvezõbb ajánlatot.<br>
A FOREX Kft. azt is megjegyezni kívánta, hogy õk az ajánlatukban a szakmai alaposság eredményeként a költségvetési kiírás kiegészítéseként szerepeltették ajánlatukban 2 270 595 Ft-os összeggel a tömörítési munkákat, amely összeggel gyakorlatilag az általuk megajánlott vállalási ár megemelkedett. Amennyiben ezen árajánlati részt figyelmen kívül marad, akkor az ár vonatkozásában is õk tették a legelõnyösebb ajánlatot.<br>
A Sáma Kft. észrevételében jogtalannak ítélte a kizárását arra való hivatkozással, hogy õ a hiánypótlási felhívásnak eleget tett. Kérte a Döntõbizottságot, hogy értékelje és pontozza az ajánlatkérõ részére benyújtott ajánlatát.<br>
A Döntõbizottságnak abban a kérdésben kellett állást foglalnia, hogy ajánlatkérõnek az ajánlatok elbírálása során hozott döntése megfelelt-e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak, illetve, hogy a Sáma Kft. kizárásával kapcsolatos döntése jogszerû volt-e.<br>
A Döntõbizottság megvizsgálta az ajánlatokat és az alábbi megállapításokat tette:<br>
<br>
1. sz. részszempont: Ajánlott egyösszegû ár.<br>
A kérelmezõ által megajánlott nettó ajánlati ár	32 298 656 Ft, 9 pont<br>
– MÖSZE	34 610 506 Ft, 9 pont<br>
– FOREX Kft.	36 896 546 Ft, 8 pont<br>
– Alterra Kft.	38 960 000 Ft, 3 pont<br>
– Integrál Rt.	50 239 978 Ft, 1 pont<br>
Ajánlatkérõ a 2000. október 2-án megtartott tárgyaláson úgy nyilatkozott, hogy ezen bírálati részszempont vonatkozásában az ajánlatokat úgy hasonlították össze, illetve úgy értékelték, hogy a költségvetésükben rendelkezésre álló (37 M Ft elõirányzott) összeghez hasonlították, és ehhez közelítették az ajánlattevõk által megajánlott árakat.<br>
A Döntõbizottság megvizsgálva a megajánlott árakat, illetve az ajánlatkérõ által adott pontszámokat, megállapította, hogy ajánlatkérõ pontozása, illetve az általa adott pontértékek nem fejezik ki az ajánlatok tartalmi eleme közötti különbségeket, ezért az ajánlatkérõi értékelés nem objektív. A feltüntetett elsõ 4 ajánlattevõ által megajánlott ár, mintegy 2 M Ft-onként növekszik, ezzel szemben az ajánlati árakra adott pontszámok ezen különbségeket nem követik. Tekintettel arra, hogy ajánlatkérõ az általa meghatározott 1–10-ig terjedõ ponthatáron belül megadta a legmagasabb árajánlatra az 1 pontot, illetve a legalacsonyabb a 9 pontot, ennek alapján a Döntõbizottság álláspontja szerint, kihasználva a meghatározott pontsávot, arányosan kellett volna ajánlatkérõnek az értékelési pontszámokat megadni.<br>
<br>
2. sz. bírálati részszempont: Az elõírtnál kedvezõbb szavatosság, garancia vállalása.<br>
Döntõbizottság megállapította, hogy ezen bírálati részszempont kapcsán ajánlatkérõi elõírások hiányában csak jogszabályi elõírások vehetõk figyelembe alapként. A tárgyaláson ajánlatkérõ elõadta, hogy ezen részszempont vonatkozásában az értékelésnél a garanciavállaláshoz felajánlott egyéb tartalmi elemeket is figyelembe vették, mint pl. 24 órás hibaelhárítás.<br>
Megvizsgálva az ajánlatokat a Döntõbizottság megállapította, hogy:<br>
Kérelmezõ 5 év garanciát vállalt, erre ajánlatkérõ 6 pontot adott.<br>
A MÖSZE 1+2 év, azaz 3 évet vállalt, 5 pontot kapott.<br>
A FOREX Kft. 1+3 év, azaz 4 évet vállalt, 7 pontot kapott.<br>
Az Alterra Kft 1+4 év, azaz 5 év garanciát, ill. 5+5 év, azaz 10 év szavatosságot vállalt, 7 pontot kapott.<br>
Az Integrál Rt. 10 év garanciát vállalt, 10 pontot kapott.<br>
A Döntõbizottság megállapította, hogy ajánlatkérõ értékelése, illetve az egyes ajánlatokra adott pontszámok itt is helytelenek voltak, és szubjektív elven alapultak, tekintettel arra, hogy kérelmezõ egy évvel hosszabb garanciát vállalt a nyertesként megjelölt FOREX Kft.-nél, azonban pontszáma mégis eggyel alacsonyabb, mint a nyertesé. A FOREX Kft. és az Alterra Kft. ajánlati elemei között is lényeges különbség van az Alterra Kft. javára, azonban mégis egyforma pontszámot kaptak.<br>
<br>
3. sz. bírálati részszempont: Mûszaki tartalom teljessége, kidolgozottsága.<br>
E pont vonatkozásában ajánlatkérõ szinte semmiféle elvárást nem írt elõ, a legminimálisabb mértékû kívánalomként jelent meg az ajánlattevõk felé az, hogy a kiadott költségvetést beárazva kell az ajánlathoz csatolni, illetve azt ki lehet egészíteni, azonban azt kifejezetten dokumentálni kell.<br>
Ajánlatkérõ ezen részszempont vonatkozásában elõadta, hogy az értékelés során azt vizsgálták, hogy az ajánlatok a dokumentációban rögzített mûszaki feltételeknek megfelelnek-e, azokat teljes mértékben lefedik-e.<br>
Vizsgálták azt is, hogy az ajánlattevõk a tervdokumentációt, illetve a helyszínt megismerve a rendelkezésre bocsátott beárazatlan költségvetést teljes mértékben beárazták-e, illetve az ajánlatkérõ által biztosított lehetõséggel élve tettek-e kiegészítést a vonatkozásban.<br>
Ezen bírálati részszempontra<br>
– a kérelmezõ 6 pontot kapott<br>
– a FOREX Kft. 9 pontot kapott<br>
– a MÖSZE 5 pontot kapott<br>
– az Alterra Kft. 8 pontot kapott<br>
– az Integrál Rt. is 8 pontot kapott.<br>
A Döntõbizottság az egyes ajánlatokat megvizsgálva ezen bírálati részszempont kapcsán is azon álláspontra helyezkedett, hogy ajánlatkérõ az értékelést nem objektíven végezte el. Az egyes ajánlati elemekre adott pontszámok nem tükrözik az ajánlatok közötti különbségeket.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A fent részletezettek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#86">Kbt. 86. § </a>(6) bekezdése kimondja, hogy ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított 30 (építési beruházás esetén 60) napon belül új döntést hozni.<br>
A Döntõbizottság megvizsgálva a közbeszerzési eljárás során keletkezett iratokat, megállapította, hogy az ajánlatkérõ által készített összegzés az eljárásról nem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében, illetve az 5. számú mellékletben foglalt követelményeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése kimondja, hogy az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegezést készíteni az ajánlatokról, az abban foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ 5 munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete rendelkezik arról, hogy az összegzés az eljárásról elnevezésû értékelésnek milyen adatokat kell kötelezõ tartalmi elemként tartalmazni. Ezen 5. sz. melléklet 2. a) pontja kimondja, hogy az érvényes ajánlattevõ, ki nem zárt, és alkalmasnak talált ajánlattevõk nevét, ajánlatuknak az elbírálás szempontja és – az összességében legelõnyösebb ajánlat választása esetén – annak részszempontjai szerinti tartalmi elemeit is fel kell tüntetni.<br>
A Döntõbizottság megállapította., hogy az ajánlatkérõ által készített összegzés ezen 5. sz. melléklet 2. a) pontjában meghatározottaknak nem tett eleget, vagyis az egyes ajánlatok részszempontok szerinti tartalmi elemeit nem tüntette fel.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének 2. c) pontja szerint a 2. b) pont szerint elkészített értékelési táblázatban szereplõ pontszámok vonatkozásában ajánlatkérõnek szöveges indokolást kell adnia.<br>
A Döntõbizottság megállapította, hogy ajánlatkérõ ezen kötelezettségének sem tett eleget, továbbá ajánlatkérõ a megtartott tárgyaláson maga által is elismerve, ezen összegzést nem küldte meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében rögzítettek szerint 5 napon belül az összes ajánlattevõnek.<br>
A Döntõbizottság felhívja ajánlatkérõ figyelmét a fent idézett Kbt. rendelkezéseinek betartására.<br>
A Döntõbizottság megvizsgálva a Sáma Kft. ajánlatát megállapította, hogy az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján valóban érvénytelen, mert nem tartalmazta az alábbiakat:<br>
– szerzõdéstervezetet nem csatolt,<br>
– a hiánypótlási felhívás ellenére, illetve az ajánlati felhívás 11. a) pontjának 4. francia bekezdésében meghatározottak ellenére sem csatolta az ajánlatkérõ székhelye szerinti önkormányzati adóhatóság igazolását,<br>
– az általa csatolt banknyilatkozat nem tartalmazta az ajánlati felhívás 11. a) pontjának 2. francia bekezdésében rögzítettek alapján a 9. pont szerinti finanszírozási képességre vonatkozó nyilatkozatot.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban meghatározott feltételeknek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján megsemmisítette ajánlatkérõnek a közbeszerzési eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésében rögzítettek alapján, különös tekintettel arra, hogy szerzõdéskötés hiányában, az ajánlatok újraértékelésével a jogsértõ állapot megszüntethetõ, bírság kiszabásától eltekintett.<br>
A bírósági jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 13.<br>
<br>
Dr. Kozmáné dr. Gocs Éva s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>