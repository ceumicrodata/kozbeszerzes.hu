<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7592)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.459/7/2000<br>
<br>
Tárgy: a Közbeszerzések Tanácsa elnökének Karcag Város Önkormányzata ellen hivatalból kezdeményezett jogorvoslati eljárása<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa elnökének (1024 Budapest, Margit krt. 85.) Karcag Város Önkormányzata (5300 Karcag, Kossuth tér 1., a továbbiakban: ajánlatkérõ) "egészségügyi gép-mûszer beszerzése" tárgyú közbeszerzési eljárása ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (5) bekezdését, ezért az ajánlatkérõ ajánlati felhívására vonatkozó döntését, valamint az azt követõ döntéseit megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a hivatalból történt kezdeményezõ irat, az ajánlatkérõ írásbeli érdemi észrevétele, az ajánlatkérõ közbeszerzési eljárás során keletkezett iratai alapján az alábbi tényállást állapította meg:<br>
Az ajánlatkérõ a K. É. 2000. szeptember 13-án megjelent 37. számában nyílt eljárásra szóló felhívást tett közzé Kátai Gábor Kórház és Háziorvosi Intézmények részére egészségügyi gépek és mûszerek beszerzése tárgyában.<br>
Az ajánlati felhívásának 3. a) pontjában a beszerzés tárgyát és mennyiségét az alábbiak szerint határozta meg:<br>
– haematológiai sejtszámláló 1 db (Coulteract–8 típus),<br>
– mûszer- és anaesteziológiai eszközmosogató gép 2 db (getinge decomat 4656 G3D-DV típus),<br>
– haematológiai automata 1 db (coulter sths típus),<br>
– altatógép 1 db (Julian típus),<br>
– fogászati kezelõegység (szakrendelõbe) 1 db (ADEC performer USA típus)<br>
A Közbeszerzések Tanácsának elnöke 2000. szeptember 21-én hivatalból eljárást kezdeményezett. Indítványában elõadta, hogy a beszerzés tárgyánál meghatározott típusmegjelölés történt, és álláspontja szerint ez nem áll összhangban a Kbt. rendelkezéseivel, hiszen az ajánlatkérõ a közbeszerzés tárgyát nem határozhatja meg oly módon, hogy azzal egyes ajánlattevõket az ajánlattétel lehetõségébõl kizárjon. Indítványozta az ajánlatkérõ az ajánlati felhívására vonatkozó döntésének megsemmisítését és ideiglenes intézkedés alkalmazását.<br>
Az ajánlatkérõ érdemi észrevételében elõadta, hogy az 1992. évi LXXXIX. törvény (a továbbiakban: CCT) 10. § (6) bekezdése értelmében a központi támogatással megvalósuló beruházásokhoz megvalósíthatósági tanulmányt kell készíteni, és a támogatás kizárólag ezen tanulmány szakmai értékelése által az összességében legelõnyösebb megoldásra adható. A CCT 22. § c) pontja szerinti felhatalmazás alapján a kormány megalkotta a többször módosított, a helyi önkormányzatok címzett és céltámogatás igénybejelentéséhez kapcsolódó megvalósíthatósági tanulmány tartalmáról és értékelésének rendjérõl szóló 104/1998. (V. 22.) Kormányrendeletét. E rendelet 1. § (3) és (4) bekezdésének rendelkezései, továbbá a helyi önkormányzatok címzett és céltámogatásának, céljellegû decentralizált támogatásának igénybejelentési, döntés-elõkészítési és elszámolási rendjérõl, valamint a Magyar Államkincstár finanszírozási, elszámolási és ellenõrzési feladatairól, továbbá a TÁKISZ feladatairól szóló, többször módosított 9/1998. (I. 23.) Kormányrendelet 7. § (1) bekezdése rendelkezése alapján megvalósíthatósági tanulmány elkészítésére vonatkozóan 1999 szeptemberében ajánlatkérõ szerzõdést kötött egy kecskeméti vállalkozóval. "Szakértõ által elkészített megvalósíthatósági tanulmányt, mely minden egyes egészségügyi gép-mûszer vonatkozásában három változatot tartalmazott, a többször módosított 104/1998. (V. 22.) Kormányrendelet 4. § (3) bekezdése alapján Jász-Nagykun-Szolnok Megyei Területfejlesztési Tanács szakmai bizottsága is értékelte, és az összességében legelõnyösebb megoldásként az ajánlati felhívásban közzétett egészségügyi gép-mûszer típusokat jelölte meg. A beruházási alapdokumentum így ezen gép-mûszer típusokat tartalmazta, amelyektõl eltérni nem lehet, mert ez esetben a vissza nem térítendõ támogatás iránti igénye elutasítható lett volna.<br>
Az Önkormányzatok Közlönye 2000. július 10-i számában megjelent kormányközleményekben foglaltak szerint Karcag Város Önkormányzata elnyerte az igényelt céltámogatást, melyhez a Jász-Nagykun-Szolnok Megyei Területfejlesztési Tanács területi kiegyenlítést szolgáló fejlesztési célú támogatást biztosított. Tekintettel arra, hogy az elnyert céltámogatási elõirányzat szigorú szabályokhoz kötött, ezért a megvalósítási tanulmányban szereplõ típus vonatkozásában kívánta ajánlatkérõ a beszerzést lebonyolítani.<br>
A Döntõbizottság az eljárás megindítását követõen D.459/3/2000. sz. határozatában elrendelte a közbeszerzési eljárás felfüggesztését.<br>
A kezdeményezõ iratban foglaltak megalapozottak az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. sz. mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõket az ajánlattétel lehetõségébõl kizár vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dolgokra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Ezen utóbbi törvényi rendelkezés második fordulatát ajánlatkérõ megsértette akkor, amikor típusmegjelölést alkalmazott ajánlati felhívásában.<br>
A céltámogatással megvalósuló gép-mûszer beszerzések esetén is szem elõtt lehet tartani ennek a törvényi elõírásnak a követelményeit, oly módon, hogy a megvalósíthatósági tanulmány alapján kiválasztott, összességében legelõnyösebb megoldást, adott esetben konkrét típust vissza kell alakítani az úgynevezett tudásszintre, ami gyakorlatilag a beszerezni kívánt mûszer jellemzõit, paramétereit adja meg. Amennyiben ajánlatkérõ az ajánlati felhívásban (dokumentációban) a beszerezni kívánt mûszer meghatározása mellett annak fõbb mûszaki jellemzõit adja meg, eleget tesz a törvény elõírásainak.<br>
Mindezekre tekintettel a Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján, és az ajánlatkérõ ajánlati felhívását, illetõleg az azt követõ döntéseit a Kbt. 88. § c) pontja alapján megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 10.<br>
<br>
Dr. Deli Betty s. k.	Székelyné Bihari Mária s. k.<br>
közbeszerzési biztos	beszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>