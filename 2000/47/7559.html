<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7559)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.445/10/2000<br>
<br>
Tárgy: a Közbeszerzési Döntõbizottság elnöke által az APEH közbeszerzési eljárása ellen hivatalból kezdeményezett jogorvoslati eljárás<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság elnöke által (1024 Budapest, Margit krt. 85.) hivatalból az APEH Közbeszerzési Iroda (1054 Budapest, Széchenyi u. 2., a továbbiakban: ajánlatkérõ) "KEA!420 szoftverlicenc beszerzése" tárgyú közbeszerzési eljárása ellen hivatalból kezdeményezett jogorvoslati eljárás során a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját, ezért 3 000 000, azaz hárommillió forint pénzbírsággal sújtja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a bírság összegét az MNB 10032000-01720361 00000000 számlára utalja át.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ 2000. szeptember 8-án hirdetmény közzététele nélküli tárgyalásos közbeszerzési eljárást indított a rendelkezõ részben meghatározott tárgyban, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára hivatkozással.<br>
A hirdetmény közzététele nélküli tárgyalásos eljárási fajta választásának indokaként elõadta, hogy az ajánlatkérõ bõvülõ munkahelyszáma miatt szükséges új számítógépek beszerzése, amelyhez azonban külön kell beszerezni egy olyan terminálemulációs programot, jelen esetben a KEA!420 szoftvert, amely a náluk üzemelõ Open VMS rendszerben tárolt adatügyi információkhoz való hozzáférést biztosítja.<br>
A kizárólagos jogok fennállására hivatkozva ajánlattételre az IT/D Kft.-t hívta fel.<br>
Ajánlatkérõ a Döntõbizottság elnökének megküldött értesítéshez mellékelten becsatolta az ajánlattételre felkért IT/D Kft. nyilatkozatát, amely a következõket tartalmazta:<br>
"Az IT/D Kft. az Attachmate KEA!420 terminálemulációs szoftver kizárólagos magyarországi importõre."<br>
A Döntõbizottság elnöke 2000. szeptember 18-án hivatalból jogorvoslati eljárást kezdeményezett az ügyben, mert a részére megküldött értesítésbõl nem látta kétséget kizáróan megalapozottnak a hirdetmény közzététele nélküli tárgyalásos közbeszerzési eljárás alkalmazását. Indítványozta, hogy az eljáró tanács vizsgálja meg az ajánlati felhívás jogszerûségét, illetõleg a közbeszerzési eljárás jogalapját.<br>
A Döntõbizottság a jogorvoslati eljárást megindította, és arról a feleket értesítette, illetõleg felhívta ajánlatkérõt arra, hogy a felkért ajánlattevõ kizárólagos forgalmazói jogosultságát igazoló gyártói nyilatkozatot hiteles magyar fordításban haladéktalanul bocsássa a Döntõbizottság rendelkezésére. Ajánlatkérõ 2000. szeptember 27-én kelt érdemi észrevételében a jogorvoslati eljárás megszüntetését kérte. Észrevételének mellékleteként becsatolta az Attachmate angol nyelvû nyilatkozatát, amelyet az IT/D Kft. részére adtak ki. A nyilatkozat ajánlatkérõ álláspontja szerint igazolja az ajánlattevõ kizárólagos forgalmazói jogosítványát.<br>
Az ajánlattételre felkért IT/D Kft. szeptember 25-én kelt nyilatkozatában szintén a jogorvoslati eljárás megszüntetését kérte, nyilatkozatához becsatolta a kizárólagosságot igazoló eredeti Attachmate-levelet, amelynek magyar fordítását az alábbiakban adta meg:<br>
"Hivatkozással megbeszélésünkre, meg kívánjuk erõsíteni, hogy az Attachmate kizárólagosságot biztosít az IT/D Kft. számára a magyar adóhivatallal – az APEH-hel – folytatott ügyletek tekintetében."<br>
A Döntõbizottság ezt követõen, 2000. szeptember 29-én kelt levelében felszólította az IT/D Kft.-t, hogy az APEH által beszerezni kívánt szoftverek vonatkozásában a kizárólagos magyarországi, és nem az APEH irányában fennálló forgalmazói jogot igazoló gyártói nyilatkozatot csatolja be a Döntõbizottsághoz.<br>
Az IT/D Kft. 2000. október 2-án érkezett levelében közölte a Döntõbizottsággal, hogy "az IT/D Kft. – mint az Attachmate magyarországi disztribútora – az APEH külön kérésére szerezte be a gyártómû kizárólagossági nyilatkozatát, amelynek értelmében az Attachmate az APEH viszonylatában kifejezetten lemond arról a privilégiumáról, hogy közvetlen szállítást eszközöljön. Az Attachmate álláspontja szerint jogilag értelmetlen általános megfogalmazásokat alkalmazni a kizárólagosság tekintetében."<br>
Ajánlatkérõ ezt követõen a 2000. október 12-én megtartott döntõbizottsági tárgyaláson becsatolta az Attachmate partnerhálózatának szóló belsõ nyilatkozatát, illetõleg annak fordítását, amely a többi partnerrel közli az IT/D Kft. egyedi támogatását az adott projectre. A becsatolt nyilatkozat a következõk szerint szólt: "Ezúton igazoljuk, hogy az IT/D Kft. az Attachmate-nek egy hivatalos disztribútora és partnere Magyarországon. Az IT/D Kft. megkapja a védelmünket az APEH projektre. Mivel ezt számára megadtuk, maximális mértékben fogjuk támogatni az IT/D Kft.-t ennek a projektnek a megvalósításában."<br>
Ajánlatkérõ tárgyaláson tett nyilatkozatában elõadta, hogy az Attachmate gyártó cégnek Magyarországon valóban több disztribútora van, azonban ezen disztribútorok közül az Attachmate a beszerezni kívánt KEA! 420 szoftver vonatkozásában kizárólagosan az IT/D Kft.-t jogosította fel arra, hogy a szoftvert az APEH felé értékesítse. Elõadta továbbá azt is, hogy a beszerezni kívánt szoftvert Magyarországon a többi disztribútor is forgalmazhatja, azonban az a tény, hogy jelen beszerzés esetében a gyártó cég kifejezetten az IT/D Kft.-t támogatja az APEH-hel folytatott üzlet tekintetében, megalapozta azt, hogy a kizárólagos jogokra hivatkozással a hirdetmény közzététele nélküli tárgyalásos közbeszerzési eljárási fajtát alkalmazzák.<br>
Abban az esetben ugyanis, ha nyílt közbeszerzési eljárást folytattak volna le, nem kaphattak volna más magyar Attachmate-disztribútoroktól ajánlatot a szoftver szállítására, tekintettel az Attachmate által kiadott belsõ nyilatkozatra.<br>
A felek között a szerzõdés megkötésre került.<br>
A Döntõbizottság a jogorvoslati eljárás során megállapította, hogy a Döntõbizottság elnökének indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
A 70. § (1) bekezdés b) pontja elõírja, hogy az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A fenti jogszabályhely által megfogalmazott három vagylagos feltétel közül jelen esetben azt kellett megvizsgálni, hogy kizárólagos jogok védelme miatt kizárólag az ajánlattételre felkért IT/D Kft. volt-e képes a szerzõdést teljesíteni.<br>
A Döntõbizottság megvizsgálta az ajánlatkérõ, illetõleg az ajánlattevõ által becsatolt nyilatkozatokat, és megállapította, hogy azok egyike sem igazolja azt, hogy valamely védelmet élvezõ kizárólagos jogosítvány fennállása miatt lenne kizárólagosan csak az IT/D Kft. alkalmas a szerzõdés teljesítésére. Az ajánlatkérõ ugyanis a tárgyaláson maga ismerte el azt a tényt, amit egyebekben az IT/D Kft., illetve az Attachmate több nyilatkozata is alátámasztott, hogy Magyarországon a beszerezni kívánt szoftvereket más cégek is forgalmazhatják, a kizárólagosságot csupán az Attachmate, mint gyártó cég által kiadott belsõ nyilatkozat alapozza meg.<br>
A Döntõbizottság álláspontja szerint az Attachmate által kiadott nyilatkozat egy, a cég belsõ viszonyaira vonatkozó nyilatkozat, amely nem vonja maga után azt a jogkövetkezményt, hogy az IT/D Kft.-nek védelmet élvezõ kizárólagos joga lenne a szerzõdés teljesítésére.<br>
Mindezek alapján a Döntõbizottság megállapította, hogy ajánlatkérõ megalapozatlanul folytatta le a hirdetmény közzététele nélküli tárgyalásos közbeszerzési eljárást, ezért a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A Döntõbizottság a bírság mértékének megállapításakor figyelembe vette a beszerzés értékét, a jogsértés súlyát, valamint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében foglaltakat.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 16.<br>
<br>
Dr. Bakonyi Dolli s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Székelyné Bihari Márta s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>