<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7563)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.454/8/2000<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Békés Megyei Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által a Békés Megyei Állami Közútkezelõ Kht. (5600 Békéscsaba, Szabadság tér 7–9., a továbbiakban: ajánlatkérõ) "burkolatjel-festési munkák kivitelezése" tárgyú közbeszerzési eljárása ellen hivatalból kezdeményezett jogorvoslati eljárást megszünteti. Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok és a felek nyilatkozatai alapján az alábbi tényállást állapította meg:<br>
Ajánlatkérõ 2000. szeptember 4-én hirdetmény közzététele nélküli tárgyalásos közbeszerzési eljárást indított a fenti tárgyban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással, melyrõl értesítette a Döntõbizottság elnökét. Indokolásul elõadta, hogy mûszaki technológiai okokból (az érvényben levõ elõírások szerint) garantált jó minõségû munka elvégzése min. +10 'C burkolat-hõmérséklet esetén lehetséges, ezért a munkák sürgõs elvégzése szükséges.<br>
Ajánlattételre a Közúti Szolgáltató és Kereskedelmi Kft.-t hívta fel.<br>
A Döntõbizottság elnöke az értesítésben foglaltak alapján – a becsatolt iratokból – kétségesnek találta hirdetmény közzététele nélküli eljárási fajta alkalmazásának megalapozottságát, ezért 2000. szeptember 20-án hivatalból jogorvoslati eljárást kezdeményezett az ügyben. Indítványozta, hogy az eljáró tanács vizsgálja meg a tárgyalásos közbeszerzési eljárás jogalapját és az ajánlati felhívás jogszerûségét.<br>
A Döntõbizottság a jogorvoslati eljárást megindította, és arról a feleket értesítette.<br>
Ajánlatkérõ érdemi észrevételében a jogorvoslati eljárás megszüntetését kérte. Érdemben elõadta, hogy 2000. évben már lefolytattak egy nyílt közbeszerzési eljárást burkolatfelfestési munkálatok elvégzésére 57 832 000 Ft bruttó értékben, melynek során csak a jelen közbeszerzési eljárásban ajánlattételre felhívott Közúti Szolgáltató és Kereskedelmi Kft. tett ajánlatot. Az ennek alapján elvégzett útburkolatjel-festéssel ellátott útszakaszokon utóbb olyan úthibák keletkeztek, amelyeket részleges aszfaltozásokkal lehetett megszüntetni. Ezen munkálatokat az ajánlatkérõ maga végezte el a még fel nem használt tartalékkeretek átcsoportosításával.<br>
Az elvégzett javítások következtében a foltszerû aszfaltozások szakaszosan lefedték a meglevõ burkolatjeleket, így azok folyamatossága megszûnt, forgalombiztonsági szerepe csorbát szenvedett.<br>
Mivel a 20/1984. (XII. 21.) KM sz., a forgalomszabályozásról szóló miniszteri rendelet a megfelelõ szélességû útburkolatok kötelezõ burkolatjelfestését írja elõ, ezért soron kívül, rendkívüli sürgõsséggel intézkedni kellett a hiányzó burkolatjelek pótlására.<br>
Ajánlatkérõ elõadta azt is, hogy a munkák mielõbbi elvégzését az is indokolja, hogy + 10 0C burkolat-hõmérséklet alatt technológiai okokból ezen munkákat nem lehet értékelhetõ minõségben elvégezni.<br>
Mindezek alapján álláspontja szerint megalapozottan és jogszerûen alkalmazta a hirdetmény közzététele nélküli eljárási fajtát.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja kimondja, hogy az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Fenti törvényhely több feltétel együttes fennállását követeli meg ahhoz, hogy a hirdetmény közzététele nélküli eljárási fajta alkalmazható legyen.<br>
A Döntõbizottság a jogorvoslati eljárás során megállapította, hogy a hiányzó burkolatjelek a forgalombiztonsági elõírásokra tekintettel soron kívül pótolandók, ugyanakkor a sürgõs pótlás szükségességét elõidézõ körülmények nem az ajánlatkérõ mulasztásából eredtek, tehát a választott eljárási fajta lefolytatása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
Mindezekre tekintettel a Döntõbizottság a jogorvoslati eljárást a rendelkezõ részben foglaltak szerint megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött. A bírósági jogorvoslatot a Kbt. 89. § (1) bekezdés biztosítja.<br>
<br>
Budapest, 2000. október 4.<br>
<br>
Dr. Bakonyi Dolli s. k.	Németh István s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>