<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7577)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.342/7/2000<br>
<br>
Tárgy: az Utiber Kft. jogorvoslati kérelme Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közúti Beruházó Kft. (1115 Budapest, Csóka u. 7–13., a továbbiakban: kérelmezõ) kérelmezõ jogorvoslati kérelmére indult jogorvoslati eljárást, amelyet a Budapest Fõváros Önkormányzata Fõpolgármesteri Hivatal (1053 Budapest, Városház u. 9–11., a továbbiakban: ajánlatkérõ) "budai alsó rakparti út szélesítése és a budai Duna-parti fõgyûjtõcsatorna összekapcsolt elõkészítési és megvalósítási munkálatainak lebonyolítása" tárgyú közbeszerzési eljárása ellen nyújtott be, megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2000. július 28-án jogorvoslati kérelmet nyújtott be a Döntõbizottsághoz ajánlatkérõnek a rendelkezõ részben részletezett közbeszerzési eljárást lezáró döntése ellen.<br>
Sérelmezte, hogy az ajánlatkérõ által készített összegzésbõl megállapíthatóan a nyertes személyét a 3. részszempontra adott pontszám határozta meg, ahol a Fõber Rt. a maximális, a kérelmezõ által képviselt Budai Rakpart Mérnöki Konzorcium pedig minimális pontszámot kapott.<br>
A pontszámokra vonatkozóan a részletes indoklásban rögzítettek kérelmezõ álláspontja szerint nem voltak megalapozottak, így a részükre adott pontszám nem helytálló, hiszen azt ajánlatkérõ hibás megítélésre alapozta.<br>
Kifogásolta továbbá, hogy ajánlatkérõ nem hirdetett ki második helyezettet az ajánlati felhívás 16. e) pontjában rögzítettek ellenére, illetve azt is, hogy a Fõber Rt. ajánlatát érvénytelennek kellett volna nyilvánítani, hiszen az eredményhirdetés 30 nappal történõ elhalasztása miatt a bankgarancia 2000. június 27-i lejáratát követõen ajánlati biztosítékkal nem rendelkezett.<br>
Kérte ideiglenes intézkedésként a szerzõdés megtiltását, illetve az eljárást lezáró ajánlatkérõi döntés megsemmisítését és a jogsértés megállapítását.<br>
Kérelmezõ 2000. augusztus 16-án kelt beadványában jogorvoslati kérelmét visszavonta.<br>
A Kbt 79. § (1) bekezdése alapján a Döntõbizottság eljárására – ha e törvény másként nem rendelkezik – az államigazgatási eljárás általános szabályiról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a rendelkezõ részben foglaltak szerint határozott, és a jogorvoslati eljárást a kérelmezõ kérelmére megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 21.<br>
<br>
Dr. Kozmáné dr. Gocs Éva s. k.	Németh István s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>