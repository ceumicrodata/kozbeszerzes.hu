<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7645)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.307/11/1999<br>
Tárgy: az Oracle Hungary Kft. jogorvoslati kérelme a Nyugdíj-biztosítási Fõigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Oracle Hungary Kft. (1123 Budapest, Alkotás u. 17–19., a továbbiakban: kérelmezõ) kérelmezõnek az Országos Nyugdíj-biztosítási Fõigazgatóság (1132 Budapest, Visegrádi u. 49., a továbbiakban: ajánlatkérõ) "Vállalkozási szerzõdés a nyugdíj-biztosítási ágazat integrált pénzügyi rendszerének kifejlesztésére, szállítására, mûködtetésére és karbantartására" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. május 10-i számában tette közzé nyílt eljárás megindítására szóló ajánlati felhívását.<br>
A részajánlattételt nem engedte meg, a többváltozatú ajánlattételre lehetõséget biztosított.<br>
A felhívás 11. a) pontja tartalmazta az ajánlattevõk pénzügyi, gazdasági, mûszaki alkalmassága igazolására kért adatokat és tényeket:<br>
– pénzintézettõl származó, 30 napnál nem régebbi nyilatkozat az ajánlattevõ fizetõképességének megállapítására, az alábbi tartalommal:<br>
– mióta vezeti a gazdálkodó szerv számláját,<br>
– a gazdálkodó szerv fizetési kötelezettségeinek pontosan eleget tesz-e,<br>
– számláján sorban állás volt-e és utoljára mikor.<br>
– 30 napnál nem régebbi cégkivonat csatolása, az esetleges cégbírósági módosítási kérelemmel.<br>
– Tájékoztatás a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b), c), (2) bekezdés a)–e) pontjában foglalt adatokról.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1), (2), (4) bekezdéseiben meghatározott nyilatkozatok és igazolások benyújtása.<br>
– A közbeszerzés értékének 10%-át meghaladó mértékben igénybe venni kívánt alvállalkozók esetében az elõzõekben meghatározott nyilatkozatok és igazolások csatolása.<br>
A 11. b) pont szerint az ajánlattevõnek a szerzõdés teljesítésére alkalmatlanná minõsítésének szempontjai:<br>
– referenciáiban nincs jelen beszerzés tárgyát elérõ vagy meghaladó értékû munka,<br>
– az utolsó két évre vonatkozólag ajánlattevõ mutasson be informatikai fõvállalkozási referenciákat, melyeknek bruttó összértéke eléri a 2 milliárd forintot,<br>
– a cégkivonatában a beszerzés tárgya szerinti tevékenységi kör nem szerepel,<br>
– három, összesen legalább 1500 fõt foglalkoztató vállalkozásnál és összesen legalább 300 felhasználó által használt, bevezetett rendszere igazolt referenciájának hiánya,<br>
– a kínált szoftvercsomagnak nem létezik a magyar jogrendszerre adaptált, minimum 10 db installációja,<br>
– ajánlattevõ igazolja, hogy a project bonyolításához biztosítani fog legalább 30 szakembert, akiknek esetleges nyelvi nehézségeit saját költségére megoldja.<br>
Ajánlatkérõ az összességében legelõnyösebb ajánlatot kívánta nyertesnek nyilvánítani az alábbi részszempontok 1–100-ig történõ pontozása mellett (zárójelben a súlyszámokkal):<br>
– ár, karbantartás díja	(20)<br>
– meglévõ hardver- és szoftverelemekhez való illeszthetõség	(10)<br>
– az ajánlott technikai megoldások minõsége a felsorolt alszempontok szerint:	(55)<br>
<br>
1. pénzügyi könyvelés<br>
<br>
2. vezetõi controlling<br>
<br>
3. adó- és bevételmenedzsment<br>
<br>
4. döntéstámogatás és adattárház<br>
<br>
5. költségvetés-tervezés és gazdálkodás<br>
<br>
6. cash-management<br>
<br>
7. program- és projektmenedzsment<br>
<br>
8. szervezeti és poz.-menedzsment<br>
<br>
9. beszerzésmenedzsment<br>
<br>
10. HR-gazdálkodás<br>
– ajánlott rendszer homogenitása	(5)<br>
– HR-modul pénzügyi garanciája	(10)<br>
Ajánlatkérõ dokumentációt is készített, amely tartalmazta az eljárás rendjét, az általános szerzõdési feltételeket, az ajánlatkérõi követelményeket.<br>
Ennek az ajánlatok elkészítésérõl szóló fejezetének 2.5. pontja elõírta, hogy az "ajánlattevõ képességét bizonyító dokumentumok, melyek az ajánlati minta szerinti ajánlat részét képezik: referencialista (referenciahelyek neve, címe, kontakt személy neve, telefonszáma, amelyek közül az ajánlatkérõ dönti el, hogy melyiket látogatja meg).<br>
Az ajánlattételi határidõre, 2000. június 20-án 11.00 órára 7 cég nyújtott be ajánlatot: a kérelmezõ, a debis IT Services UNISOFTWARE Kft., a SYNERGON Informatika Rt., a SAP Hungary Kft., a DATAWARE Kft. és a PwC DynaSoft Rt.<br>
Ajánlatkérõ 2000. június 22-én hiánypótlásra, illetve válaszadásra szólította fel a SAP Hungary Kft.-t, a debis IT Services Unisoftware Kft.-t, a PwC Dynasoft Rt.-t, a Synergon Informatikai Rt.-t, valamint a kérelmezõt.<br>
Kérelmezõtõl 2000. június 23-án 12.00 óráig faxon beérkezõ nyilatkozatot kért arra vonatkozóan, hogy a HR-modul rendelkezésre áll-e, a szoftvercsomag magyar jogrendszerre adaptált 10 db-os installációja létezik-e, valamint jelezte, hogy a kérelmezõi referencianyilatkozat számszerû adatokat nem tartalmaz, a referenciák egy része deklaráltan alvállalkozói munkákat sorol fel.<br>
A hiánypótlásra felszólított ajánlattevõk válaszaikat megküldték az ajánlatkérõ részére.<br>
Kérelmezõ 2000. június 26-i válaszában nyilatkozott HR-modulja megfelelõségérõl, a szoftvercsomag hazai, legalább 10 db-os installációjáról. Táblázatos bontásban csatolta 2 Mrd Ft-ot elérõ informatikai fõvállalkozói referenciáit; a jelen beszerzés tárgyát elérõ vagy meghaladó referenciamunkáit; valamint azon referenciáit, amelyekben három, legalább 1500 fõt foglalkoztató vállalkozás és összesen legalább 300 felhasználó található.<br>
Kérelmezõ 2000. július 4-én nyilatkozatot juttatott el az ajánlatkérõhöz ajánlata pontosításáról. Ebben közölte azt is, hogy a referenciákhoz tartozó árbevételi és költségadatok üzleti titkok, a bizalmas információk tárgykörébe esnek, amelyeket 3. személlyel nem közölhet.<br>
A halasztott eredményhirdetésre 2000. július 7-én került sor. Ajánlatkérõ nyertessé az álláspontja szerint egyedül alkalmasnak minõsülõ, érvényes ajánlatot tevõ PwC Dynasoft Rt.-t hirdette ki. A Dataware Kft., a debis IT Services Unisoftware Kft. és a SAP Hungary Kft. ajánlatát érvénytelenné nyilvánította, a kérelmezõt, a Bull Magyarország Kft.-t és a Synergon Informatikai Rt.-t alkalmatlanná nyilvánította a szerzõdés teljesítésére.<br>
Kérelmezõ alkalmatlanságát azzal indokolta, hogy a referenciák között nincs a jelen beszerzés tárgyát elérõ vagy meghaladó értékû munka, valamint nem található olyan, amely az utolsó 2 évre vonatkozó informatikai fõvállalkozás és bruttó összértéke eléri a 2 Mrd Ft-ot.<br>
Ajánlatkérõ a szerzõdést 2000. július 17-én megkötötte a nyertessel. Kérelmezõ 2000. július 13-án nyújtotta be jogorvoslati kérelmét. Kérte az ajánlatkérõ eljárást lezáró döntésének megsemmisítését, ha pedig a szerzõdést megkötötték a jogsértés megállapítását, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alkalmazását. Kérte továbbá az ajánlatkérõ eljárási díjban és költségekben való marasztalását, ideiglenes intézkedés alkalmazását. Álláspontja szerint referenciái megfeleltek az ajánlatkérõi elõírásoknak. Ajánlatkérõ a jogorvoslati kérelem elutasítását kérte. Kérelmezõ nem a Kbt. vonatkozó rendelkezéseinek megfelelõ tartalommal határozta meg referenciáit, így jogszerûen minõsítette õt alkalmatlanná.<br>
Az egyéb érdekeltek érdemi észrevételt nem tettek.<br>
A Döntõbizottság 2000. július 18-án a szerzõdés megkötését megtiltotta.<br>
A jogorvoslati kérelem megalapozatlan.<br>
A 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a>-a tartalmazza a pénzügyi, gazdasági, mûszaki alkalmasság igazolásának lehetséges módjait. A (2) bekezdés a) pontja szerint a mûszaki alkalmasság igazolható – többek között – az elõzõ legfeljebb 3 év legjelentõsebb szállításainak ... ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
Ajánlatkérõ a dokumentációban azt is elõírta, hogy az ajánlattevõk jelöljék meg a referenciahelyek nevét, címét, a kontakt személy nevét és telefonszámát.<br>
Az ajánlatkérõ felhívásában – a 11. b) pont alapján – a referenciát 3-féle bontásban követelte meg:<br>
<br>
1. a jelen beszerzés tárgyát elérõ vagy meghaladó értékû munkát,<br>
<br>
2. az elmúlt 2 évben végzett informatikai fõvállalkozási munkát, amelyeknek bruttó összértéke eléri a 2 Mrd Ft-ot, valamint<br>
<br>
3. három, összesen legalább 1500 fõt foglalkoztató vállalkozásnál és összesen legalább 300 felhasználó által használt, bevezetett rendszerre igazolt referenciát.<br>
A háromféle bontású referenciák mindegyikének felsorolásakor tehát meg kellett határoznia az ajánlattevõnek az ellenszolgáltatás összegét, a teljesítés idejét, a szerzõdést kötõ másik fél nevét, a referenciahely nevét és címét, a kontakt személy nevét és telefonszámát. A 3. pont szerinti referenciát pedig igazolni is kellett, nem csupán nyilatkozni arról.<br>
Kérelmezõ ajánlata nem felel meg maradéktalanul ezen elõírásoknak. Egyetlen referenciánál sincs feltüntetve az ellenszolgáltatás összege, a referenciahely címe és a kontakt személy telefonszáma, igazolások sincsenek csatolva. A felsorolásból pedig az sem állapítható meg, hogy melyik referencia melyik ajánlatkérõi referenciaigazolási követelmény körébe tartozik.<br>
Ajánlatkérõ tehát a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján jogszerûen minõsítette alkalmatlanná kérelmezõt a szerzõdés teljesítésére.<br>
A Döntõbizottság meg kívánja jegyezni, hogy ajánlatkérõ a hiánypótlás során benyújtott nyilatkozatokat, referencialistát érdemben nem vizsgálhatta, miután azok a rendelkezésre álló igazolási határidõn (2000. június 23. 12.00 óra) túl (2000. június 26-án) érkeztek be. (E referencialista sem teljesítette egyébként az alaki követelményeket teljeskörûen.)<br>
Mindezekre figyelemmel a Döntõbizottság a rendelkezõ részben írtak szerint határozott a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján.<br>
A Döntõbizottság a jogorvoslati eljárás során nem járt el hivatalból, arra az eljárás jelen fázisában már nem volt lehetõség. A kérelmezõnek a sérelmezett magatartásokkal kapcsolatban rendelkezésére állt a jogorvoslati határidõ, jogorvoslati kérelmet mégsem nyújtott be. A közbeszerzési törvény céljaira a szoros eljárási határidõre tekintettel a hivatalbóli eljárásnak nem lehet az a funkciója, hogy kiváltsa – az ajánlattevõi (kedvezõ ajánlatkérõi döntésre) kiváró magatartás következtében – be nem nyújtott jogorvoslati kérelem szerepét.<br>
A jogorvoslat jogát a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, az eljárási díj viselésérõl a 88. § (1) bekezdés h) pontja rendelkezik.<br>
<br>
Budapest, 2000. augusztus 8.<br>
<br>
Dr. Magasi Ildikó s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>