<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2642)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.67/10/2000<br>
<br>
Tárgy: a Centrál Mosodák Rt. és a Magyar Egészségügyi Mosodák Kft. jogorvoslati kérelme a Gyöngyös Város Önkormányzata Bugát Pál Kórház közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
képviselt Centrál Mosodák Rt. (1134 Budapest, Róbert K. krt. 47., továbbiakban: kérelmezõ I.) jogorvoslati kérelmének – melyet dr. Jakab Sándor ügyvéd (1277 Budapest Pf. 50) által képviselt Gyöngyös Város Önkormányzata Bugát Pál Kórház (3200 Gyöngyös, Dózsa György út 20–22., továbbiakban: ajánlatkérõ) Kórház "kórházi textíltisztítás 416 tonna/év mennyiségben" tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel az 52. § (1) bekezdését és az 59. § (1) bekezdését, ezért ajánlatkérõnek az eljárás nyertesére vonatkozó döntését megsemmisíti. A jogsértésre tekintettel a Döntõbizottság 1 500 000 Ft, azaz egymillió-ötszázezer forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi az ajánlatkérõt, hogy jelen határozat kézhezvételétõl számított 15 napon belül fizessen meg kérelmezõ I. részére 30 000 Ft, azaz harmincezer forint igazgatási szolgáltatási díjat.<br>
Dr. Kimlei Zsuzsanna ügyvéd (1064 Budapest, Rózsa u. 64.) által képviselt Magyar Egészségügyi Mosodák Kft. (2600 Vác, Argenti Döme tér 1–3., továbbiakban: kérelmezõ II.) jogorvoslati kérelmét – melyet dr. Jakab Sándor ügyvéd által képviselt Gyöngyös Város Önkormányzata Bugát Pál Kórház ajánlatkérõ ugyanazon tárgyú közbeszerzési eljárása ellen indított – a Döntõbizottság elutasítja. Megállapítja, hogy ajánlatkérõnek a kérelmezõ II. ajánlatának érvénytelenítését kimondó döntése nem volt jogsértõ. Kérelmezõ II. a jogorvoslati eljárásban felmerült költségeit saját maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. január 5-én megjelent 1. számában, a rendelkezõ részben megjelölt beszerzés tárgyában.<br>
A részajánlattétel és a többváltozatú ajánlattétel lehetõségét kizárta.<br>
A felhívás 11. a)4. pontjában az ajánlattevõ mûszaki alkalmasságának igazolására elõírta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), e) és g) pontja szerinti igazolások csatolását, ezen igazolások közül az a) és g) pont szerintieket nevesítette a következõk szerint:<br>
– egészségügyi intézmények referencialistája az elõzõ 2 év vonatkozásában,<br>
– minõségbiztosítási rendszer bemutatása, igazoló tanúsítvány másolata.<br>
Ajánlatkérõ az ajánlati dokumentáció II. fejezet 14. pontjában felhívta az ajánlattevõket, hogy az ajánlatban nyilatkozzanak a beszerzés tárgya szerinti tevékenységet jelenleg ellátó közalkalmazottak munkáltatói jogutódlással történõ továbbfoglalkoztatásának mértékére és feltételeire.<br>
Az ajánlattételi határidõre, 2000. február 18-ra a kérelmezõ I., a kérelmezõ II., az Egri Patyolat Kft. és a Miskolci Patyolat Szolgáltató Rt. nyújtott be ajánlatot. Ajánlatkérõ a kérelmezõ II. ajánlatát érvénytelenné nyilvánította, azzal az indokkal, hogy többváltozatú ajánlatot tett.<br>
A 2000. február 28-án tartott eredményhirdetésen ajánlatkérõ az Egri Patyolat Kft. ajánlatát hirdette ki nyertesnek, második legkedvezõbb ajánlatot tevõnek pedig a kérelmezõ I.-et.<br>
Kérelmezõ I. 2000. március 7-én jogorvoslati kérelmet terjesztett elõ a Döntõbizottsághoz, a kérelem 67/2000. szám alatt került iktatásra. Sérelmezte, hogy ajánlatkérõ nem az õ, összességében legelõnyösebb ajánlatát hirdette ki nyertesnek. Hivatkozott arra, hogy a beszerzés tárgyát képezõ szolgáltatás végzéséhez ISO 9002 minõségbiztosítási tanúsítvánnyal rendelkezik, a tanúsítványt ajánlatához becsatolta. Kérte ideiglenes intézkedéssel a szerzõdéskötés megtiltását, jogkövetkezményként ajánlatkérõ jogsértésének megállapítását, ajánlatkérõ eljárást lezáró döntésének megsemmisítését, és ajánlatkérõ kötelezését az igazgatási szolgáltatási díj és a jogorvoslati eljárással kapcsolatban felmerült költségei megtérítésére.<br>
Kérelmezõ II. március 10-én terjesztett elõ jogorvoslati kérelmet, ami 76/2000. számon került iktatásra. Sérelmezte, hogy ajánlatkérõ jogsértõ módon nyilvánította ajánlatát érvénytelennek azzal a hivatkozással, hogy többváltozatú ajánlatot tett. A többváltozatú ajánlat tételének tényét elismerve közölte, hogy mindamellett a két ajánlat mûszaki tartalmában azonos, azok csupán a dolgozók átvételével kapcsolatos nyilatkozata tekintetében térnek el egymástól.<br>
A Döntõbizottság a két jogorvoslati eljárást 67/2000. számon egyesítette és a 67/3/2000. számú határozatával a szerzõdés megkötését megtiltotta.<br>
Ajánlatkérõ a március 13-án kelt észrevételében kérte a kérelmezõ I. jogorvoslati kérelmének elutasítását, és eljárása jogszerûségének megállapítását. Elõadta, hogy az ajánlatokat a Kbt. szabályai szerint, az ajánlati felhívásban rögzített elbírálási részszempontok alapján bírálta el. A jogorvoslati eljárásban tartott tárgyaláson a minõségtanúsítvánnyal kapcsolatban elõadta, hogy kizárólag kérelmezõ I. csatolta ajánlatához a tanúsítványt. Közölte, hogy a nyertessel a szerzõdést nem kötötte meg. A tárgyaláson nyilatkozott a kérelmezõ II. jogorvoslati kérelmére is. Elõadta, hogy a kétváltozatú ajánlattétel indokaként alaptalanul hivatkozik kérelmezõ II. a dolgozók átvételével kapcsolatos kikötésére, ugyanis a másik három ajánlattevõ egy ajánlatban meg tudta oldani az e kérdésben történõ nyilatkozat megtételét is.<br>
Az egyéb érdekeltek közül a Miskolci Patyolat Szolgáltató Rt. nyújtott be észrevételt. Véleménye szerint ajánlatkérõ nem megfelelõen vette figyelembe a referenciákat, ugyanis tudomása szerint az Egri Patyolat Kft. más kórháznak nem végzett textíltisztítási szolgáltatást, így nem lehetett volna az eljárás nyertese.<br>
A Döntõbizottság a felek írásos és a tárgyaláson szóban elhangzott észrevételei, nyilatkozatai, valamint a közbeszerzési eljárásban keletkezett iratok tartalma alapján megállapította, hogy a kérelmezõ I. jogorvoslati kérelme részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az "ajánlattevõnek az ajánlati felhívásban, illetve a dokumentációban meghatározott formai és tartalmi követelményeknek megfelelõen kell ajánlatát elkészítenie." Ezzel összhangban rendelkezik úgy az 52. § (2) bekezdés d) pontja, hogy érvénytelen az az ajánlat, amelyik nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az ajánlati felhívás 11. a) pontjában elõírta, hogy az ajánlattevõ pénzügyi, gazdasági és mûszaki alkalmassága igazolásához mely adatok és tények igazolásához kell bizonyítékokat becsatolni.<br>
A 11. a)4. pont második bekezdése szerint az ajánlathoz csatolni kellett a minõségbiztosítási rendszer bemutatására szolgáló dokumentumot, valamint a minõségbiztosítási rendszer meglétét igazoló tanúsítvány másolatát.<br>
A Döntõbizottság megállapította, hogy csak kérelmezõ I. tett eleget a felhívás ezen követelményének, így a nyertes és a Miskolci Patyolat Szolgáltató Rt. ajánlata érvénytelen. A Döntõbizottság megjegyzi, hogy kérelmezõ II. ajánlata 5.2. pontjában nyilatkozatot tett, miszerint az ISO 9002 minõségbiztosítási rendszer kialakítását 1999. szeptember 23-án megkezdte, azonban az elõbb hivatkozott ajánlatkérõi kikötés alapján a kérelmezõ II. ajánlata is érvénytelen. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése értelmében ajánlatkérõnek meg kell állapítania az 52. § (2) bekezdésében felsorolt valamely érvénytelenségi ok fennállása esetén az ajánlat érvénytelenségét. Ajánlatkérõ azáltal, hogy nem állapította meg a nyertes, a kérelmezõ II. és a Miskolci Patyolat Szolgáltató Rt. ajánlatának érvénytelenségét, megsértette a Kbt. 52. § (2) bekezdés d) pontjára tekintettel az 52. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében csak az lehet az eljárás nyertese, aki az ajánlati felhívásban és a dokumentációban meghatározott feltételek alapján tett ajánlatával tette az elbírálási szempont szerinti legkedvezõbb ajánlatot. Ebbõl következik, hogy az eljárás nyertese csak érvényes ajánlat lehet.<br>
Miután ajánlatkérõ érvénytelen ajánlatot hirdetett ki nyertesnek, az 52. § (1) bekezdésére figyelemmel megsértette az 59. § (1) bekezdését is.<br>
A Döntõbizottság nem adott helyt a kérelmezõ II. jogorvoslati kérelmének, mert az nem volt megalapozott.<br>
A Kbt. már hivatkozott 43. § (1) bekezdése alapján ajánlatkérõnek az ajánlati felhívásban, illetõleg dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
Ajánlatkérõ a felhívás 14. pontjában kizárta a többváltozatú ajánlattétel lehetõségét. Kérelmezõ II. ennek ellenére két változatban nyújtotta be ajánlatát, az 5.3.1. pontban (5.3.1.1.–5.3.1.4.2. alpontokban) az I. változatra, az 5.3.2. pontban (5.3.2.1.–5.3.2.6.2. alpontokban) a II. változatra. A két változat alapvetõen abban tér el egymástól, hogy a II. változatban nyilatkozott az ajánlatkérõ raktári dolgozóinak továbbfoglalkoztatására, és ezzel együtt a textilcsereraktár üzemeltetésére nézve is ajánlatot tett. Ez tükrözõdött a szolgáltatási ár tekintetében is: az I. változat szerint: a "darabonkénti díj (szerzõdés 1. sz. melléklet): 96 Ft/kg + 12% áfa, a II. változat szerint: a "darabonkénti díj (szerzõdés 2. sz. melléklet): 109 Ft/kg + 12% áfa".<br>
A Döntõbizottság nem fogadta el kérelmezõ II.-nek a tárgyaláson elõadott érvelését, miszerint az ajánlati dokumentációban az ajánlatkérõ által foglalkoztatottak átvételére vonatkozó nyilatkozattételi kötelezettség miatt kellett két változatban megtenni ajánlatát, azaz ellentmondás van az ajánlati felhívás 14. pontja és az ajánlati dokumentáció II. fejezet 14. pontja között.<br>
A Döntõbizottság álláspontja szerint ez az ellentmondás nem áll fenn, egyváltozatú ajánlatban is lehet nyilatkozni a továbbfoglalkoztatásra nézve, mint ahogy tette azt a többi ajánlattevõ oly módon, hogy a kérelmezõ I. és a Miskolci Patyolat Szolgáltató Rt. nem vállalták a továbbfoglalkoztatást, a nyertes viszont vállalta azt. A Döntõbizottság rámutat arra, hogy kérelmezõ II. a kétváltozatú ajánlattétel útján lényegében megkétszerezte esélyét a nyertességre, így kérelmezõ II. ajánlatának elfogadása esetén ajánlatkérõ az ajánlattevõk esélyegyenlõségét is megsértette volna.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), c), d) és h) pontja szerint rendelkezett. A bírság mértékének megállapításánál súlyosbító körülményként értékelte, hogy a jogsértés a közbeszerzési eljárás meghatározó elemére, a nyertes kiválasztására volt kihatással. A bírság mértékének csökkentése irányába hatott az a tény, hogy a jogsértés kis értékû közbeszerzési eljárásban következett be. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. április 4.<br>
<br>
Dr. Csitkei Mária s. k.	Hámori András s. k.	<br>
közbeszerzési biztos	 közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>