<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2557)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz: D.46/15/2000<br>
<br>
Tárgy: Imet Hungaro Kft. jogorvoslati kérelme a BM OKF közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Imet Hungaro Kft. (1091 Budapest, Üllõi út 83., a továbbiakban kérelmezõ) kérelmezõnek dr. Sebõk Cecília ügyvéd (1211 Budapest, Táncsics M. u. 62.) által képviselt Belügyminisztérium Országos Közbeszerzési Fõigazgatósága (1051 Budapest, József Attila u. 2–4., a továbbiakban ajánlatkérõ) "a Belügyminisztérium rendészeti szervei motorosruházatának tervezése, kivitelezés és próbamennyiség szállítása" tárgyú közbeszerzési eljárása ellen benyújtott jogorvoslati eljárásban a jogorvoslati kérelmet elutasítja.<br>
A felek a felmerült költségeket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. augusztus 31-i számában 4689 sz. alatt tette közzé részvételi felhívását tárgyalásos eljárás megindítására Belügyminisztérium rendészeti szervei motorosruházatának tervezésére, kivitelezésére és próbamennyiség szállítására az alábbi termékféleségekben:<br>
<br>
1. Kétrészes motoros-felsõruházat	260 db<br>
<br>
2. Kétrészes termo  motoros-alsóruházat	260 db<br>
<br>
3. Motoroskesztyûk (téli, nyári)	520 pár<br>
<br>
4. Motoroscsizma	260 pár<br>
<br>
5. Motoros-bukósisak (mikrofonnal és fülhallgatóval)		135 db<br>
Az ajánlatkérõk a megadott mennyiségtõl – az egységár vagy más szerzõdéses feltételek módosítása nélkül – &plusmn;30/%-ban eltérhettek, többváltozatú ajánlattétel és – termékféleségenként, tételenként – részajánlattétel megengedhetõsége mellett.<br>
A részvételi felhívás 8. pontja tartalmazta a résztvevõk pénzügyi, gazdasági, mûszaki alkalmassága igazolására kért adatokat.<br>
Ajánlatkérõ részvételi felhívására tizenhárom részvételi jelentkezés érkezett 1999. szeptember 28-án. A részvételi jelentkezésekbõl hiányzó igazolások és nyilatkozatok pótlásának lehetõségét követõen ajánlatkérõ kilenc alkalmas jelentkezõt 1999 . november 8-i levelével felkérte az ajánlattételre, és részükre elküldte ajánlati felhívását. <br>
Az ajánlati felhívás meghatározta az ajánlattételi és bontási határidõt, a dokumentáció megvásárlásának feltételeit, az elbírálás szempontját az összességében legelõnyösebb ajánlat kiválasztásban jelölte meg.<br>
Ajánlatkérõ dokumentációt is készített, mely útmutatót és tájékoztatót tartalmazott az ajánlat benyújtásáról, valamint a felbontásról és értékelésrõl. Megadta az általános és részletes szerzõdési feltételeket, továbbá a szállítandó termékek kiemelt tulajdonságainak felsorolását.<br>
A dokumentáció 5. pontja rögzítette, hogy a többváltozatú ajánlat mind az ajánlat mûszaki részére, mind a kereskedelmi részére tehetõ, valamint, hogy az ajánlatoknak meg kell felelniük az ajánlati felhívásban és a dokumentációban elõírt feltételeknek.<br>
Az ajánlat formáját és tartalmát elõíró 10. pont 10.2 alpontjának elõírása szerint az ajánlatot olyan személy(ek) aláírásával kellett benyújtani, aki(k) felhatalmazott(ak) arra, hogy a szerzõdést az ajánlattevõ számára kötelezõ érvényûvé tegye(ék).<br>
Az ajánlatokhoz csatolandók a dokumentáció 1. sz. melléklete szerinti ajánlati nyilatkozatok és 2. sz. melléklete szerinti, a szállítandó méretekre vonatkozó nyilatkozatot – a melléklet szerint – szintén cégszerû aláírás mellett kellett csatolni.<br>
Az ajánlatot és kitöltött mellékleteinek minden oldalát, kivéve a nem módosított nyomtatott szakirodalmat, az ajánlatot aláíró személynek vagy személyeknek a kézjegyükkel kell ellátniuk. (10. pont)<br>
A 10. pont elõírása volt továbbá, hogy amennyiben az ajánlat nyomdai úton roncsolásmentesen nem bontható módon került kötésre, és számozott az összes oldala, akkor elégséges csak az elsõ és az utolsó oldal szignálása.<br>
A dokumentáció 11.2. pontja felsorolta, hogy az ajánlattevõknek ajánlatukat – egy eredeti és négy másolati példányt – egy-egy belsõ "eredeti", illetve "másolat" felirattal ellátott borítékba kell helyezni és lezárni, majd az öt borítékolt ajánlatot egy külsõ nagy borítékban kell elhelyezni és lezárni.<br>
A borítékon fel kell tüntetni a Belügyminisztérium Országos Közbeszerzési Fõigazgatóság Közbeszerzési Igazgatóság, 1149 Budapest, Mogyoródi út 43. sz. alatti címét; az ajánlat megnevezését; a megvásárolt ajánlati dokumentáció sorszámát; az ajánlattevõ megnevezését, cégbejegyzési okmányokban bejegyzett nevét és székhelyének címét azért, hogy az ajánlatot, amennyiben késedelmesen érkezett be, felbontás nélkül vissza lehessen küldeni.<br>
A külsõ borítékon fel kell továbbá a következõ mondatot tüntetni: "Ajánlattételi határidõ elõtt nem bontható fel".<br>
Ajánlatkérõ 1999. december 16-án kelt levelében válaszolt az ajánlattevõk kérdéseire, amely levelében az ajánlattételi határidõt 2000. február 10-re, a teljesítési határidõt 2000. április 30-ra módosította:<br>
Az ajánlattételi és bontási határidõre a Wallis Motor Kft., a Pannon Flax Rt., az SP 2000 Kft. és kérelmezõ nyújtotta be ajánlatát. A bontáson minden ajánlattevõ képviseltette magát.<br>
Kérelmezõ ajánlatát a bontáskor ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelennek nyilvánította, mivel az nem felelt meg az ajánlati felhívásban és a dokumentációban (II. fejezet 5; 10.2; 11. pontjai szerint) foglaltaknak.<br>
Az ajánlatok bontását követõen ajánlatkérõ a Wallis Motor Kft., a Pannon Flax Rt. és az SP 2000 Kft. ajánlatait is részben érvénytelennek, részben nem megfelelõnek minõsítette.<br>
Ezekre tekintettel 2000. február 23-án hozott eljárást lezáró döntésével, amely szerint egyik ajánlattevõ sem tett az ajánlati felhívás szerint az ajánlatkérõ számára megfelelõ ajánlatot, a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján az eljárást eredménytelennek nyilvánította.<br>
Kérelmezõ 2000. február 14-én nyújtotta be jogorvoslati kérelmét.<br>
A Döntõbizottság hiánypótlási felszólítását követõen pontosított jogorvoslati kérelem szerint kérelmezõ kifogásolta az eljárásból való kizárását ajánlatának formai hibájára tekintettel (a 4 fajta bukósisaktípus árát egy garnitúraként összesítette), kérte a döntés megsemmisítését. Sérelmezte, hogy ajánlatkérõ nem értesítette a bontási helyszín megváltozásáról, valamint hogy a többi ajánlattevõ további részvételét az eljárásban ajánlatkérõ biztosította annak ellenére, hogy ajánlatuk nem volt teljes körû.<br>
Ajánlatkérõ a megalapozatlan jogorvoslati kérelem elutasítását kérte.<br>
Álláspontja szerint kérelmezõ olyan termékre is ajánlatot tett (termo motoros-sisakmaszk, termo motoros-  belsõkesztyû), amely nem volt a beszerzés tárgya. A motoros-bukósisak esetében négyszeres mennyiségre tett ajánlatot – vélhetõen a többváltozatú ajánlattétel szándékával –, erre azonban utalást nem tett.<br>
Továbbá kérelmezõ ajánlati nyilatkozata nincs cégszerûen aláírva, oldalai nincsenek az ajánlatot aláíró személy kézjegyével ellátva, annak ellenére, hogy nem nyomdai úton, roncsolásmentesen kötötték be.<br>
Kérelmezõ továbbá ajánlata, illetve annak másolatai csomagolásakor nem tett eleget a dokumentáció II/11. pontjában foglalt elõírásoknak.<br>
Miután az ajánlat így nem tett eleget az ajánlati felhívásban és a dokumentációban foglaltaknak, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja és az 53. § (2) bekezdése alapján érvénytelen, bírálatra nem alkalmas.<br>
Az egyéb érdekeltek közül az SP 2000 Kft. szerint a kérelmezõ kizárása jogos volt.<br>
A jogorvoslati kérelem megalapozatlan.<br>
A Közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint az ajánlattevõnek az ajánlati felhívásban, ill. a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlatkérõ az ajánlatok felbontásakor, ill. azt követõen megállapítja, hogy mely ajánlatok érvénytelenek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése]. Érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek [Kbt. 53. § (2) bekezdés d) pontja].<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint pedig az eljárás további szakaszában nem vehet részt az, aki érvénytelen ajánlatot tett.<br>
A Döntõbizottság álláspontja szerint ajánlatkérõ a Kbt. fenti szabályainak megfelelõen járt el, amikor kérelmezõ ajánlatát érvénytelenné nyilvánította, és nem engedte meg, hogy kérelmezõ az eljárás további szakaszában részt vegyen.<br>
<br>
1. Kérelmezõ nem tett eleget a dokumentáció 10.2. alpontja elõírásainak.<br>
A. Az ajánlatot, valamint a dokumentáció 1., 2. sz. melléklete szerinti nyilatkozatokat Juhász Károly ügyvezetõ igazgató helyett – akinek a neve volt feltüntetve az ajánlat elsõ oldalán nyomtatott betûkkel – egy másik személy (olvashatatlan vezetéknév után Zita keresztnévvel) írta alá, akinek meghatalmazását az ajánlat nem tartalmazta.<br>
B. A Döntõbizottság megállapította, hogy kérelmezõ ajánlatát összefûzve adta be, tehát nem nyomdai úton, nem roncsolásmentesen. Így szükséges lett volna – a nem módosított nyomtatott szakirodalom kivételével – minden oldalát folyamatos oldalszámozással és az erre felhatalmazott személy kézjegyével ellátni. Kérelmezõ e kötelezettségének sem tett eleget.<br>
<br>
2. Ajánlatkérõ továbbá nem az ajánlati dokumentációban meghatározott beszerzési tárgyakat ajánlotta meg az ott meghatározott mennyiség szerint, így ezen elõírásoktól is eltért [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja]. Két olyan terméket is tartalmazott az ajánlat, amely nem volt a beszerzés tárgya: termo motoros-sisakmaszkot és termo motoros-belsõkesztyût.<br>
A meg nem engedett eltérés tényén az nem változtat, hogy kérelmezõ ajánlatában jelezte, ezen termékekre "tenderen kívül" tett ajánlatot.<br>
Kérelmezõ továbbá nem 135 db motorossisakra tett ajánlatot, hanem 4x135 db-ra (4 különbözõ típusra.)<br>
Ajánlatának ezen elemét nem lehetett annak tartalma alapján többváltozatú ajánlatnak minõsíteni, tekintettel arra, hogy árajánlata teljes összege nettó 95 554 475 Ft-ra szólt, amely magában foglalta az ajánlati felhívás szerinti<br>
– 260 db motorosruházatot<br>
– 260 db termo motoros-alsóruházatot,<br>
– 260-260 pár  nyári és téli motoroskesztyût,<br>
– 260 pár motoroscsizmát, valamint a felhívás tárgyától eltérõ mennyiségû<br>
– 4x135 db motoros-bukósisakot, valamint a beszerzés tárgyát nem képezõ<br>
– 260 db termo motoros-sisakmaszkot,<br>
– 260 pár termo motoros-belsõkesztyût<br>
is együttesen. Tekintettel arra, hogy az egyösszegû összesített árajánlat ezen összes termék árát magában foglalta, így ajánlatkérõ – kérelmezõ ezirányú nyilatkozata hiányában – nem dönthetett arról, hogy csak a megajánlott termékek egy részét kívánja beszerezni.<br>
Mindezek alapján megállapítható, hogy kérelmezõ ajánlata – több szempontból is – érvénytelen volt.<br>
<br>
3. A Döntõbizottság megállapította, hogy a kérelmezõi ajánlat csomagolásával kapcsolatot ajánlatkérõi megállapítás jogszerûsége utólag már nem értékelhetõ. Ajánlatkérõ ugyanis a bontáskor nem készített részletes jegyzõkönyvet a borítékok hiányosságairól, a Döntõbizottsághoz benyújtott eredeti példányú kérelmezõi ajánlat pedig egy olyan "másolat" feliratú, feladó nélküli borítékban volt fellelhetõ, amelyrõl utólag már nem állapítható meg, hogy melyik ajánlattevõ ajánlatát tartalmazta, sem az, hogy külsõ vagy belsõ boríték volt-e.<br>
<br>
4. Kérelmezõ egyéb kifogásaival kapcsolatban a Döntõbizottság megállapította, hogy<br>
– ajánlatkérõ a többi ajánlat részbeni érvénytelensége, illetve nem megfelelõsége miatt az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján érvénytelennek nyilvánította,<br>
– ajánlatkérõ megküldte az értesítést az ajánlattevõknek a bontási helyszín megváltoztatásáról. Az ezekrõl szóló, 2000. február 3-án kelt leveleket és fax feladóvevény-másolatokat a jogorvoslati eljárás irataihoz csatolta. A feladóvevény-másolatból megállapítható, hogy a levelet a kérelmezõ faxszámára leküldték, az átvitel rendben lezajlott.<br>
Kérelmezõ 2000. március 17-én kelt levelét – mely szerint a bontási idõpont változásáról 1999. december 21-én értesült, a helyszín megváltozásáról azonban csak a bontási idõpontban, a helyszínen – a Döntõbizottság nem vette figyelembe. A <a href="http://net.jogtar.hu/jr/gen/getdoc.cgi?docid=99500040.tv#83">Kbt. 83. § </a>(1) bekezdése szerint ugyanis, ha bármely érdekelt kéri, a Döntõbizottság tárgyalást tart, melyen a felek és egyéb érdekeltek személyesen vagy képviselõik útján jelen lehetnek, észrevételt tehetnek, a tárgyalás befejezéséig bizonyítékaikat elõterjeszthetik. Kérelmezõ a 2000. március 13-i tárgyaláson azonban nem jelent meg.<br>
A 2000. március 17-i leveléhez csatolt ajánlatkérõi, 1999. december 16-án kelt levél – amely módosítja az ajánlattételi határidõt is – egyébként sem áll ellentétben az ajánlatkérõ 2000. február 3-án kelt levelének tartalmával, tekintetbe véve a levelek keltének eltérõ idõpontját.<br>
Fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a rendelkezõ részben írtak szerint határozott.<br>
A költségek viselésérõl szóló rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontján alapul, a jogorvoslat jogát a 89. § (1) bekezdése biztosítja.<br>
<br>
Budapest, 2000. március 23.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>