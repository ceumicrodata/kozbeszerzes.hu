<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2646)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.48/13/2000<br>
<br>
Tárgy: a Döntõbizottság elnöke által kezdeményezett jogorvoslati eljárás az Oktatási Minisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által az Oktatási Minisztérium (1055 Budapest, Szalay u. 10–14.) "Sulinet rendszer bõvítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az eljárás során becsatolt iratok, a felek nyilatkozatai és a tárgyaláson elõadottak alapján az alábbi tényállást állapította meg:<br>
Ajánlatkérõ 2000. február 2-án hirdetmény közzététele nélküli tárgyalásos közbeszerzési eljárást indított a Sulinet rendszer szolgáltatásainak bõvítése és további üzemeltetése tárgyában. Eljárásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelölte meg. Indokolásul elõadta, hogy a már korábban telepített számítógépes laborokat egy 1997-ben megkötött szerzõdés szerint az Elender Rt. üzemelteti, továbbá a Sulinet rendszer kifejlesztése során olyan rendszer létrehozására került sor, melynek elemei az Elender Rt. tulajdonában vannak, s amelyek felhasználása nélkül a tervezett bõvítés nem lenne megvalósítható.<br>
Mindezek alapján ajánlatkérõ, mint a szerzõdést kizárólagosan teljesíteni képes szervezetet, az Elender Rt.-t hívta fel ajánlattételre.<br>
A Döntõbizottság elnöke a részére megküldött tájékoztató alapján kétségesnek találta a hirdetmény közzététele nélküli tárgyalásos eljárási fajta megalapozottságát, ezért 2000. február 15-én hivatalból jogorvoslati eljárást kezdeményezett az ügyben.<br>
A jogorvoslati eljárást a Döntõbizottság megindította, és errõl a feleket értesítette.<br>
Ajánlatkérõ érdemi észrevételében a jogorvoslati eljárás megszüntetését kérte, és a következõk szerint részletes indokait adta a tárgyalásos eljárási fajta választásának:<br>
l. A SuliNet hálózat hardverelemei (core, distribution, access zónában található routerek; átviteli eszközök, regionális proxy szerverek) az Elender Rt. tulajdonát képezik.<br>
<br>
2. A SuliNet hálózat mûködtetését szolgáló szoftverek szintén az Elender Rt. tulajdonát képezik.<br>
<br>
3. A SuliNet hálózat domainnevét (.hu TLD alatti sulinet.hu), illetve a hozzá tartozó IP címtartományt az Elender Rt. kezeli, ezek az õ tulajdonában állnak.<br>
<br>
4. A SuliNet hálózat nem egyszerûen egy internet- szolgáltatás, hanem egy magánhálózat, tehát saját, dedikált vonalakkal rendelkezik, melyeket csak a szolgáltatást igénybe vevõ intézmények használnak, vagyis a rendelkezésre álló sávszélességen csak a rendszerbe bekapcsolt oktatási intézmények osztoznak. Továbbá a hálózat nemcsak a szokásos internetszolgáltatásokat nyújtja, hanem azon túl másokat is. Ilyen például a disztribúció, amellyel az ajánlatkérõ az intézmények számára elektronikusan adatokat küldhet.<br>
Elõadta továbbá azt is, hogy ha az újonnan bekötött oktatási intézményeknek nem az Elender Rt. szolgáltat, akkor azok a fenti körülmények miatt nem integrálódhatnak be a jelenlegi SuliNet hálózatba, nem kaphatják meg ugyanazokat a szolgáltatásokat, és két párhuzamos hálózat jönne létre.<br>
Ajánlatkérõ nyilatkozatában kifejtette, hogy jelen közbeszerzési eljárásban a szerzõdés azért 2003. február 28-ig került megkötésre, mert az 1997-ben kötött szerzõdés is ezen határidõig szól, és így a két szerzõdés a továbbiakban együttesen kezelhetõ.<br>
Az ajánlattételre felkért Elender Rt. írásbeli nyilatkozatában kifejtette, hogy a SuliNet rendszer kialakítása során létrehozott hálózat minden eleme, a hálózatgerinc eszközei és átviteli útjai, valamint az intézmények számítógépes laboratóriumainak csatlakozását biztosító eszközök kizárólagos tulajdonát képezik. Ugyancsak az õ tulajdonában állnak a szolgáltatás nyújtásához szükséges szoftverek licencjogai, az üzemeltetést biztosító felügyeleti és hibaelhárítást támogató hardver- és szoftvereszközök.<br>
Az államigazgatási eljárás általános szabályairól szóló, többször módosított 1957. évi IV. törvény (továbbiakban: Áe.) 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A Döntõbizottság az ajánlatkérõ és az ajánlattevõ egybehangzó nyilatkozatai, valamint a bekért és becsatolt dokumentumok (leltári nyilvántartás, nyilatkozat, számlák) alapján megállapította, hogy a választott eljárási fajta indokolásaként elõadott körülmények igazolást nyertek; ajánlatkérõ megalapozottan választotta a hirdetmény közzététele nélküli tárgyalásos eljárási fajtát, és ezért a jogorvoslati eljárást az Áe. 14. § (2) bekezdése alapján megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 28.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>