<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2643)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.30/12/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása az Ipari Projekt Hungária Kft. közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) az Ipari Projekt Hungária Kft. (2800 Tatabánya, Gyõri út 33. képviseli: dr. Jakab Sándor ügyvéd, 1071 Budapest, Városligeti fasor 23. fszt. 1., a továbbiakban: ajánlatkérõ) "Tatabánya Nyugati Ipari Park infrastruktúra fejlesztése, alapközmûvesítése" tárgyú közbeszerzési eljárása ellen hivatalból indított jogorvoslati eljárást – hatáskörének hiánya miatt – megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ a Tatabánya Nyugati Ipari Park létrehozása érdekében 1999. év folyamán számos szerzõdést kötött különbözõ gazdasági társaságokkal. Ezek közt 1999. július 1-jén adásvételi szerzõdést kötött a Grundfos Magyarország Kft.-vel, melyben vállalta, hogy a területen a közmûveket, illetve út kiépítését biztosítja. A szerzõdés 4.1. pontja szerint a víz-, gáz-, csatorna- és elektromos közmûveknek 1999. augusztus 1-jétõl kell az építési munkák kiszolgálásához rendelkezésre állniuk, még a végleges kiépítettség idõpontja az elektromos hálózatot illetõen is 2000. április 1-je. Ajánlatkérõ az út kiépítését is vállalta 1999. szeptember 1-jei, illetve 2000. április 1-jei határidõvel.<br>
Ajánlatkérõ további szerzõdéseket is kötött. Ezek között 1999. november 12-én vételi jogot alapító szerzõdést írt alá, amelyben szintén 2000. májusát jelöli meg a közmûvek és utak kiépítési határidejeként.<br>
Ajánlatkérõnek 1999 októberében jutott tudomására, hogy a Gazdasági Minisztérium és az FVM Ipari Park infrastruktúra és logisztikai központok fejlesztésére pályázatot írt ki. A pályázatot benyújtotta, azt azonban a kiíró hiányosnak ítélte, és 1999. november 22-én hiánypótlást írt elõ 1999. december 23-ig terjedõ határidõvel. A hiánypótlás megtörtént, és ajánlatkérõ még 1999 decemberében telefonon azt a tájékoztatást kapta, hogy a pályázatot a kiíró "befogadta". A kiíró még 2000. február 4-én is csak annyit közölt – most már írásban – ajánlatkérõvel, hogy a pályázatot befogadta, és annak vizsgálatára hamarosan sor kerül. Az odaítélésrõl döntés még nem történt.<br>
Ajánlatkérõ már a pályázat befogadásának szóbeli tudomására jutását követõen elhatározta, hogy közbeszerzési eljárást indít, ugyanis – a pályázati feltételekbõl – értesült már arról, hogy a pályázat elnyerése a Kbt. alkalmazását teszi kötelezõvé számára. Ennek ismeretében megbízási szerzõdést kötött 2000. január 7-én az ISTER Bt.-vel, aki ennek megfelelõen lefolytatta a tárgyalásos eljárást a Kbt. 70. § (1) bekezdés c) pontja alapján. A közbeszerzési eljárásban négy ajánlattevõt hívott fel ajánlattételre, akik valamennyien ajánlatot is tettek. A cégek a következõk: Geotek Kft., Pitt és Társa Kft., NOVOBAU Kft., Általános Mélyépítõ Kft. Ajánlatkérõ 2000. január 31-én a lefolytatott tárgyalást követõen meghozta az eljárást lezáró döntését, és a nyertes Általános Mélyépítõ Kft.-vel a szerzõdést megkötötte. A Döntõbizottság Elnöke 2000. február 3-án hivatalból eljárást kezdeményezett ajánlatkérõ közbeszerzési eljárása ellen. Álláspontja szerint az ajánlatkérõ által hivatkozott Kbt. 70. § (1) bekezdés c) pontja feltételeinek fennállása jelen közbeszerzési eljárás esetén a megküldött iratokból nem megállapítható.<br>
Ajánlatkérõ érdemi észrevételében kérte az eljárás megszüntetését. Elõadta, hogy beszerzését támogatás felhasználásával kívánja megvalósítani. Szerzõdéses kötelezettséget vállalt arra, hogy 2000. április–május hónapokban a terület elõközmûvesítését megvalósítja. A támogatást még nem kapta meg, azonban a pályázatát, hiánypótlását követõen befogadták. A Gazdasági Minisztérium 2000. február 4-én kelt levelében foglaltakat tekintette érdemi elbírálásnak. Álláspontja szerint a levél alapján a támogatás odaítélésérõl a döntés megszületett, csak a támogatás mértéke nem ismert a számukra. A megvalósításra rendelkezésre álló rövid határidõk indokolják a hirdetmény közzététele nélküli tárgyalás eljárás alkalmazását.<br>
A Döntõbizottságnak elsõdlegesen abban a kérdésben kellett állást foglalnia, hogy ajánlatkérõre kiterjed-e a Kbt. személyi hatálya. A Kbt. 1. §-a taxatíve felsorolással meghatározza, mely szervezetek tartoznak a Kbt. személyi hatálya alá. Ajánlatkérõ kft.-ként mûködõ gazdálkodó szervezetként a Kbt. személyi hatálya alá nem tartozik. Jelen esetben ajánlatkérõ a Kbt. 1. § d) pontja alapján tartozna a Kbt. hatálya alá, hiszen a beszerzését nemcsak önerõbõl, hanem támogatásból kívánja megvalósítani. A Kbt. 1. § d) pontja szerint e törvény hatálya alá tartoznak a következõ szervezeteknek a 2. § (1) bekezdése szerinti beszerzései: "a támogatásban részesített – az a)–c) pont hatálya alá nem tartozó – szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a kormány az államháztartásról szóló, 1992. évi XXXVIII. törvény (a továbbiakban: Áht.) alapján kezességet vállalt, és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni".<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja fogalmazza meg a támogatás fogalmat, illetve azt, hogy támogatás milyen mértékû összegének az elnyerése esetén kell a Kbt. szabályai szerint eljárni, ugyanis e szakasz szerint támogatás adókedvezmény (ár-, díj-, vám-, illetékkedvezmény), továbbá egy vagy több – az 1. § a) pontjában meghatározott – szervezet, illetõleg nemzetközi szervezet által pénzforrás juttatása útján biztosított anyagi elõny, melyet a 2. § (1) bekezdésében meghatározott közbeszerzésre kell fordítani, feltéve, hogy annak (azoknak) az összege eléri vagy meghaladja a közbeszerzés értékének ötven százalékát vagy a 2. § (3) bekezdése szerinti értékhatárt, és a támogatók között legalább egy – az 1. § a) pontjában meghatározott – szervezet van;<br>
Ajánlatkérõ jelen beszerzése tekintetében a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pont alá tartozó szervezetté azonban akkor válik, ha a támogatást elnyerte. A közbeszerzési eljárás akkor indítható, ha a megvalósítására ajánlatkérõ rendelkezik a fedezettel (vagy annak biztosítékával) és a szerzõdés megkötéséhez szükséges engedélyekkel. Ugyanis a Kbt. 32. § (2) bekezdése alapján az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésére áll. Ajánlatkérõ – mindaddig, amíg a támogatás odaítélésérõl a támogatást nyújtó õt hivatalból nem értesíti – nem tekinthetõ a Kbt. 1. § d) pont szerinti szervezetnek.<br>
A Döntõbizottság ajánlatkérõnek azt a nyilatkozatát, mely szerint a Gazdasági Minisztérium 2000. február 4-én kelt levele a pályázat érdemi elbírálásának minõsül, elfogadni nem tudta. A levél csupán azt tartalmazta, hogy a pályázat befogadásra került, azaz érdemi elbírálásra alkalmas, de a támogatás konkrét összegének odaítélésérõl elõírást nem tartalmaz.<br>
A Döntõbizottság írásban megkereste 2000. február 28-án kelt levelében állásfoglalás céljából a Gazdasági Minisztériumot e tárgyban, melyre írásban a mai napig válasz nem érkezett.<br>
A Döntõbizottságnak ennek alapján a rendelkezésre álló iratok alapján kellett döntését meghoznia.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdése szerint e törvény szabályai szerint jogosult eljárni<br>
a) az 1. §-ban meghatározott szervezet a (3) bekezdés szerinti értékhatár alatti értékû – a központosított közbeszerzés hatálya alá nem tartozó – beszerzése során;<br>
b) az l. § e) pontja szerinti szervezet a közszolgáltató tevékenységével közvetlenül össze nem függõ beszerzése során.<br>
Ajánlatkérõ e körbe sem sorolható, így önként sem alkalmazhatja beszerzése során a Kbt. szabályait.<br>
Ajánlatkérõ azonban, amennyiben elnyeri a támogatást, és a támogatás összege eléri a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja szerinti értékhatárt, köteles lesz a beruházás kivitelezésére vonatkozó szerzõdés megkötése elõtt közbeszerzési eljárást folytatni. A jelen eljárás tehát nem volt közbeszerzési eljárás, azt utólag, a támogatás elnyerését követõen sem lehet annak minõsíteni.<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg. E szerint: a közbeszerzésekkel kapcsolatos jogorvoslat körében a bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
(2) A bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
(3) A bizottság hatáskörébe tartozik a törvényt önként alkalmazó, valamint – ha törvény így rendelkezik – a 6. § i) pontja szerinti szerzõdéskötési szabályt alkalmazni köteles szervezet (személy) (1) bekezdésnek megfelelõ jogsértésével kapcsolatos jogvita elbírálása.<br>
A Döntõbizottság csak a hatáskörébe tartozó ügyek elbírálására jogosult.<br>
Jelen ügyben – tekintettel arra, hogy a beszerzés nem közbeszerzés – a Döntõbizottság nem rendelkezik hatáskörrel, és nem vizsgálhatja az ajánlatkérõ által lefolytatott eljárás jogszerûségét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 22.<br>
<br>
Dr. Engler Magdolna s. k.	Dr. Bakonyi Dolli s. k.<br>
közbeszerzési biztos	 közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>