<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2603)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.16/12/2000<br>
<br>
Tárgy: Herdlicska Márton László egyéni vállalkozó jogorvoslati kérelme Szeged Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Matuz Norbert ügyvéd (1114 Budapest, Bartók Béla út 11–13.) által képviselt Herdlicska Márton László egyéni vállalkozónak (1047 Budapest, Fóti út 56., továbbiakban: kérelmezõ) Szeged Megyei Jogú Város Önkormányzata (6720 Szeged, Széchenyi tér 10., továbbiakban: ajánlatkérõ) "Szeged Megyei Jogú Város Önkormányzata fenntartásában lévõ:<br>
aa) óvodákban naponta (éves szinten 240 napon át) átlagosan 4000 gyermek, napi háromszori; <br>
ab) általános iskolákban naponta (éves szinten 185 napon át) átlagosan 8000 tanuló, napi háromszori;<br>
ac) középfokú oktatási intézményekben naponta (éves szinten 185 napon át) átlagosan 2000 tanuló, napi egyszeri;<br>
ad) diákotthonokban, kollégiumokban naponta (éves szinten kb. 300 napon át) átlagosan 1650 ellátott, napi háromszori étkeztetésének,<br>
valamint a kapcsolódó munkahelyi étkeztetések biztosítása, az önkormányzat tulajdonában lévõ és/vagy saját eszközökkel" tárgyú közbeszerzési eljárása ellen benyújtott jogorvoslati eljárásban megállapítja, hogy ajánlatkérõ megsértette az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#35">Kbt.) 35. §</a> (1) és (3) bekezdését, a 40. § (1) bekezdését és az 59. § (1) bekezdését, ezért ajánlatkérõt 20 000 000 Ft, azaz húszmillió forint bírság, míg dr. Bartha Lászlót 150 000 Ft, azaz egyszázötvenezer forint bírság megfizetésére kötelezi.<br>
Kötelezi a Döntõbizottság ajánlatkérõt és dr. Bartha Lászlót, hogy a bírságot a határozat kézhezvételétõl számított 15 napon belül a közbeszerzések Tanácsa MNB 10032000-01720361-00000000 sz. számlájára fizessék be.<br>
Kötelezi továbbá a Döntõbizottság ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. november 24-i számában tette közzé részvételi felhívását meghívásos gyorsított eljárás megindítására a rendelkezõ részben megjelölt tárgyú közbeszerzési eljárásra.<br>
A részvételi felhívás a részajánlattételt megengedte az aa) és ab) pontokra együtt, illetve az ac) és ad) pontokra együtt, és többváltozatú ajánlattételt is lehetõvé tett.<br>
A 4. pont szerint az ajánlatkérõ a vállalkozási szerzõdést öt- plusz ötéves opciós idõtartamra kívánta megkötni.<br>
Ajánlatkérõ ajánlattételre a következõ cégeket hívta fel a részvételi felhívásában: Hóbiárt Bistro és Pizzéria, Kék Csillag Étterem, Suli-Host Kft., Hús Kft.<br>
A részvételi jelentkezések bontására 1999. december 6-án került sor.<br>
A részvételi jelentkezések megvizsgálását követõen készült részletes jegyzõkönyv megállapítja, hogy határidõre 7 pályázat érkezett zárt borítékban: a kérelmezõtõl, a Suli-Host Kft.-tõl, a Sodexho Kft.-tõl, az Elamen Rt.-tõl, a Novoback Kft.-tõl, a Hóbiárt Bistro Bt.-tõl és a Kék Csillag Bt.-tõl. Ezek közül a szerzõdés teljesítésére a Hóbiárt Bistro Bt.-t alkalmatlannak, a kérelmezõt, a Sodexho Kft.-t, az Elamen Rt.-t és a SULI-Host Kft.-t alkalmasnak minõsítették.<br>
A Novoback Kft.-t a Munkaerõ-piaci Alap igazolásának pótlására hívták fel 10 napos határidõvel, 1999. december 16. napján 12.00 óráig, alkalmasnak minõsítése és ajánlattételre történõ felhívása mellett.<br>
A Novoback Kft. a hiánypótlásnak 1999. december 17-én kelt levelében tett eleget.<br>
A Kék Csillag Bt. jelentkezésérõl megállapították, hogy elkésett. Ez utóbbi jegyzõkönyvet ajánlatkérõ 1999. december 13-án megküldte a részvételre jelentkezõk részére.<br>
Ajánlatkérõ az alkalmas ajánlattevõknek ajánlati felhívását az 1999. december 9-én kelt levelével elküldte. A részvételi jelentkezések elfogadásáról szóló eredményhirdetés 1999. december 9-én volt. A felhívás tartalmazta a pénzügyi ellenszolgáltatás feltételeit, az ajánlati biztosíték összegét, valamint az ajánlatok elbírálásának szempontjait. Ajánlatkérõ az összességében legelõnyösebb ajánlat kiválasztását a következõk szerint határozta meg, 1–10-ig terjedõ pontozás mellett:<br>
részszempontok	súlyszám<br>
– ajánlati ár, kedvezmények	30<br>
– kedvezõ szerzõdési feltételek megajánlása (bérleti díj, beruházások, az ajánlatkérõnél jelenleg a gyermek- és diákétkeztetés körében foglalkoztatott közalkalmazottak továbbfoglalkoztatása)	40<br>
– szolgáltatás színvonala (a hagyományos étkeztetéstõl eltérõ, az egészséges táplálkozást biztosító szolgáltatás, választék)	10<br>
– a 2/1994. (I. 30.) NM rendelet betartása, ellenõrizhetõsége	5<br>
– helyi foglalkoztatáspolitika elõsegítése	11<br>
– kis- és középvállalkozások részvételi esélyének növelése	4<br>
Az ajánlattevõk rendelkezésére bocsátott dokumentáció 1/6. pontja részletezte azokat a feltételeket, amelyekre az ajánlattevõnek ajánlatában részletesen ki kellett térnie, többek között:<br>
a) a pénzügyi feltételekkel együtt a szolgáltatás elvégzéséhez az önkormányzat vagyontárgyait, illetve a beszerzés tárgyában foglalkoztatott közalkalmazottakat milyen feltételekkel kívánja átvenni, üzemeltetni (a beszerzés tárgyában nyilvántartott önkormányzati vagyon megvásárlása, bérlése, vagy a kettõ kombinációja, a teljes közalkalmazotti állomány, vagy csak meghatározott munkakörökben foglalkoztatottak átvétele stb.),<br>
b) az intézményekben (az óvodák kivételével) foglalkoztatott tálalószemélyzet továbbfoglalkoztatását, a tálalási feladatokat vállalja-e, ha igen, milyen feltételekkel,<br>
c) az önkormányzati vagyon bármilyen jogcímen történõ átvétele esetén az átadással kapcsolatos költségek (energia-mérõórák leválasztása stb., felmentésre kerülõ közalkalmazottakkal kapcsolatos többletkiadások) viselése,<br>
d) az ajánlattételi dokumentáció és a helyszíni bejárások alapján a szerzõdés idõtartamára tervezett fejlesztések éves ütemezésben, éves fejlesztési érték megjelölésével, valamint a fejlesztésbõl származó értéknövekedés elszámolásának módja (tulajdonjog vagy beszámítás),<br>
e) a szolgáltatás színvonalával kapcsolatos elképzelések, étlapok bemutatásával, figyelemmel a 2/1994. (I. 30.) NM rendelet elõírásaira is,<br>
f) a helyi foglalkoztatáspolitika elõsegítésével kapcsolatos terv,<br>
g) a helyi és az országos kis- és középvállalkozások részvételi esélyének növelésével (pl. beszállítói kör kiválasztása stb.) kapcsolatos terv,<br>
h) a szerzõdés fennállása alatt a szolgáltató kizárólagos használatában lévõ épületek (épületrészek), gépek, berendezések, egyéb eszközök javítási, karbantartási, takarítási, féregirtási, belsõ festési, mázolási költségeinek, a kis értékû tárgyi eszközök és egyéb készletek biztosításának, a közüzemi díjak költségeinek viselési módja,<br>
i) a szerzõdés lejártakor, illetve bármely okból történõ megszûnésekor az egymás közti elszámolásra vonatkozó ajánlat.<br>
Az 1/5. pont második bekezdése lehetõvé tette elõleg igénybevételét. A dokumentáció tartalmazta az ajánlati nyilatkozatot, az ajánlati lapot, táblázatban az óvoda, általános, középiskola, kollégium napszakonkénti étkezés ajánlattevõ által meghatározott, 2000. március 31-ig érvényes bruttó nyersanyagnormáit, amelyhez ajánlattevõnek kellett a nettó árra vonatkozóan a szolgáltatás mértékét %-ban és az ezzel számolt nettó árban megajánlani, valamint a szolgáltatással ellátandó intézmények, a szolgáltató létesítmények, az eszközök adatait.<br>
Ajánlatkérõ helyszíni konzultációt is tartott, amelyrõl jegyzõkönyv nem készült.<br>
Az ajánlatok bontási határidejére – 1999. december 27-ére – valamennyi felkért ajánlattevõ benyújtotta ajánlatát.<br>
Az ajánlatok bírálata során ajánlatkérõ megállapította, hogy a Novoback Kft. a hiányzó igazolás pótlására elõírt határidõt túllépte; az 1999. december 21-én érkezett ajánlatkérõhöz, ezért ajánlatát érvénytelennek minõsítette, az eljárásból pedig kizárta. Errõl az értesítést 2000. január 13-án levélben küldte meg. Az eredményhirdetésen, 2000. január 14-én ajánlatkérõ a Suli-Host Kft. ajánlatát hirdette ki nyertesként, az ajánlatok következõ értékelése (az adott pontszám és súlyszám szorzatával) mellett:<br>
részszempont	súlyszám	<br>
Suli-Host Kft.	Elamen Rt.	Kérelmezõ	Sodexho Kft. <br>
<br>
1. ajánlati ár, kedvezmények	30<br>
	270	300	270	240<br>
<br>
2. kedvezõ szerzõdési feltételek megajánlása	40<br>
	400	320	280	280<br>
<br>
3. szolgáltatás színvonala	10<br>
	100	100	100	100<br>
<br>
4. 2/1994. (I. 30.) NM r. betartása, ellenõrizhetõsége	5<br>
	50	45	50	50<br>
<br>
5. helyi foglalkoztatáspolitika elõsegítése	11<br>
	110	88	88	80<br>
<br>
6. kis- és középvállalkozások részvételi esélyeinek növelése	4<br>
	40	40	40	40<br>
Összesen:<br>
	970	885	832	790<br>
<br>
Ajánlatkérõ a nyertessel 2000. január 24-én megkötötte a szerzõdéseket, a beszerzés értéke 256 M Ft évente.<br>
Ezek közül az egyik vállalkozási és egyik bérleti szerzõdés, valamint a közalkalmazottak kirendelésérõl szóló megállapodás a 2000. február 1-jétõl 2000. március 31-ig terjedõ idõszakra szólt, míg a másik vállalkozási és másik bérleti szerzõdés 2000. április 1-jén lép hatályba 5 évi idõtartamra, amely lejárta után ún. opciós joggal újabb 5 évre meghosszabbodik. Kérelmezõ 2000. január 20-án benyújtott jogorvoslati kérelmében kérte az ajánlatkérõ közbeszerzési eljárást lezáró döntésének megsemmisítését, valamint az eljárási díjban és a költségekben való marasztalását, továbbá ideiglenes intézkedésként a szerzõdéskötés megtiltását.<br>
Álláspontja szerint ajánlatkérõ nem a bírálati részszempontok szerint értékelt, az ajánlatkérési dokumentációban meghatározott értékelési szempontokat figyelmen kívül hagyta, ill. azokat nem megfelelõen alkalmazta.<br>
A tálalási feladatok ellátása – mint többletszolgáltatási lehetõség – nem került egyértelmûen rögzítésre a dokumentációban. A tálalókonyhák közalkalmazotti jogviszonyban álló személyzetének átvétele nem kellõ súllyal lett esetében figyelembe véve. Az általa a tálalókonyhák üzemeltetése esetén megajánlott árat nem lehet összehasonlítani azon ajánlattevõk áraival, akik e szolgáltatás ellátását nem vállalták.<br>
Ajánlatkérõ a bérleti díj és a beruházások értékelésekor nem vette figyelme azt, hogy az ajánlattevõ az önkormányzat által fizetett szolgáltatási díjból finanszírozza azokat.<br>
Ajánlatkérõ nem bírálhatta volna el kedvezõen a foglalkoztatáspolitika elõsegítése szempontjából azt, hogy a nyertes a szakképzési hozzájárulás befizetését ajánlotta a helyi szakképzõ intézetek részére.<br>
Ajánlatkérõ kérte a kérelmezõ megalapozatlan jogorvoslati kérelemének elutasítását, az igazgatási szolgáltatási díjban és a költségekben való marasztalását. Az ajánlatokat az ajánlati felhívásban és a dokumentációban meghatározottak szerint bírálta el, a nyertesként kihirdetett ajánlattevõ tette az összességében legelõnyösebb ajánlatot.<br>
A kérelmezõ a bérleti díj, a beruházások és a közalkalmazottak továbbfoglalkoztatása kapcsán ajánlatában egymásnak ellentmondó, homályos nyilatkozatokat tett.<br>
Ajánlatkérõ azt a tárgyaláson elismerte, hogy a tálalószemélyzet létszámára vonatkozóan a dokumentáció nem tartalmazott megfelelõ adatokat.<br>
Ajánlatkérõ az egyes ajánlattevõk legteljesebb körû ajánlatát választotta ki, és ezeket hasonlította össze egymással. Így az Elamen Rt. és a Sodexho Kft. esetében – mivel tálalást nem vállaltak – a teljes körû tálalás nélküli árat, a kérelmezõ és a nyertes esetében pedig a legteljesebb körû, tehát a tálalást is magába foglaló ajánlati árat vette figyelembe. Véleménye szerint, ha növekszik a szakképzési hozzájárulás összege az egyes intézményeknél, úgy azt az adott képzésre fordítva magasabb színvonalú szakemberek kerülhetnek ki az iskolákból.<br>
Az egyéb érdekeltek közül a Novoback Kft. kifogásolta kizárását. Álláspontja szerint a hiánypótlásra biztosított 10 napos határidõ 1999. december 19-én telt le, így az általa 1999. december 17-én teljesített hiánypótlás nem késhetett el. Kifogásolta, hogy a dokumentáció nem tartalmazta a tálalókonyhák létszámát, az ott található eszközök mennyiségét és értékét.<br>
Véleménye szerint az ajánlattevõk közül a formai és tartalmi követelményeket maradéktalanul csak õ és a kérelmezõ teljesítette.<br>
Az Elamen Rt. nem tartotta indokoltnak a gyorsított eljárás alkalmazását, miután a teljesítés csak 2000. április hónapban fog megkezdõdni. Szerinte nem az összességében legelõnyösebb ajánlatot hirdette ki nyertesnek ajánlatkérõ.<br>
Kifogásolta, hogy a részvételi jelentkezések bontásáról 2 jegyzõkönyv készült, hogy a részszempontok súlyszámai nem állnak arányban a részszempontok tényleges jelentõségével.<br>
A tálalószemélyzet létszámára és béradataira nem volt információ, az ajánlatkérõ nem jelölte meg a dokumentációban, hogy milyen eszközöket kíván értékesíteni.<br>
Az ajánlattevõk által megajánlott beruházási összegek nem ítélhetõk meg, mivel nincsenek megfelelõ információk arról, hogy a különbözõ eszközök milyen állapotban vannak, és így mekkora beruházásra van ténylegesen szükség.<br>
Az ajánlati árak pontozása nem tükrözi az egyes ajánlattevõk ajánlatai közötti különbséget. Míg a saját ajánlata – a nyersanyagnormák árának változatlan mértéke mellett – egész évre szólt, a többi ajánlattevõé 2000. március 31-ig, amely idõpontig a teljesítés el sem kezdõdik. Figyelembe kellett volna venni azt is, hogy a nyersanyagnormák általában évente, április 1-jétõl változnak.<br>
A 2/1994. (I. 30.) NM rendelet betartása, ellenõrizhetõsége részszempont értékelésekor ajánlatkérõ nem megfelelõen bírálta el az Elamen Rt. ajánlatát. Szintén kifogásolta a szakképzési hozzájárulás befizetését, mint foglalkoztatáspolitikát elõsegítõ intézkedés figyelembe- vételét.<br>
A jogorvoslati kérelem részben megalapozott.<br>
A Döntõbizottságnak eljárása során abban a kérdésben kellett állást foglalnia, hogy ajánlatkérõ a Kbt. szabályainak megfelelõen állapította-e meg az ajánlati felhívás és dokumentáció tatalmát; és az ajánlatok közül az összességében legkedvezõbb ajánlatot hirdette-e ki nyertesnek.<br>
<br>
1. A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése elõírja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A Döntõbizottság álláspontja szerint a megfelelõ ajánlattételhez szükséges részletes mûszaki leírást sem az ajánlati felhívás, sem a dokumentáció nem tartalmazta.<br>
A) Ajánlatkérõ a kedvezõ szerzõdési feltételek megajánlása részszempont teljesülését a bérleti díjra, a térítés ellenében átvett vagyontárgyakra és készletekre, a közalkalmazottak és tálalószemélyzet ajánlattevõi saját állományba vételére, a fejlesztések értékére és az értéknövekedés elszámolására vonatkozóan értékelte. Ajánlatkérõ a dokumentáció 1/6. pontjában az a), d) és a h), i) alpontok szerint – fentebb már részletesen ismertetett szempontokat sorolt fel –, amelyek tartalmuk szerint a közbeszerzés tárgya mûszaki leírásának felelnek meg.<br>
Az ajánlati árkedvezmények részszemponton belül ajánlatkérõ a dokumentáció mellékletében adta meg a 2000. március 31-ig érvényes, 12% áfával növelt nyersanyagnormaárakat valamennyi ellátandó intézményre. Ajánlattevõknek a szolgáltatás rezsitérítése mértékét kellett ajánlatukban megadniuk a nyersanyagnorma nettó értékéhez viszonyított %-ban és Ft értékben. Ennek tartalmaznia kellett értelemszerûen valamennyi költséget (és a hasznot is).<br>
B) Ezek közül azonban:<br>
– a tálalási feladatokat ellátó személyzet létszámára, éves személyi juttatásaira és azok közterheire;<br>
– a tálalókonyhák alapterületére és berendezéseire;<br>
– a szerzõdés idõtartamán belül – a jelenlegi mûszaki állapot kimutatásán alapuló – szükséges fejlesztések felsorolására;<br>
– elvárt ütemezésre;<br>
– a meglévõ raktárkészletek ismertetésére, értékére<br>
a dokumentáció adatokat nem tartalmazott (kivéve néhány középiskola konyhájának tálalóeszközeire való azon utalást, hogy hány adag kiszolgálására alkalmasak).<br>
A helyszíni bejárásokról jegyzõkönyv nem készült, így annak alapján sincs a fejlesztésekre vonatkozó értékelhetõ, ellenõrizhetõ, az összes ajánlattevõ és a Döntõbizottság rendelkezésére álló adat.<br>
C) Tekintettel az 1. B) pontban felsorolt hiányzó információkra és adatokra, az ajánlati felhívás, ill. a dokumentáció további, pontos követelményei, és így a részletes mûszaki leírás nem voltak megállapíthatók. Ajánlattevõk így nem ismerhették meg pontosan a beszerzés tárgyát, csak megalapozatlan, saját feltételezésükön nyugvó ajánlatokat tehették, amelyek tartalma sem egymással, sem az ajánlatkérõ (pontosan, kellõ részletességgel meg nem fogalmazott) követelményeivel nem hasonlíthatók össze:<br>
ca) A Suli-Host Kft. a tálalókonyhák és a tálalószemélyzet adatainak ismerete nélkül tett ajánlatot 40 millió forint éves bérleti díjra; valamint a tálalószemélyzet átvételére és a tálalást is tartalmazó rezsitérítés százalékára.<br>
Kérelmezõ ajánlatában a tálalószemélyzetre vonatkozó adatok hiánya miatt tálalás vállalása nélküli árajánlatot is adott, valamint ezek ismerete nélkül a tálalási feladatokkal együttes rezsiszázalékra is.<br>
A tálalókonyhák személyzetére vonatkozó adatokat azonban nem csak az ajánlattevõk nem ismerték, de a tárgyaláson tett nyilatkozata szerint ajánlatkérõ sem.<br>
A Sodexho Kft. és az ELAMEN Rt. sem a tálalókonyhák, sem a személyzet átvételét nem vállalta, a rezsitérítés mértékét a tálalási feladatok nélkül adta meg.<br>
cb) A fejlesztésekre és az értéknövekedés elszámolására vonatkozó ajánlatkérõi elvárások hiányában valamennyi ajánlatban eltérõ fejlesztési feladatkitûzések, idõbeli ütemezéssel vagy anélkül és eltérõ összegek voltak.<br>
Így például a Suli-Host Kft. a rozsdamentes szállítóeszközök, melegen tartó pultok, gépkocsik vásárlását tervezte, 77 M Ft saját finanszírozással és 36 M Ft bérleti díj beszámítással, évenkénti ütemezésben. Kérelmezõ sem a fejlesztési célokat, sem az összeget ajánlatában konkrétan nem adta meg.<br>
Az ELAMEN Rt. a fejlesztések pontos megjelölése és ütemezése nélkül évi 15 M Ft összeget ajánlott; a Sodexho Kft. 60 M Ft értékben 2000. második félévében egyes középiskolai konyhák kapacitásbõvítését, mások tálalókonyhákká történõ átalakítását, szállító jármû és edényzet beszerzését ajánlotta, a szerzõdés további éveiben fejlesztésre vonatkozó elképzelést nem is jelölt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlatkérõ a tárgyaláson maga is elismerte, hogy a fõzõkonyha személyzetének átvételével kapcsolatos részletes adatokat a dokumentáció nem tartalmazza.<br>
Ajánlatkérõ azzal a magatartásával, hogy olyan dokumentációt készített, amely nem tartalmazta a megfelelõ ajánlattételhez szükséges részletes mûszaki leírást – törvény által fent részletesen kifejtettek alapján –, olyan helyzetbe hozta magát, amelyben már nem volt lehetséges az ajánlatok összehasonlításával összességében legkedvezõbb ajánlat kiválasztása. Ajánlatkérõ ennek ellenére az ajánlatokat összehasonlította.<br>
Ezen ajánlatok tartalma – a mûszaki leírás hiánya miatt – a ca) és cb) pontban részletezettek szerint eltértek egymástól.<br>
Az eltérõ tartalmú ajánlatok azonban éppen azért nem voltak összevethetõk, és így nem volt az megítélhetõ, hogy ki tette az összességében legkedvezõbb ajánlatot, mert hiányozott a részletes mûszaki leírás, azaz azok a viszonyítási pontok (adatok, információk), amelyek alapján megítélhetõ lett volna, hogy a 2. bírálati részszempont alszempontjaira – és így az összes részszempontra – ki ajánlotta meg a legkedvezõbb ajánlatot.<br>
A tálalókonyhák személyzetére vonatkozó adatok hiányában pl. nem csak a tálalókonyhák személyzetének átvételét tartalmazó két ajánlat nem hasonlítható össze az átvételt nem tartalmazó két ajánlattal, de az átvételt tartalmazó ajánlatok sem hasonlíthatók össze egymással.<br>
A fejlesztéshez szükséges adatok hiányában nem állapítható meg a ténylegesen szükséges fejlesztések mértéke, így az sem, hogy ki ajánlotta meg az e mértéket legjobban megközelítõ ajánlatot.<br>
Ajánlatkérõ tehát fenti magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését és az 59. § (1) bekezdését.<br>
<br>
2. Ajánlatkérõ azonban megsértette a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) és (3) bekezdését is.<br>
Az ajánlati felhívásban az utolsó két részszempontként a helyi foglalkoztatáspolitika elõsegítése (11-es súlyszámmal), valamint a kis- és középvállalkozások részvételi esélyének növelése (4-es súlyszámmal) szerepelt.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdése ezzel kapcsolatban a következõ elõírásokat tartalmazza:<br>
Az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál – az elõnyben részesítés elveit, illetõleg mértékét egyértelmûen meghatározva –, az esélyegyenlõség követelményére is tekintettel, az 59. § (2)–(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti:<br>
a) az országos, a regionális, illetve – a helyi önkormányzatokról szóló 1990. évi LXV. törvény 8. §-ának (1) bekezdésével összhangban – a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését, vagy<br>
b) az elmaradott térség (térségek) fejlesztését, vagy<br>
c) a környezet védelmét – így különösen a Nemzeti Környezetvédelmi Programban foglaltak megvalósítását, vagy<br>
d) a kis- és középvállalkozások részvételi esélyének növelését.<br>
Az ajánlatkérõ a felhívásban az (1) bekezdés a)–d) pontjaiban meghatározott célok közül csak egyet részesíthet elõnyben, és annak súlyszáma az ellenérték súlyszámának legfeljebb száztíz százaléka lehet. [<a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(3) bekezdése.] Ajánlatkérõ egynél több célt jelölt meg, továbbá sem az ajánlati felhívásban, sem a dokumentációban nem határozta meg azt a módot, amely a helyi foglalkoztatáspolitikai céljait elõsegíti, avagy a helyi és az országos kis- és középvállalkozások részvételi esélyeit – a beszállítói kör kiválasztásának példáján túl – növeli. Ajánlatkérõ tehát nem határozta meg e részszempontok tartalmát sem.<br>
A tartalom meghatározása nélkül pedig nem dönthetett az elbírálás során úgy, hogy a szakképzési hozzájárulás helyi befizetése adja a részszempont tartalmát. Ajánlatkérõ e magatartásával sértette meg a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) és (3) bekezdését.<br>
<br>
3. A Döntõbizottság a Novoback Kft. kifogásával kapcsolatban megállapította, hogy az ajánlatkérõ a Kbt. szabályainak megfelelõen járt el, amikor a Novoback Kft.-t az eljárásból kizárta. A részvételi jelentkezések bontásáról 1999. december 6-án készült részletes jegyzõkönyv egyértelmûen meghatározta, hogy a hiánypótlásra biztosított 10 napos határidõ 1999. december 16-án 12.00 óráig tart.<br>
A Novoback Kft. a hiánypótlásnak azonban csak 1999. december 17-én kelt levelében tett eleget, a határidõ lejártát követõen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(6) bekezdése szerint az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén, vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni, és – ha annak feltételei fennállnak – az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja pedig kimondja, hogy az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
<br>
4. A Döntõbizottság álláspontja szerint az Elamen Rt.-nek a gyorsított eljárás indokoltságával, a részvételi jelentkezések bontási jegyzõkönyveivel, a részszempontok súlyszámaival kapcsolatos kifogásai elkéstek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elsõ és második mondata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni. E határidõk elmulasztása jogvesztéssel jár.<br>
Az Elamen Rt. észrevételeit 2000. január 28-án írt levelében terjesztette elõ, a 15 napos jogvesztõ határidõ lejárta után.<br>
A gyorsított eljárás megindításáról még 1999. december 6. elõtt értesülnie kellett, hiszen részvételi jelentkezését e napon beadta.<br>
A tárgyaláson elismerte, hogy szerinte a gyorsított eljárás indokolatlanságát bizonyító – a teljesítés megkezdésére vonatkozó – határidõcsúszásról 2000. január 10-én értesült, de azt, hogy a határidõ nem tartható, egyébként is tudta. Arról, hogy a részvételi jelentkezések bontásáról 2 jegyzõkönyv készült, a második jegyzõkönyv kézhezvételekor, 1999. december 13-át követõ 2-3 napon belül értesülnie kellett. A részszempontok súlyszámairól, az ajánlati felhívás tartalmáról pedig az 1999. december 9-i postázást követõ 2-3 napon belül tudomást kellett szereznie.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>a), d) és f) pontja alapján a rendelkezõ részben írtak szerint határozott. Megállapította ajánlatkérõ jogsértõ magatartását.<br>
Kérelmezõ jogorvoslati kérelmének azon részével kapcsolatban, mely szerint ajánlatkérõ helytelenül értékelt, a Döntõbizottság megállapította, hogy az ajánlatkérõi értékelés jogszerûsége nem vizsgálható. Ajánlatkérõ ugyanis a részszempontok tartalmát nem határozta meg oly módon, hogy az alapján az ajánlatok összehasonlíthatók lettek volna.<br>
Az eljárási díjról való rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontján alapul, a jogorvoslat jogát a 89. § (1) bekezdése biztosítja.<br>
A Döntõbizottság a közbeszerzés értékét a Suli-Host Kft., nyertes ajánlattevõ ajánlatából és a megkötött szerzõdésekbõl a következõk szerint állapította meg:<br>
– ajánlatkérõt terhelõ ellentételezés 5 x 256 millió Ft = 1 280 millió Ft<br>
– a Suli-Host Kft. által vállalt bérbeszámítással figyelembe vett bérleti díj (164 millió forint) és a fejlesztések értéke (77 millió forint) összesen 241 millió forinttal csökkenti az ajánlatkérõ által fizetendõ összeget.<br>
A Döntõbizottság a közbeszerzés 1 039 millió forint értékére, a szerzõdés idõtartamára, a többszörös jogsértés súlyára és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésére tekintettel a közbeszerzés értékének 1,92%-ában állapította meg a bírság mértékét.<br>
Figyelemmel volt arra is, hogy az ajánlatkérõ nem csak az ajánlattevõk, de még önmaga számára sem mérte fel az ajánlatok jogszerû bírálatához szükséges tényeket, feltételeket, követelményeket.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>f) pontja alapján bírságolandó, a jogsértésért felelõs személyt az ajánlatkérõ nyilatkozata alapján jelölte meg.<br>
A Döntõbizottság eljárása során ideiglenes intézkedést nem alkalmazott, miután az eljárás kezdetén annak jogalapja nem volt megállapítható, késõbb pedig a szerzõdést már megkötötték.<br>
<br>
Budapest, 2000. március 9.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>