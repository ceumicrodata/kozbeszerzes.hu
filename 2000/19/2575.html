<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2575)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz: D.51/11/2000<br>
<br>
Tárgy: Csõszer Rt. jogorvoslati kérelme Kék község gravitációs rendszerû szennyvízcsatorna hálózat megvalósítására tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Csõszer Berendezéseket Szerelõ Rt. (1103 Budapest, Gergely u. 81., képviseli Galánthayné dr. Csõvári Judit ügyvéd, 1095 Budapest, Mester u. 1. I/8., továbbiakban: kérelmezõ) jogorvoslati kérelmét, melyet Kék Község Önkormányzata (4515 Kék, Kölcsey u. 9., továbbiakban: ajánlatkérõ) "Kék község gravitációs rendszerû szennyvízcsatorna hálózatának megvalósítása" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. augusztus 31-én megjelent 35. számában részvételi felhívást tett közzé elõminõsítési eljárás lefolytatására.<br>
A beszerzés tárgyát és mennyiségét a részvételi felhívásban az alábbiak szerint határozta meg:<br>
Kék község gravitációs rendszerû szennyvízhálózatának céltámogatással és egyéb elkülönített állami pénzalapok támogatásával történõ megvalósítása.<br>
Fõbb mennyiségek:<br>
csatornahálózat:<br>
8444 fm NÁ 200 KG-PVC, 4416 fm NÁ 150 KG-PVC<br>
3339 fm NÁ 150 KM-PVC, 1217 fm NÁ 100 KM-PVC<br>
724 fm NÁ 80 KM-PVC, 139 fm NÁ 50 KPE, 9 db szennyvízátemelõ.<br>
A részvételi felhívás szerint rész-, illetve többváltozatú ajánlatot nem lehetett tenni.<br>
Ajánlatkérõ a részvételi felhívásban meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket, valamint meghatározta a jelentkezõk alkalmassága elbírálásának szempontjait. A részvételi felhívás 10. pontja tartalmazta az ajánlatok elbírálásának szempontjait.<br>
Az összességében legelõnyösebb ajánlat kiválasztására szolgáló szempontok és azok fontossági sorrendje a következõ volt:<br>
– mûszaki, szakmai alkalmasság, megbízhatóság,<br>
– pénzügyi stabilitás,<br>
– ajánlati ár,<br>
– elõnyösebb fizetési feltételek mellett, mûszaki elõteljesítéssel való vállalkozás,<br>
– kedvezõbb pénzügyi konstrukció ajánlása és abban való közremûködés,<br>
– garanciális, szavatossági idõ alatti fellelhetõség.<br>
A részvételi jelentkezés határideje 1999. szeptember 27. volt, amely idõpontig 4 cég nyújtotta be részvételi jelentkezését: kérelmezõ, KE-Víz 21 Rt., Kelet-Speeck Kft., Olajterv Rt.<br>
Ajánlatkérõ 1999. október 28-án értékelte a jelentkezéseket, azokat elfogadta. A döntésrõl a résztvevõket írásban értesítette 1999. november 10-én, egyúttal az ajánlati felhívását is megküldte részükre.<br>
Ajánlatkérõ dokumentációt is készített. Ebben részletesen elõírta ajánlati és szerzõdési feltételeit, formanyomtatványokat csatolt, valamint rendelkezésre bocsátotta az ajánlati tervet, a hatósági engedélyeket és a költségvetési kiírást. 1999. december 1-jén konzultációra is sor került.<br>
A 2000. január 10-i ajánlattételi határidõre a felhívott ajánlattevõk mindegyike benyújtotta ajánlatát. Az ajánlatokat 6-tagú bizottság értékelte oly módon, hogy az egyes szempontokhoz alszempontrendszert is hozzárendeltek, és az értékelést súlyszámok segítségével végezték.<br>
Az alszempontok között százalékos arányban osztották meg az elérhetõ pontszámot az alábbiak szerint:<br>
<br>
1. Mûszaki, szakmai alkalmasság, megbízhatóság – 35 pont<br>
– referencia (50%)<br>
– minõségbiztosítási rendszer (5%)<br>
– alvállalkozói közremûködés aránya (15%)<br>
– egyéb (mûszaki és személyi) feltételek (30%)<br>
<br>
2. Pénzügyi stabilitás – 25 pont –<br>
– cég alaptõkéje (60%)<br>
– saját tõke és az elnyerni kívánt munka értékének aránya (40%)<br>
<br>
3. Ajánlati ár – 20 pont<br>
– ajánlati ár (90%)<br>
– ár kidolgozottsága (10%)<br>
<br>
4. Elõnyösebb fizetési feltételek – 10 pont<br>
– teljesítés az elõírt határidõre (30%)<br>
– legalább 1 hónappal elõbb való teljesítés (70%)<br>
<br>
5. Kedvezõbb pénzügyi konstrukció ajánlása és abban való közremûködés – 5 pont.<br>
<br>
6. Garanciális, szavatossági idõ alatti fellelhetõség – 5 pont.<br>
Az önkormányzati képviselõ-testület által is elfogadott bírálóbizottsági elõterjesztés szerint a KE-VÍZ 21. Rt lett a nyertes, kérelmezõ pedig a második. A kettejük összehasonlítása az egyes szempontok vonatkozásából a következõ volt:<br>
<br>
1. szempont: nyertes jobb<br>
<br>
2. szempont: kérelmezõ jobb<br>
<br>
3. szempont: kérelmezõ jobb<br>
<br>
4. szempont: azonos értékûek<br>
<br>
5. szempont: nyertes jobb<br>
<br>
6. szempont: azonos értékûek.<br>
2000. február 4-én került sor a nyilvános eredményhirdetésre, ahol a megbízott lebonyolító az eljárás nyertesét ismertette.<br>
A generálépítési szerzõdést a nyertessel még ugyanezen a napon megkötötték.<br>
Kérelmezõ 2000. február 11-én kelt levelében kérte az ajánlatkérõt, hogy döntésérõl a Kbt. által meghatározott összegzés szerinti tájékoztatást adja meg részére, melybõl megállapítható, hogy társasága ajánlata miért került elutasításra.<br>
Ajánlatkérõ 2000. február 14-én kelt válaszában megismételte az eredményhirdetés során elhangzottakat, illetve az eljárás eredményének kihirdetésérõl szóló jegyzõkönyvben foglaltakat, valamint tájékoztatta kérelmezõt arról, hogy az általa kért összegzés szerinti tájékoztatás megküldése a közbeszerzésekrõl szóló törvénymódosítás hatálybalépését követõen indult eljárásokban kötelezõ.<br>
Ajánlatkérõ döntése ellen kérelmezõ jogorvoslati kérelmét 2000. február 18-án nyújtotta be a Döntõbizottsághoz.<br>
A jogorvoslati kérelemben kérte ajánlatkérõ döntésének megsemmisítését, a jogsértés megállapítását és bírság kiszabását.<br>
Indoklásként elõadta, hogy álláspontja szerint õ tette az összességében legelõnyösebb ajánlatot. A 2000. február 4-i eredményhirdetés során, illetve az ekkor átvett jegyzõkönyv alapján sem rendelkezik érdemi információkkal a döntés megfelelõ indoklása vonatkozásában és a tekintetben sem, hogy a nyertes ajánlata mennyiben volt kedvezõbb az övénél, különös tekintettel a KE-VÍZ 21. Rt. 13%-kal magasabb árajánlatára.<br>
Ajánlatkérõ érdemi észrevételében kérte a jogorvoslati kérelem megalapozatlanság címén történõ elutasítását.<br>
Álláspontja szerint a nyertes – bár magasabb ajánlati áron tett ajánlatot, mint kérelmezõ – igen jó mûszaki, technikai felszereltséggel és biztos gazdasági háttérrel rendelkezik. Ajánlata fõként a mûszaki alkalmasságra tekintettel minõsült kedvezõbbnek, mint a második helyezett kérelmezõ ajánlata.<br>
A kérelmezõ által kért összesítõ vonatkozásában véleménye szerint a módosítás elõtti Kbt. nem tette számukra kötelezõvé annak megküldését.<br>
A döntés kihirdetését követõen a szerzõdést megkötötték, így a Döntõbizottság ideiglenes intézkedését – mely a szerzõdéskötés megtiltására irányult – nem áll módjában végrehajtani.<br>
Egyéb érdekeltek részérõl a KE-VÍZ 21. Rt. és az Olajterv Rt. tett észrevételt. Az Olajterv Rt. álláspontja szerint az eredményhirdetési jegyzõkönyv tanúsága szerint ajánlatkérõ az összességében legelõnyösebb ajánlatot fogadta el, ami megegyezik a részvételi felhívásban foglaltakkal.<br>
A KE-VÍZ Rt. véleménye szerint az õ ajánlata különösen a referenciák tekintetében volt sokkal kedvezõbb a kérelmezõ ajánlatánál. Kérelmezõ – tudomása – szerint saját kivitelezésben nem épített még a megyében csatornát, csak alvállalkozók közremûködésével. A szerzõdés az eredményhirdetési eljárást követõen megkötésre került.<br>
A Döntõbizottság 2000. február 21-én kelt D.51/3/2000. sz. határozatában ideiglenes intézkedésként a szerzõdéskötés megtiltásáról határozott.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelemben foglaltak megalapozatlanok.<br>
A Döntõbizottságnak elsõdlegesen abban a kérdésben kellett állást foglalnia, hogy ajánlatkérõ a megadott szempontok szerint, azok fontossági sorrendjét figyelembe véve, az ajánlatokat helyesen értékelte-e, és az összességében legelõnyösebb ajánlatot hirdette-e ki nyertesnek.<br>
Vizsgálnia kellett továbbá, hogy a kérelmezõ által sérelmezett ajánlati összegzés szerinti írásbeli tájékoztatás megküldésének elmulasztásával ajánlatkérõ követett-e el jogsértést.<br>
A jelen eljárás tárgyát képezõ közbeszerzési eljárás vonatkozásában a nem módosított 1995. évi XL. törvény rendelkezéseit kell alkalmazni, hiszen a részvételi felhívás 1999. augusztus 31-én jelent meg a K. É.-ben.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
Az elbírálás során az 59. § (1) bekezdése szerint az lesz az eljárás nyertese, aki az ajánlatkérõ részére az ajánlati felhívásban és a dokumentációban meghatározott feltételek alapján az összességében legelõnyösebb ajánlat szempontja szerint tette a legkedvezõbb ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia.<br>
A Döntõbizottság a Kbt. idézett szabályainak alkalmazásával elvégezte a nyertes és a kérelmezõ által benyújtott ajánlatok összehasonlítását a felhívásban megadott és fontossági sorrendbe állított értékelési szempontok szerint. Bár értékeléskor az ajánlatkérõ alszempontokat és pontozásos rendszert is meghatározott, azonban a Döntõbizottság kizárólag azon alszempontokat vette figyelembe, amelyek a felhívásban megadott részszempontnak tartalmilag megfelelnek, továbbá az értékelésben a pontrendszert nem alkalmazta.<br>
<br>
1. Mûszaki, szakmai alkalmasság, megbízhatóság:<br>
E szemponton belül a referenciát, a minõségbiztosítási rendszert, a teljesítés technikai és személyi feltételeit, az alvállalkozói közremûködést értékelte az ajánlatkérõ. Ezen alszempontok nem ellentétesek a megadott 1. elbírálási szempont tartalmával, azon belül a Döntõbizottság is figyelembe vette azokat. A kérelmezõ 5 db befejezett és 1 db folyamatban lévõ referenciamunkát jelölt meg, közülük a jelen beszerzés tárgyával 3 db munka tekinthetõ volumenében és mûszakilag is hasonlónak (Öttevény, Porcsalma, Beled szennyvízelvezetés.) A bemutatott mûszaki-technikai felszereltsége általánosságban utal a csatornahálózat létesítésénél szükséges gépekre, azok darabszámát, típusát, egyéb jellemzõit nem részletezi. A bemutatott erõforrások szerint (termelõlétszám, szerelõszemélyzet) a személyi feltételek igen jók. Alvállalkozói részvételrõl a kérelmezõ nem nyilatkozott a részvételi jelentkezésben illetve ajánlatban, ISO 9002 minõségbiztosítási rendszerrel rendelkezik.<br>
A nyertes figyelembe vehetõ (3 éven belüli) referenciái (összesen 9 db befejezett és 10 db folyamatban lévõ) között összesen 9, a jelen beszerzés tárgyával szinte azonos munka található.<br>
Mûszaki, technikai felszereltségét és személyi feltételeit részletesen és a csatornaépítésben elvárt tartalommal ismerteti, kiváló feltételeket igazol a munka elvégzéséhez. ISO 9002 minõségbiztosítással rendelkezik, alvállalkozókról nem nyilatkozik.<br>
Ezen értékelési szempontból a nyertes ajánlattevõ – a lényegesen nagyobb számú és volumenû referenciákra, és a bemutatott technikai felszereltségére tekintettel – elõnyösebb ajánlatot tett.<br>
<br>
2. Pénzügyi stabilitás:<br>
Ezen értékelési szempontból a Döntõbizottság – mint ahogy az ajánlatkérõ is – a becsatolt mérlegadatokat vette figyelembe. A kérelmezõ 430 M Ft-os alaptõkével, többmilliárdos értékesítési volumennel rendelkezik, míg a nyertes 250 M Ft-os alaptõkével, szintén milliárdos árbevétellel gazdálkodik. A kérelmezõ pénzügyi gazdasági adatai ugyan magasabbak, de ez alapján a pénzügyi stabilitásban különbség egyik ajánlattevõ javára sem állapítható meg, tehát ezen szempontból ajánlatuk azonos értékû.<br>
<br>
3. Ajánlati ár:<br>
Ezen bírálati szempontból az ajánlatban megjelölt ellenszolgáltatás összege a következõ volt (bruttó):<br>
kérelmezõ: 327 500 E Ft<br>
nyertes: 370 521 E Ft.<br>
A kérelmezõ tehát e szempontból kedvezõbb ajánlatot tett.<br>
Ajánlatkérõ a kérelmezõi ajánlati ár értékelésénél hátrányként jelölte meg az ár kidolgozottságát és azt, hogy összehasonlítva azt a tervezõi költségvetés összegével, megközelíti a kockázatos kategóriát. A Döntõbizottság álláspontja szerint az ár kidolgozottsága megfelelt a felhívásban és a dokumentációban megkövetelteknek, hiszen a közzétett költségvetési fõösszesítõt kellett beárazni. A fõösszesítõ összeállítása ajánlatkérõ feladata, az ajánlott árat nem teheti elõnyösebbé az ajánlattevõ ezen feladat – egyébként sem kért – átvállalásával.<br>
A kockázatos kategóriát megközelítõ megállapítással kapcsolatosan a Döntõbizottság megállapítja, hogy a Kbt. szabályai nyilatkozat beszerzését akkor teszik kötelezõvé ajánlatkérõ számára, ha az árat kirívóan alacsonynak minõsíti, azonban ezen bírálati szempontnál ajánlatkérõ ilyen minõsítést nem tett, hanem értékelve az ajánlati árat, kérelmezõt minõsítette jobbnak.<br>
<br>
4. Elõnyösebb fizetési feltételek mellett mûszaki elõteljesítéssel való vállalkozás:<br>
E szemponton belül vizsgálni kellett a felhívásban közölt teljesítési határidõnél (2000. december 30.) korábbi idõpontra szóló ajánlatot, a megvalósítás pénzügyi és mûszaki ütemezését, valamint a felhívás szerinti fizetési feltételeknél (30 napos számlafizetési határidõ) kedvezõbb feltétel vállalását.<br>
Kérelmezõ és a nyertes is vállalt mûszaki elõteljesítést. Ennek mértéke a kérelmezõ részérõl nagyobb (egy és fél hónap), tehát õ tette e vonatkozásban a kedvezõbb ajánlatot (a nyertes egy hónappal korábbi teljesítési határidõt vállalt a kiírásban elõírtaknál). A kérelmezõ összesen 5 számlát vállalt ajánlatában, míg a nyertes 8 számlával tervezte a pénzügyi ütemezését. A kérelmezõ a kivitelezés kezdetekor is mûszaki elõteljesítést vállalt azzal, hogy az elsõ 3 hónapra nem kívánt részszámlát benyújtani. Ajánlatát e szempontból fentiekre tekintettel kedvezõbbnek kellett minõsíteni. A fizetési feltételekben nem volt különbség a két ajánlat között.<br>
Ajánlatkérõ e szemponton belül csak a felhívás szerintinél kedvezõbb véghatáridõt vette figyelembe, és nem értékelte a kérelmezõ mûszaki elõteljesítését arra hivatkozva, hogy az számára nem elõnyös. A Döntõbizottság ajánlatkérõ álláspontját nem osztotta arra tekintettel, hogy a felhívásban negyedikként megjelölt értékelési szempont a mûszaki elõteljesítést elõnyként értékelendõ tényezõként tartalmazta, az ajánlatkérõ pedig a felhívásához mindvégig az eljárásban kötve van.<br>
<br>
5. Kedvezõbb pénzügyi konstrukció ajánlása és abban való közremûködés:<br>
A Döntõbizottság álláspontja szerint e tekintetben a kérelmezõ és a nyertes ajánlat egyenértékû. A kérelmezõ ugyanis nem tett ajánlatot pénzügyi konstrukcióra, a nyertes pedig a készségét ugyan kifejezte a pénzügyi konstrukció és az önerõ biztosításában való részvételre, azonban ennek módját, feltételeit nem ismertette, arra hivatkozott, hogy ezt külön megállapodásban kívánja rögzíteni. Az ismeretlen feltételekkel tett ajánlat elõnyösségét nem lehet megállapítani.<br>
<br>
6. Garanciális szavatossági idõ alatti fellelhetõség:<br>
E szempontból a Döntõbizottság – ajánlatkérõvel megegyezõen – azonos értékûnek tartja a két ajánlatot. A megjelölt szempont ugyanis nem jelent mást, mint a nyertes ajánlattevõ tényleges elérhetõségét, amely mindkét ajánlattevõnél biztosított.<br>
Összegezve a hat szempont szerinti értékelést: a kérelmezõ a harmadik és a negyedik szempontból tett kedvezõbb ajánlatot. A nyertes ajánlat az elsõ szempontból elõnyösebb. A két ajánlat a második, ötödik és hatodik szempontból egyenértékû.<br>
Tekintettel arra, hogy a nyertes a fontossági sorrendben az elsõ értékelési szempont vonatkozásában jobb volt a kérelmezõnél, a második szempont vonatkozásában azonosnak minõsülnek, és csak a harmadik és negyedik szempontnál tett elõnyre szert a kérelmezõ, míg az ötödik és hatodik szempontok alapján szintén egyenértékûek, így a Döntõbizottság azon megállapításra jutott, hogy ajánlatkérõ döntése helyes volt, a megadott értékelési szempontok alapján az összességében legelõnyösebb ajánlatot tevõt hirdette ki nyertesnek.<br>
A másodlagos vizsgálati szempont vonatkozásában a Döntõbizottság az alábbi megállapításokat tette:<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint az ajánlattevõt kérelmére tájékoztatni kell a 64. § (1) bekezdésében megállapított írásbeli összegzés szerint.<br>
Ajánlatkérõ kérelmezõt az eljárás eredményérõl tájékoztatta a 2000. január 10-én kelt jegyzõkönyv tanúsága szerint a tenderbontáskor a beérkezett ajánlatokról, illetve az azokban található vállalkozási árról.<br>
2000. február 4-én kelt jegyzõkönyvben foglaltak szerint kérelmezõ tudomást szerzett ajánlatkérõ döntésérõl a nyertesre vonatkozóan, illetve annak indokairól is.<br>
A 2000. február 14-én kelt levelében ajánlatkérõ ismételten megadta kérelmezõ részére a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(1) bekezdésében meghatározott 6. sz. melléklet tartalmi elemeiként megjelölt információkat.<br>
Így ajánlatkérõ – figyelembe véve a kérelmezõ részére megküldött és elõbbiekben felsorolt iratokat – eleget tett a Kbt. szerinti kötelezettségének, hiszen a 6. sz. melléklet megjelölt adatait hiánytalanul közölte kérelmezõvel.<br>
A jogorvoslati kérelem ezért megalapozatlan volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 20.<br>
<br>
Dr. Kozmáné dr. Gocs Éva s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>