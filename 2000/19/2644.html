<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2644)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.84/8/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Magyar Köztársaság Információs Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Magyar Köztársaság Információs Hivatala (1539 Budapest, Pf. 600, továbbiakban: ajánlatkérõ) "24 db szociális helyiség (férfi-, nõi mosdó, WC) felújítására, és az ezzel kapcsolatos szakipari munkák (víz, csatorna, fûtési munkák, valamint a kõmûvesi, burkolási, festési, villanyszerelési munkák) elvégzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Döntõbizottság a rendelkezésre álló iratok, a felek tárgyaláson tett nyilatkozatai alapján az alábbi tényállást. állapította meg:<br>
Ajánlatkérõ 2000. március 13-án hirdetmény közzététele nélküli tárgyalásos gyorsított közbeszerzési eljárást indított a rendelkezõ részben megjelölt beszerzés tárgyában.<br>
Az eljárásfajta választásának jogalapjaként a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontját jelölte meg.<br>
A Döntõbizottság Elnöke részére megküldött tájékoztatóban a rendkívüli sürgõsséget arra alapította, hogy a kommunális felújítási tevékenység objektív sajátosságaiból és az Információs Hivatal Nemzetbiztonsági Szolgálat státuszából adódik.<br>
Ajánlatkérõ három nemzetbiztonsági ellenõrzéssel rendelkezõ gazdasági társaságot hívott fel ajánlattételre. Ezek a cégek: Aramis Hõ-Erõ Kft., Márka Mix Kft. és Kipszer Kazántechnológiai Kft.<br>
Az ajánlati felhívás szerint ajánlatkérõ dokumentációt is biztosított ajánlattevõk részére, valamint elõírta a pénzügyi, gazdasági és mûszaki alkalmasság igazolására kért adatokat, elbírálás szempontjait.<br>
Az elsõ tárgyalás idõpontjaként az ajánlati felhívás szerint 2000. március 14-én került sor.<br>
A Döntõbizottság Elnöke 2000. március 20-án kezdeményezett jogorvoslati eljárást ajánlatkérõ közbeszerzési eljárása ellen. Álláspontja szerint a rendelkezésre álló iratokból a rendkívüli sürgõsségre okot adó körülmények nem állapíthatók meg.<br>
Ajánlatkérõ a jogorvoslati eljárásban becsatolta az ajánlattevõk részére átadásra kerülõ dokumentációt, valamint egy úgynevezett "kiegészítõ adatokat tartalmazó iratot", mely tartalmilag az ajánlati felhívás kiegészítésének minõsül, amelyben a rendkívüli sürgõsség alkalmazásának indoklásaként megjelölte, hogy a szociális helyiségek olyan helyen vannak, melyeken a felújítással járó munkák akadályoznák a hivatal nemzetközi kapcsolatainak zavartalan ellátását, továbbá az oktatási épület falain megjelent repedések azonnali beavatkozást igényelnek annak érdekében, hogy az állagromlás ne folytatódjon.<br>
Ez az irat tartalmazta, hogy ajánlatkérõ vállalkozási szerzõdést kíván kötni, itt került megjelölésre a teljesítési határidõ, a helyszíni eljárás biztosítása, valamint az ajánlatok beadási határideje, mely 2000. március 29-e. Ez az irat került átadásra ajánlattevõk részére 2000. március 14-én.<br>
A dokumentáció részét képezte a mûszaki leírás a vizesblokkokról, valamint az ehhez tartozó alaprajzok.<br>
Ajánlatkérõ becsatolt egy iratot is, mely szerint a szociális blokkok felújításáról 2000. március 2-án készült felmérés alapján a munkák elvégzését 2000. július 31-ig kell megvalósítani.<br>
Ajánlatkérõ érdemi észrevételében kérte az eljárás megszüntetését. Álláspontja szerint a rendkívüli sürgõsség jelen esetben fennáll. A rendkívüli sürgõsség fennállását ajánlatkérõ azzal indokolta, hogy az Információs Hivatal szakmai feladatainak, konkrét tevékenységének ez évi alakulása, az államtitoknak minõsülõ nemzetközi kapcsolattartás keretében elõállt feladatok teljesítése indokolta azt, hogy a hivatal határozatával a szociális helyiségek kialakításának befejezését 2000. július 31-i határidõre írta elõ. A fenti határidõ tartását külföldi delegációk érkezése és az iskolai év menete indokolja. A tárgybani felújítási tevékenység határidõre történõ teljesítése feszített ütemezés mellett valósítható meg. Hivatkozott arra is, hogy az államtitokról és a szolgálati titokról szóló 1995. évi LXV. törvény államtitok köri jegyzékének 118. pontja alapján az Információs Hivatal nemzetközi együttmûködésére vonatkozó, valamint az abból származó adatok államtitoknak minõsülnek. Az államtitok-köri jegyzék 107. pontja alapján államtitoknak minõsülnek a kormányzati tevékenység szempontjából fontos szervek és létesítmények nemzetbiztonsági védelmének feladataival összefüggõ információk, az ehhez kapcsolódó tevékenység.<br>
A fentiek alapján az épületében csak olyan cég, illetõleg személy foglalkoztatható, aki nemzetbiztonsági ellenõrzésen átesett. Az általa kiválasztott cégek ugyan a nemzetbiztonsági ellenõrzésen már átestek, azonban az ajánlatban megjelölésre kerülõ dolgozók nemzetbiztonsági ellenõrzését még el kell végezni.<br>
Az egyéb érdekeltek érdemi észrevétellel nem éltek.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy az ajánlatkérõ eljárása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. E törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Az ajánlatkérõ az ajánlati felhívásban a közzététel nélküli tárgyalásos eljárási fajta alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetõleg szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók. A rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdés alapján a hirdetmény közzététele nélküli tárgyalás eljárás megkezdésekor meg kell küldenie a Döntõbizottság Elnöke részére – faxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A Döntõbizottság tényként állapította meg, hogy ajánlatkérõ a Döntõbizottság Elnöke részére beküldött tájékoztatójában részletes indoklását nem adta annak, hogy milyen tények, körülmények indokolják az eljárásfajta választását. Ebbõl következõleg a rendelkezésre álló adatokból az eljárásfajta választásának megalapozottsága nem volt megállapítható. A jogorvoslati eljárásban beszerzett pótlólagos iratok, illetõleg az ajánlatkérõ észrevételében foglaltak alapján azonban megállapítható volt, hogy ajánlatkérõ az eljárásfajta választásánál jogszerûen járt el.<br>
Ajánlatkérõnek jogos érdeke fûzõdik – delegációk fogadása és az iskolai év menetének ütemezése, illetõleg a további állagromlás megelõzése miatt – ahhoz, hogy a szociális helyiségek kialakítása 2000. július 31-ig fejezõdjön be. Tényként állapítható meg az is, hogy ajánlatkérõ sajátos helyzetébõl eredõen, azaz az államtitokról és szolgálati titokról szóló jogszabályi elõírásokból eredõ kötelezettségeinek betartása miatt az intézményében csak nemzetbiztonsági ellenõrzésen átesett cégek, illetõleg munkavállalók foglalkoztathatók. Ezen ellenõrzés lefolytatása is idõigényes. A Kbt. által biztosított más eljárásfajta alkalmazása esetén a határidõk nem lennének betarthatók.<br>
A Döntõbizottság észrevételezi, hogy a tárgyalásos eljárásfajta alkalmazása esetén az ajánlati felhívás elkészítésénél figyelemmel kell lenni a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésére, valamint a 71/B § (1) bekezdésében foglaltakra. E szakaszokban megjelölt adatokat az ajánlati felhívásnak maradéktalanul tartalmaznia kell. Nem megengedhetõ ezen adatok szétválasztása és két iratban történõ rögzítése.<br>
Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 30.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>