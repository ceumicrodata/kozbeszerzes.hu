<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0091)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.247/14/1999<br>
Tárgy: Betonútépítõ Rt. jogorvoslati kérelme Pusztazámor Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Soós Tibor ügyvéd által képviselt Betonútépítõ Nemzetközi Építõipari Rt. (1094 Budapest, Tûzoltó u. 31., a továbbiakban: kérelmezõ) által Pusztazámor Község Önkormányzata (2039 Pusztazámor, Munkácsy M. u. 1., a továbbiakban: ajánlatkérõ) "belterületi úthálózat építése a kapcsolódó csapadékvíz-elvezetõ rendszerrel" tárgyú közbeszerzési eljárása ellen benyújtott jogorvoslati kérelmét elutasítja.<br>
A felek az eljárás költségeit maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. augusztus 18-án tette közzé a K. É.-ben ajánlati felhívását belterületi úthálózat építésére a kapcsolódó csapadékvíz-elvezetõ rendszerrel 6073 m hosszban és 6238 m2 útfelújításra. Dokumentációt is készített. A felhívás 11. pontjában elõírta az ajánlattevõk pénzügyi, gazdasági és mûszaki alkalmassága igazolására kért adatokat, ezek közt 3 év referenciajegyzékét, 15% felett bevonni kívánt alvállalkozók megnevezését.<br>
A felhívás 13. pontja szerint ajánlatkérõ az összességében legelõnyösebb ajánlat kiválasztásával kívánta az ajánlatokat elbírálni, a szempontok fontossági sorrendben a következõk:<br>
– referenciák,<br>
– garanciavállalási feltételek,<br>
– az ajánlattevõ minõségbiztosítási rendszere,<br>
– ajánlati ár,<br>
– számlázásütemezési és fizetési feltételek,<br>
– teljesítési határidõ.<br>
A teljesítés határideje a felhívás szerint 2000. december 30., de az elõteljesítés megengedett.<br>
A dokumentációt a Pro Aqua Kft. állította össze. Részei a következõk voltak: részletes pályázati feltételek, a Keviterv Plusz Kft. engedélyezési tervei a belterületi úthálózatra, belterületi úthálózat felújítási munkáira és a belterületi vízrendezésre.<br>
A tervdokumentációk mûszaki leírásokból és tervlapokból álltak, de nem tartalmaztak mennyiségi kimutatást az építési beruházásnak minõsülõ útépítési és vízrendezési munkákkal kapcsolatosan, az útfelújítás lényeges anyagmennyiségeit azonban tartalmazta.<br>
Ajánlattevõk csakis a kiírás szerinti teljes körû, az engedélyezett terveknek megfelelõ ajánlatot tehettek, az ajánlati ár képzésének módja: átalányár. Részhatáridõket kellett vállalni, ezekhez részszámlázási lehetõség csatlakozott. Kötelezõ volt jóteljesítési garanciát vállalni, amelynek módja kétféle lehetett: bank által kiállított garancialevél, vagy ajánlattevõ vállalja az esedékes számlákból 10% visszatartását. (Ennek fele a mûszaki átadásig, másik fele az 1 éves utó-felülvizsgálatig marad ajánlatkérõnél.) A dokumentációhoz csatolt részletes pályázati feltételek 34. pontja szerint az ajánlati felhívásban közölt bírálati szempontok bõvültek, 2. szempontként a "mûszaki, szakmai megbízhatóság" került be a szempontok sorába.<br>
Az ajánlatok 1999. szeptember 28-i bontásakor 11 ajánlatot regisztrált ajánlatkérõ a következõ ajánlattevõktõl: kérelmezõ, Strabag Rt., Swietelsky Kft., Alba Regia Rt., Betonút Rt., Magyar Aszfalt Kft., KÖRÉP Kft., Puhi-Tárnok Kft., Mota Hungária Rt., Útéppark Bt. és Pont-Plan Kft.<br>
Az ajánlatok részletes bírálatát a Pro Aqua Kft. és az önkormányzat pénzügyi bizottsága végezte, az általuk elõterjesztett javaslatot elfogadva hozta meg döntését a képviselõ-testület 1999. október 11-én kelt határozatában.<br>
Az eljárás nyertese a Magyar Aszfalt Kft. lett, második helyezett a Betonút Rt. Ajánlatkérõ nyilvánosan nem hirdetett eredményt, viszont 1999. október 12-én minden ajánlattevõt faxon tájékoztatott az eljárás eredményérõl. Az "eredményhirdetést" követõen 1999. október 13-án ajánlatkérõ a nyertessel a szerzõdést megkötötte.<br>
Kérelmezõ ajánlatkérõ eljárást lezáró döntése ellen nyújtott be jogorvoslati kérelmet. Álláspontja szerint ajánlata kedvezõbb mind az elsõ, mind a második helyen nyertesként kihirdetett ajánlattevõk ajánlatánál. Ajánlati ára a legkedvezõbb volt, és az elbírálás további szempontjai szerint sem volt ajánlata elõnytelenebb.<br>
Kérte, hogy a Döntõbizottság semmisítse meg az ajánlatkérõ eljárást lezáró döntését, és kötelezze ajánlatkérõt az eljárási díj és költségek viselésére, továbbá ideiglenes intézkedést alkalmazzon a szerzõdés megkötésének megtiltására vonatkozóan.<br>
Ajánlatkérõ észrevételében kérte a megalapozatlan kérelem elutasítását. Az ajánlatokat a felhívás 13. pontjában meghatározott elbírálási szempontok szerint bírálta el. Kérelmezõ referenciái közt – általa ellenõrzött – negatív referenciák is voltak (pl. Üröm csatornaépítése és úthelyreállítása). Kérelmezõ ajánlata téves alapokon készült, ugyanis kiviteli tervnek tekintette a dokumentációban kiadott engedélyezési tervet, annak adatait nem vizsgálta felül, holott ennek szükségességére a részletes pályázati feltételek 22. pontja az ajánlattevõket figyelmeztette. Árajánlata ugyan a legalacsonyabb volt, de ez csak a negyedik szempont volt. Mûszaki ütemterve hibás, mert a téli hónapokra útépítési munkákat irányoz elõ, betonozással és aszfaltozással. Részletes költségvetésében több helyen gyengébb minõségû anyagokat irányoz elõ, mint amit a dokumentáció tartalmaz, és több utcában hiányoznak az árokburkoló elemek tételei. Ütemtervei ellentmondásosak és a vállalt határidõk elírás miatt helytelenek. Kérelmezõt alkalmasnak tartja a feladat elvégzésére, de az ajánlatát nem eléggé gondosan állította össze, ezért az számára elfogadhatatlan volt. A Magyar Aszfalt Kft.-vel a kivitelezési szerzõdés 1999. október 13-án létrejött. Egyéb érdekeltek érdemi észrevételt nem tettek.<br>
A Döntõbizottság a rendelkezésre álló iratok és a tárgyaláson elhangzott nyilatkozatok alapján megállapította, hogy a jogorvoslati kérelem megalapozatlan.<br>
A közbeszerzési eljárás nyertese a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az az ajánlattevõ, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. E rendelkezése alapján az ajánlatkérõ csak az érvényes ajánlatok közül választhatja ki a nyertes ajánlatot, az ajánlatok elbírálásában érvénytelen ajánlat nem vehet részt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Jelen ügyben az ajánlatkérõ dokumentációban határozta meg a részletes mûszaki elõírását, csatolta a szakhatóságok és az építési engedélyezõ hatósági okiratokat is.<br>
A Pest Megyei Közlekedési Felügyelet – mint engedélyezõ hatóság – 60641-14/1999. számú határozata az útépítés és csapadékvíz-elvezetés kiépítését a KEVITERV Plusz Kft. 97-668-02. munkaszámú tervdokumentációjának megfelelõen engedélyezte. Elõírta, hogy a tervezett létesítmény keresztmetszeti elrendezését és a burkolat szerkezetét a dokumentációban meghatározott mintakeresztszelvényben foglaltak szerint kell kialakítani.<br>
A KEVITERV Plusz Kft. 97-668-02. sz. tervdokumentációja az úthálózat és vízelvezetés felújítási munkáira vonatkozóan ugyancsak részletes mûszaki elõírásokat tartalmazott.<br>
Igaz ugyan, hogy a dokumentáció az útépítés és csapadékvíz-elvezetés kiépítésére vonatkozóan nem tartalmazta az 1/1996. (II. 7.) KTM rendeletben kötelezõen elõírt összevont tételsoros mennyiségi kimutatást, azonban ezt egyetlen ajánlattevõ sem kifogásolta, a kézhez vett dokumentáció elõírásait elfogadták és annak alapján megtették ajánlatukat.<br>
Kérelmezõ ajánlatának mûszaki tartalma több tekintetben sem felelt meg a dokumentáció elõírásainak. A lényegesebb eltérések a következõk:<br>
Erkel F. és Móricz Zs. (kiszolgáló út) utca pályaszerkezetében az elõírás 4 cm vastag JU–20 jelû bitumenes záróréteg volt, kérelmezõ e helyen U–12 jelû réteget ajánlott zárórétegként, amely anyag minõségileg nem azonos az elõírttal.<br>
A dokumentáció elõre gyártott elemekkel burkolt vízelvezetõ árok építését írja elõ a Petõfi u., Hunyadi u., Naphegy u., Móricz utcáknál, kérelmezõ ajánlatában burkolóelemek egyáltalán nem szerepelnek ezeken a helyeken. A dokumentációban a vízelvezetõ árok burkolatára a NÁDÉP típusú szerkezet mellett számos helyen TB jelû vályúelemeket kért ajánlatkérõ, a kérelmezõ ajánlata minden esetben NÁDÉP típusra vonatkozik, TB jelû elemekre egyáltalán nem tett ajánlatot (Erkel F. u.).<br>
Mindezeken túlmenõen kérelmezõ ajánlata a mûszaki és pénzügyi ütemezést és a vállalt teljesítési határidõket illetõen is ellentmondásos, ugyanis a mûszaki ütemterve szerint a teljesítés 2000. december 31-ig elhúzódik, véghatáridõ vállalása az ajánlati nyilatkozatában 1999. november 30. (!), a végszámla kibocsátása pedig a pénzügyi ütemezése szerint 2000. november 30-án történik.<br>
Kérelmezõnek a tárgyaláson tett nyilatkozata szerint a fenti eltérések, illetve ellentmondások részben az ajánlat készítése közben elkövetett elírásokra, illetve figyelmetlenségre vezethetõk vissza.<br>
A Döntõbizottság álláspontja szerint kérelmezõ ajánlata mûszakilag nem felelt meg a dokumentáció számos feltételének, a szerzõdési feltételekre tett nyilatkozatainak tartalma pedig egyértelmûen nem állapítható meg, ezért az ajánlatot érvénytelennek kell tekinteni.<br>
Lényegében ajánlatkérõ is érvénytelennek tekintette kérelmezõ ajánlatát, és a végsõ elbírálásban azt már nem is vette figyelembe.<br>
Ajánlatkérõnek kérelmezõ referenciáit illetõen tett megállapításai a végsõ döntést – így az ajánlat érvénytelensége körében végzett vizsgálatot – nem befolyásolták, így a Döntõbizottság is irrelevánsnak tekintette a jogvita elbírálása során.<br>
Fentiek alapján a Döntõbizottság a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pont szerint mint megalapozatlant elutasította.<br>
A költségek viselésérõl a 88. § (1) bekezdés g) pontja alapján rendelkezett. A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 2.<br>
<br>
Kalmárné Diósy Ildikó s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>