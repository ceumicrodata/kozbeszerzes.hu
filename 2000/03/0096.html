<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0096)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.307/1999<br>
<br>
Tárgy: a BÁÉV Rt. jogorvoslati kérelme Mezõberény Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Békés Megyei Általános Építõipari és Vállalkozási Rt. (5600 Békéscsaba, Kazinczy u. 4., képviseli: dr. Futó Sándor ügyvéd, 5600 Békéscsaba, Mednyánszky u. 21/A a továbbiakban: kérelmezõ) kérelmének, melyet a Mezõberény Város Önkormányzata (5650 Mezõberény, Kossuth L tér 1., a továbbiakban: ajánlatkérõ) "12 tantermes, két tannyelvû gimnázium bõvítése, felújítása és új tornaterem építése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény ( a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésének második fordulatára és a 49. § (2) bekezdésre tekintettel az 59. § (1) bekezdését, ezért a Döntõbizottság ajánlatkérõvel szemben 3 000 000 Ft, azaz hárommillió forint bírságot szab ki.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. július 14-én részvételi felhívást tett közzé a K. É. 28. számában (3505) elõminõsítési eljárás megindítására 12 tantermes, két tannyelvû gimnázium bõvítése, általános felújítása és új tornaterem építése tárgyában.<br>
A felhívás 3/C pontja szerint részajánlattétel nem volt megengedett. A 4. pont szerint a teljesítés határideje: 2001. június 30. A 10. pont szerint ajánlatkérõ az összességében legelõnyösebb ajánlatot az alábbi – fontossági sorrendben megadott – szempontok alapján kívánta kiválasztani:<br>
– mûszaki tartalommal összhangban lévõ ár,<br>
– az ajánlatkérõ által elkészített, az ajánlati dokumentáció részét képezõ szerzõdéstervezet minél szélesebb körû elfogadása, illetve az ajánlatkérõre nézve az abban foglaltaknál kedvezõbb feltételek vállalása (így jótállási feltételek és ezek biztosítékai, kötbér),<br>
– megfelelõ és leinformálható referencia, különös tekintettel oktatási intézményekre.<br>
A 11. pontban közölte ajánlatkérõ, hogy a dokumentációban meghatározottak szerint többváltozatú ajánlat is tehetõ. A kitûzött határidõig 8 cég jelentkezett, akik közül ajánlatkérõ a FERROÉP Rt.-t, kérelmezõt, a GEN-ÉP Kft.-t, a STRABAG Rt. Pécsi Magasépítési Területi Igazgatóságát és a POLYDOM Rt.-t minõsítette ajánlattételre alkalmasnak.<br>
Ajánlatkérõ a fenti 5 cég részére térítés ellenében átadott ajánlati dokumentáció 16. pontjában részletesen meghatározta az ajánlat tartalmát. Ezek között elõírta, hogy ajánlattevõk egyösszegû árajánlatot kötelesek adni nyilatkozatban az 1. sz. melléklet szerint, elfogadási nyilatkozat kötelezõ a 2. sz. melléklet szerint. Kötelezõ továbbá a tételes költségvetés és az ajánlatkérõ által készített vállalkozási szerzõdéstervezet kitöltése és cégszerû aláírása, valamint a mûszaki, pénzügyi ütemterv elkészítése.<br>
A dokumentáció 18. pontjában írta elõ ajánlatkérõ, hogy a kötelezõen adandó alapajánlatban a kiírástól eltérést nem enged. Az alternatív ajánlatot a részletes pályázati felhívás mellékletét képezõ, a tervezõk által összeállított munkanemekre lehet adni úgy, hogy az alapajánlattól való eltérést tételesen ki kell dolgozni. E pontban tartotta fenn magának ajánlatkérõ azt a jogot, hogy az alternatív ajánlatot tételenként értékelje.<br>
A 19–20. pontban határozták meg az egyes munkafolyamatokhoz a munkaterület átadását és az igényelt befejezési határidõt. A 21/A pontban közölte ajánlatkérõ, hogy 1999-ben bruttó 28,5 millió forint, míg 2000-ben bruttó 137,5 millió forint áll rendelkezésre.<br>
A dokumentáció részét képezõ, a tervezõk által meghatározott lehetõségek I/3 pontjában kötelezõvé tette ajánlatkérõ a mûanyag ablakok alternatív megajánlását is, hogy lehetõsége legyen a választásra a fa, illetve mûanyag nyílászárók között.<br>
Ajánlatkérõ 1999. szeptember 27-én helyszíni konzultációt tartott, ahol ajánlattevõk 23 kérdést intéztek ajánlatkérõhöz, amikrõl és az arra adott válaszokról jegyzõkönyv készült.<br>
A STRABAG Rt. (Pécs) ekkor 4. sorszám alatti azon kérdésére, hogy "csak a tervezõk által meghatározott lehetõségek címû kiírásban szereplõ alternatívák képezhetik az alternatív ajánlat részét?", ajánlatkérõ igennel válaszolt.<br>
Kérelmezõ 23. sorszám alatti azon kérdésére, hogy "az építési ütem kiírásban meghatározott idejétõl el lehet-e térni a véghatáridõn belül?" ajánlatkérõ azt válaszolta, hogy "a gimnázium és konyha bõvítési és felújítási munkáinál az építési ütembe leírtaktól nem lehet eltérni, a kollégium vizesblokk-felújításánál a véghatáridõn belül – ha az kedvezõbb – az eltérés megengedett".<br>
Az 1999. október 19-i határidõig a STRABAG Rt. Szegedi Magasépítési Fõ-építésvezetõsége 1 alap- és 3 alternatív ajánlatot nyújtott be, míg a másik négy ajánlattevõ 1 alap- és 1 alternatív ajánlatot.<br>
Az ajánlatok szakmai értékelését 1999. november 1-jén a lebonyolítással megbízott THERMÁLBER Kft. végezte el. Ekkor értékelték az alap- és alternatív ajánlatban tett mûszaki megoldások elfogadhatóságát, a mûszaki ütemezést, a szerzõdési feltételek megajánlását és a referenciákat is. Ezen értékelõ anyag alapján az ajánlatkérõ képviselõ-testülete által választott bírálóbizottság azt javasolta a képviselõ-testületnek, hogy kérelmezõ és a STRABAG Rt. ajánlatai alapján válasszon kivitelezõt.<br>
A képviselõ-testület az 1999. november 10-i zárt ülésén tárgyalta az elõterjesztést, ahol nem fogadták el kérelmezõ azon alternatív ajánlatát, ahol a faablakokkal azonos áron építette volna be a mûszaki szempontból kedvezõbb megoldást jelentõ mûanyag ablakokat, mert a STRABAG Rt. a mûanyag ablakok megajánlásától elzárkózott, így nem volt e körben összehasonlítható a kérelmezõ alternatív ajánlatával.<br>
A képviselõ-testület korrigálva az elfogadható mûszaki tartalmat úgy döntött, hogy a STRABAG Rt. alap- és alternatív ajánlataiból "összeválogatott" ajánlatot fogadja el, és felhatalmazta a polgármestert, hogy a nyertessel a szerzõdést bruttó 296 945 E Ft-os összeggel kösse meg "az ajánlatban foglalt és elfogadott feltételekkel".<br>
Az 1999. november 17-i nyilvános eredményhirdetésen a képviselõ-testület döntésének megfelelõ összeggel hirdették ki a STRABAG Rt. Szegedi Magasépítési Fõ-építésvezetõséget az eljárás nyertesének az alap- és elfogadott alternatív mûszaki tartalom figyelembevételével.<br>
Ajánlatkérõ azt is kihirdette, hogy a szerzõdés létrejöttnek tekintendõ, mivel a nyertes ajánlattevõ az eredményhirdetésen jelen volt, de a szerzõdés írásba foglalására csak 15 napon túl kerül sor. A nyertesnek kihirdetett ajánlattevõnek a munkaterületet átadták 1999. november 19-én, amikor is az építési naplót megnyitották, így a szerzõdés teljesítését a STRABAG Rt. Szegedi Magasépítési Fõ-építésvezetõsége meg is kezdte.<br>
Kérelmezõ már az eredményhirdetéskor írásban kérte ajánlatkérõt, hogy az eljárást lezáró döntését indokolja meg, majd ezt követõen 1999. november 24-én jogorvoslati kérelemmel fordult a Döntõbizottsághoz. Kérte, hogy a Döntõbizottság semmisítse meg ajánlatkérõ közbeszerzési eljárást lezáró döntését és kötelezze õt az eljárási díj viselésére. Kérte továbbá ideiglenes intézkedéssel a szerzõdéskötés megtiltását és tárgyalás tartását.<br>
Kérelmét azzal indokolta, hogy ajánlatkérõ olyan ajánlatot fogadott el és hirdetett ki nyertesnek, amely a bontási jegyzõkönyv tanúsága szerint nem érkezett ajánlatkérõhöz. Álláspontja szerint a nyertes STRABAG Rt. nem a felhívásban és dokumentációban kötelezõen elõírt alternatívára adott ajánlatot, így annak elfogadásával ajánlatkérõ nem az összességében legjobb ajánlatot hirdette ki nyertesnek, így megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében foglalt felhíváshoz kötöttség elvét is.<br>
A tárgyaláson kérelmét változatlanul fenntartva még azzal is kiegészítette, hogy kéri a jogsértés megállapítását is, mert álláspontja szerint hol a szegedi, hol a pécsi kirendeltsége szerepelt a STRABAG Rt.-nek, így valójában az sem volt megállapítható, hogy ki vett részt az eljárásban. Véleménye szerint csak 1 alap- és 1 alternatív ajánlatot lehetett tenni, ezzel szemben a nyertes 3 alternatív ajánlatot nyújtott be. Sérelmezte azt is, hogy az õ ajánlata összességében jobb volt a nyertes ajánlatánál az értékelési szempontok alapján, így jogsértõ ajánlatkérõ döntése ezen okból is, figyelembe véve azt is, hogy õk az alapajánlatukban DUFA ablakokat ajánlottak meg, míg az alternatív ajánlatban a dokumentáció szerint kért mûanyag nyílászárókat is azonos áron.<br>
A Döntõbizottság a szerzõdéskötést az 1999. november 25-én kelt D. 307/4/1999. számú határozatával megtiltotta.<br>
Ajánlatkérõ írásos észrevételében és a tárgyaláson kérte az alaptalan kérelem elutasítását.<br>
Kérelmét azzal indokolta, hogy már az elõminõsítési eljárás részvételi felhívásában elõírták, hogy alternatív ajánlat is adható. Erre tekintettel vizsgálta a képviselõ-testület az alternatív ajánlatokat is és e vizsgálat alapján döntött a szerzõdéses ár kialakításáról is. Véleménye szerint mindvégig betartotta az ajánlati kötöttség elvét, mert a nyertes alap- és alternatív ajánlataiból alakították ki a számítási hibák korrekciója után a kihirdetett árú alternatív tételsort. Kérdésre a tárgyaláson úgy nyilatkozott, hogy nem kért pontosítást a nyertes ajánlatkérõtõl a számítási hiba miatt a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint. Elismerte, hogy a dokumentációban a fa nyílászárók mellett – alternatív ajánlatként – a mûanyag nyílászárókat (ablakokat) is meg kellett ajánlani, de azt valójában nem követelték meg, mert ezt csak azért kérték, hogy az erre vonatkozó árajánlatot is megismerjék, és ha az kedvezõbb lett volna, akkor azt fogadták volna el. Véleménye szerint a felhívásban írt szempontok alapján választotta ki az összességében legelõnyösebb ajánlatot.<br>
Álláspontja szerint a szerzõdés a nyertesnek kihirdetett ajánlattevõvel az eredményhirdetéskor létrejött és a szerzõdés teljesítése a munkaterület átadásával meg is kezdõdött annak ellenére, hogy a szerzõdést még nem írták alá.<br>
Az ügyben érdekelt felek közül a STRABAG Rt. úgy nyilatkozott, hogy nem csak egy alternatív ajánlatot lehetett adni. Álláspontja szerint téves kérelmezõ azon állítása, hogy a bontáskor nem ismertetett áron kíván vele ajánlatkérõ szerzõdést kötni, mivel ajánlatkérõ az I. sz. alternatívájukat kiegészítve az alapajánlatukban szereplõ kötelezõ mûszaki munkanemekkel – gépészet és elektromosság – az ott megjelölt egységárral emelte meg az elfogadott és nyertesnek kihirdetett szerzõdéskötési összegre. Véleménye szerint kérelmezõ nem bizonyította azt sem, hogy ajánlatkérõ eltért az ajánlati felhívásban megfogalmazott feltételektõl és, hogy nem az összességében legelõnyösebb ajánlatot fogadta el. A tárgyaláson ezt azzal egészítette ki, hogy ajánlatot a STRABAG Hungária Rt. adta, aminek aláírására a Pécsi Területi Igazgatóság tagjai aláírásra jogosultak.<br>
A FERROÉP Rt. írásban – érdemben – úgy nyilatkozott, hogy a STRABAG Rt. ajánlatát és a szerzõdéskötés folyamatát nem ismerik, de amennyiben a Döntõbizottság megállapítja ajánlatkérõ jogsértõ magatartását, akkor kérik az eljárást lezáró döntés megsemmisítését.<br>
A Döntõbizottság a rendelkezésére álló iratok, dokumentumok, írásos és szóbeli nyilatkozatok alapján megállapította, hogy a kérelem alapos, ezért a rendelkezõ részben írt jogkövetkezményeket alkalmazta ajánlatkérõvel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata úgy rendelkezik, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése pedig elõírja, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Ennek során az igazolások eredetiségét is megvizsgálhatja.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése szerint az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást.<br>
A Döntõbizottság megvizsgálta kérelmezõ és a nyertesnek kihirdetett ajánlattevõ alap- és alternatív ajánlatait, a bontási és eredményhirdetési jegyzõkönyveket és dokumentációt, majd a vizsgálat eredményét összevetve a fenti rendelkezésekkel megállapította következõket.<br>
Az ajánlatkérõ a dokumentáció 18. pontjában az alábbiakat írta elõ: "alternatív ajánlat esetén az alapajánlattól való eltérést tételesen kérjük kidolgozni. Ajánlatkérõ fenntartja a jogot, hogy alternatív ajánlatot tételenként értékelje."<br>
Ajánlatkérõ az ajánlatok bontását követõen elõször azt vizsgálta meg, hogy az alternatív ajánlatokban meghatározott mûszaki megoldások számára elfogad-hatóak-e. A Strabag Rt. 1. sz. alternatív ajánlatát csaknem teljes mértékben kedvezõnek ítélte mûszaki szempontból, azonban a gépészeti és elektromossági fejezetekben tett alternatív javaslatokat elutasította, ezeket az alapajánlat megfelelõ részeivel helyettesítette. Az ajánlatban számítási hibákat is talált, azokat "korrigálta". Ezek után a Strabag Rt. alap- és alternatív ajánlatának egyesítése után kapott ajánlat vállalási összege 296 945 E Ft volt.<br>
A kérelmezõ alternatív ajánlatát sem fogadta el ajánlatkérõ teljes egészében, abból csak egy tételcsoportot tartott kedvezõnek, és ezzel az alapajánlat megfelelõ tételeit helyettesítette. A kérelmezõ alap- és alternatív ajánlatából így létrehozott ajánlatban a vállalási ár 295 761 548 Ft volt.<br>
Ajánlatkérõ az elbírálás végsõ szakaszában e két ajánlatot versenyeztette, és ezek közül választotta ki a nyertest.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhíváshoz, az ajánlattevõ pedig az ajánlatához kötve van. Az ajánlati kötöttség a Kbt. 50. §-a szerint az ajánlattételi határidõ lejártától kezdõdik. E rendelkezés tartalma szerint azt jelenti, hogy az ajánlatok tartalmán, azok beadását követõen módosítani nem lehet, sem az ajánlatkérõ, sem az ajánlattevõ szándéka szerint. Az ajánlatkérõnek sincs joga e rendelkezés szerint, hogy a beadott ajánlatok tartalmán változtasson, még akkor sem, ha az ajánlati dokumentációjában elõzetesen azt a kikötést tette, hogy az alternatív ajánlatot tételenként fogja értékelni. A Kbt. 49. § (2) bekezdése ugyanis kimondja, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók. Így az ajánlatkérõ elõzetes feltételes hozzájárulást tartalmazó nyilatkozata (dok. 18. pont) a fenti rendelkezésre tekintettel érvénytelen. Annál is inkább, mivel az ajánlatkérõ az ajánlati felhívásában eleve kikötötte, hogy részajánlatokat nem lehet tenni és azt nem fogad el. Az ajánlatkérõ gyakorlatilag a jogsértést akkor követte el, amikor az értékeléskor az ajánlatokon módosított. (A jogvesztõ határidõket tehát ettõl az idõponttól kell számítani.)<br>
Ajánlatkérõnek a fent kifejtettek szerint az ajánlatok módosítására és olyan ajánlat nyertesként történõ kihirdetésére, amely ajánlat gyakorlatilag nem is létezett, nem volt joga. Minderre tekintettel nem volt olyan ajánlat, alap- vagy alternatív, amely a legkedvezõbbnek minõsülhetett volna a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az ajánlatkérõ részére.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés azt a kogens rendelkezést tartalmazza, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ennek értelmében, figyelemmel a fentebb írt indokokra, ajánlatkérõ nem hirdethette volna ki nyertesnek a STRABAG Rt. alap- és I. sz. alternatív ajánlatából "öszszeállított" újabb ajánlatot, mert ilyen ajánlatot jelen eljárásban a nyertes nem tett.<br>
Ajánlatkérõ a számítási hibák korrekcióját a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésére hivatkozva tévesen indokolta. Az ajánlattevõ kifejezett nyilatkozatában vállalt ajánlati ár ugyanis a vállalt mûszaki tartalom egészére vonatkozik, tehát a tételes költségvetési kiírásban fellelhetõ számítási hiba sem a mûszaki tartalmat, sem az ellenszolgáltatás összegét nem befolyásolja.<br>
A Döntõbizottság megvizsgálta azt is, hogy a Strabag Hungária Rt. nevében jogosult személyek tettek-e nyilatkozatokat az eljárásban. A részvételi jelentkezést és az ajánlatot is a Strabag Hungária Rt. nevében aláírási joggal rendelkezõ személyek írták alá. Ennek megfelelõen a Strabag Rt. által tett jognyilatkozatok érvényesek. Nincs annak jelentõsége, hogy az rt. területi igazgatóságai jelentkeztek és tettek ajánlatot, az eljárásban részt vevõ jogi személy mindvégig a Strabag Hungária Rt. volt. A Döntõbizottság a kérelemnek megfelelõen összehasonlította az ajánlatkérõ által elbírált két ajánlatot, azaz a 296 945 E Ft-os nyertes ajánlatot és a kérelmezõnek az ajánlatkérõ által mûszakilag megfelelõnek tartott 295 761 548 Ft-os alternatív ajánlatát.<br>
Az elsõ bírálati szempontból a mûszaki tartalommal összefüggõ ár szempontjából a kérelmezõ ajánlata kedvezõbb, tekintettel arra, hogy az ajánlatkérõ által elfogadott mûszaki tartalom szempontjából a kérelmezõ ajánlata jobban megközelíti a kiírásban meghatározott alapajánlatban foglaltakat, különös figyelemmel arra, hogy a kérelmezõ ezen az áron még a mûanyag ablakok beépítését is elvállalta.<br>
A szerzõdéstervezetben meghatározottaknál kedvezõbb feltételek vállalása tekintetében a második bírálati szempontból is a kérelmezõ ajánlata kedvezõbb, tekintettel a megajánlott elõfinanszírozásra és a vállalt napi kötbér mértékére.<br>
A bemutatott referenciák tekintetében a kérelmezõ és nyertes ajánlata azonosnak értékelhetõ.<br>
A fentiekbõl a Döntõbizottság megállapította, hogy ajánlatkérõ nemcsak az egyes ajánlatokat módosította, hanem részérõl azok összehasonlítása – elbírálása – is jogsértõ volt.<br>
A Döntõbizottság álláspontja szerint létrejött a szerzõdés a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésének a) pontja alapján 1999. november 17-én a nyilvános eredményhirdetéskor a jelen lévõ STRABAG Rt. és ajánlatkérõ között, így a D. 307/4/1999. sz. ideiglenes intézkedés okafogyottá vált.<br>
A bírság mértékének megállapításánál figyelembe vette a Döntõbizottság, hogy a bekövetkezett ajánlatkérõi jogsértés a Kbt. helytelen értelmezésébõl fakadt, ezért a bírság mértéke a nettó beszerzési érték (237 556 288 Ft) másfél százalékát sem éri el, szemben a Kbt. 88. § (4) bekezdésének utolsó mondatában megengedett harminc százalékkal.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és g) pontja szerinti jogkövetkezményeket alkalmazta a Kbt. 88. § (4) és (5) bekezdéseire is tekintettel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 21.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
A határozatot a bíráság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>