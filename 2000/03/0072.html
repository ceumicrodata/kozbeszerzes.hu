<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0072)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.267/9/1999<br>
<br>
Tárgy: a Közlekedési, Hírközlési és Vízügyi Tartalékgazdálkodási Kht. jogorvoslati kérelme Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közlekedési, Hírközlési és Vízügyi Tartalékgazdálkodási Kht. (1077 Budapest, Dob u. 75–81., a továbbiakban: kérelmezõ) kérelme alapján, amelyet a Budapest Fõváros Önkormányzata Fõpolgármesteri Hivatal (1052 Budapest, Városház u. 9–11., továbbiakban: ajánlatkérõ) a "budai alsó rakparti út szélesítése és a budai Duna-parti fõgyûjtõcsatorna összehangolt elõkészítési és megvalósítási munkálatainak lebonyolítása" tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad.<br>
Megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) és (5) bekezdésére tekintettel a Kbt. 44. § (5) bekezdését, ezért az ajánlatkérõnek ajánlati felhívására vonatkozó döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. október 20-án ajánlati felhívást tett közzé a K. É. 42. számában (4886 sz. hirdetmény) a rendelkezõ rész szerinti közbeszerzési eljárásra.<br>
A felhívás 3. a) pontjában határozta meg az elvégzendõ lebonyolítói feladatokat:<br>
– A) A beruházás elõkészítési szakaszára.<br>
– B) A beruházási program és az engedélyokirat jóváhagyását követõen.<br>
Az ajánlattevõk pénzügyi, gazdasági alkalmassága igazolására kért adatokat és tényeket a felhívás 11.1. pontjában írta elõ az ajánlatkérõ. A mûszaki alkalmasság igazolására a 11.2. pont A), B) és C) alpontjai szerint a referenciákat, a mûszaki-technikai felszereltséget és a teljesítésbe bevonni kívánt szakembereknek – különösen a minõség-ellenõrzésért felelõsök – ismertetését írta elõ.<br>
Ajánlatkérõ meghatározta az ajánlattevõk szerzõdés teljesítésére alkalmatlanná minõsítésének szempontjait is a 11.2. b) alpontjában, amelyek között alkalmatlanná minõsíti az ajánlattevõt:<br>
– a 2. francia bekezdés szerint a közbeszerzés tárgyával és nagyságrendjével összefüggõ lebonyolítói gyakorlat hiánya (ezen belül útépítés területén az utolsó 3 évben 2x2 forgalmi sáv szélességû, összességében 2000 m hosszan végzett útépítési beruházás lebonyolítása elvégzése a fõvárosban, a hozzátartozó közmûkiváltásokkal együtt),<br>
– a 3. francia bekezdés szerint, aki nem tudja igazolni a lebonyolítói feladat ellátására alkalmazott szakemberek fõvárosi lebonyolítói szakmai gyakorlatát.<br>
Ajánlatkérõ a részletes ajánlati feltételekrõl dokumentációt is készített, amelyben részletezte a lebonyolítói feladatokat, az ajánlati felhívás szerint elõírt elõzõ 3 évi jelentõsebb lebonyolítói feladatainak konkrét ismertetését a szerzõdéstervezetet, valamint a megvalósítandó beruházás kivonatos leírását. Az ajánlati dokumentáció 3.2. pontja második bekezdése szerint ajánlattevõnek bizonyítania kell az elmúlt 3, legfeljebb 5 évben mûszakilag hasonló nagyságrendjében a jelen beruházással egyenlõ vagy azt meghaladó létesítmények megvalósításában szerzett fõvárosi lebonyolítói gyakorlatot, amelyet a melléklet "K" jelû formanyomtatványon írta elõ bemutatni.<br>
A feladat mûszaki ismertetése tartalmazza az útépítés "A"-tól "D" változat szerint a keresztmetszeti kialakítását, vágányépítést és átalakítást, partvédelmi és szabályozási mûveket, továbbá a fõgyûjtõ építését. A terveztetés és engedélyeztetés, megvalósíthatóság ütemezése és összehangolt megvalósítási ütemterv készítése képezik a bonyolítói feladatokat.<br>
A kérelmezõ jogorvoslati kérelmében sérelmezte a fõvárosi szakmai gyakorlat hiányának esetén az alkalmatlanná nyilvánítás szempontját, mert álláspontja szerint a fõvárosi építés semmiféle olyan követelményt nem támasztott, amelyet egy vidéki bonyolítói gyakorlattal rendelkezõ cég ne tudna teljesíteni. Ajánlatkérõ ezzel az elõírásával kizárja azon cégeket, amelyek megfelelõ fõvárosi gyakorlatú szakember hiányában tennének ajánlatot, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében szabályozott esélyegyenlõség alapelvét, továbbá a Kbt. 33. § (1) bekezdését is.<br>
Kérte az ajánlati felhívás megsemmisítését, ajánlatkérõ felhívását a törvény szabályainak megfelelõ eljárásra, a hirdetmény szövegének módosítására, a jogsértés megtörténtének megállapítását, ajánlatkérõnek a jogorvoslati eljárással kapcsolatos költségek és az eljárási díjban való marasztalását; ideiglenes intézkedésként pedig a közbeszerzési eljárás felfüggesztését.<br>
A Döntõbizottság a D.267/3/1999. sz. határozatával a közbeszerzési eljárást felfüggesztette.<br>
Ajánlatkérõ a jogorvoslati kérelemre tett észrevételében elõadta, hogy a fõvárosi lebonyolítói szakmai gyakorlat követelményét azért kívánja meg, mivel az ajánlattevõt a rendkívül magas költségigényû beruházás bonyolítására kívánja kiválasztani. Ezen beruházás a budai rakpart városképi megjelenése, védettség alatt álló területei miatt nagy szakértelmet, gondosságot igényel. Úgy ítéli meg, hogy a fõváros sajátosan bonyolult közmû- helyzetének ismerete nélkül nem lehet a beruházás bonyolítása sikeres, továbbá az építési engedélyezési eljáráshoz ismernie kell, az engedélyek megszerzéséhez milyen tervek, dokumentációk szükségesek. A kivitelezés során elvárás a meglévõ forgalom fenntartása is.<br>
Jelen jogorvoslati eljárásban a Döntõbizottságnak abban a kérdésben kellett állást foglalnia, hogy ajánlatkérõ a Kbt. szabályaival összhangban határozta-e meg az alkalmatlanná minõsítés szempontjai között a fõvárosi lebonyolítói gyakorlat, valamint a lebonyolítói feladatokra alkalmazott szakemberek fõvárosi lebonyolítói szakmai gyakorlatának hiányát.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése az ajánlattevõknek a szerzõdés teljesítéséhez szükséges pénzügyi és gazdasági, a (2) bekezdése pedig mûszaki alkalmassága igazolási szabályait határozza meg.<br>
A mûszaki alkalmasság – többek között – igazolható<br>
– az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével), valamint – azoknak a szakembereknek (szervezeti egységnek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), c) pontja].<br>
Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése].<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint az ajánlatkérõnek az (1) és (2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság álláspontja szerint a mûszaki alkalmasság igazolása során kizárólag annak lehet jelentõsége, hogy az ajánlattevõ a beszerzés tárgyához mûszakilag (a feladat összetettsége, mûszaki sajátosságai stb.) és volumenében hasonló feladatok végzésében tud-e jártasságot felmutatni. A referencia-munkavégzés helyének e szempontból jelentõsége nincs.<br>
A hatósági engedélyezési, egyeztetési feladatok körét a jogszabályok pontosan elõírják, így azok ellátásához szintén nem szükséges fõvárosi referencia megléte.<br>
A Kbt. szabályai alapján a nyílt eljárásban az ajánlattevõk igen széles köre jogosult részt venni. A fent idézett 33. § (1) bekezdése szerint az ajánlattevõk (így még a külföldi székhelyû ajánlattevõk) számára (is) biztosítani kell az egyenlõ esélyt az ajánlatok megtételére, így pl. nem lehet a megkívánt referencia megvalósulási helyét földrajzilag úgy szûkíteni, hogy azzal a szerzõdés teljesítésére alkalmas ajánlattevõk egy részét eleve kizárja az eljárásban való részvételbõl.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b), c) és d) pontja alapján a rendelkezõ részben foglaltak szerint határozott. Az eljárási díjról a Kbt. 88. § (1) bekezdés h) pontja rendelkezik, a jogorvoslati jogról pedig a Kbt. 89. § (1) bekezdése.<br>
A Döntõbizottság az ajánlati felhívás 5. c) pontjával kapcsolatban felhívja a figyelmet arra, hogy a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdése szerint a dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani, azaz a tervezéssel, szakvélemények készítésével kapcsolatos költségeket nem lehet figyelembe venni a dokumentáció ellenértékek meghatározásánál. Továbbá az ajánlati felhívás 3/A pontjából és a dokumentációból a lebonyolítói feladatok ismertetése során látható, hogy ajánlatkérõ közbeszerzési eljárást a tervek elkészítése elõtt nem tervez. A Kbt. 9. § (2) bekezdés g) pontja szerint e törvény hatálya csak akkor nem terjed ki a tervezési tevékenységre, ha az ajánlatkérõ azzal kapcsolatban külön jogszabályban elõírt módon tervpályázatot folytat le.<br>
<br>
Budapest, 1999. december 1.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>