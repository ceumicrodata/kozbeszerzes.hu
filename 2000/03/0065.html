<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0065)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.240/8/1999<br>
<br>
Tárgy: Vákisz Rt. jogorvoslati kérelme az Országos Állat-egészségügyi Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozza az alábbi<br>
<br>
HATÁROZAT-ot:<br>
<br>
A Döntõbizottság a VÁKISZ Általános Építõipari és Szolgáltató Rt. (7624 Pécs, Tábor köz 3., képviseli: dr. Teszlár Sándor ügyvéd, 7621 Pécs, Szent István tér 1. I/5., a továbbiakban: kérelmezõ) jogorvoslati kérelmének – melyet az Országos Állat-egészségügyi Intézet (1149 Budapest, Tábornok u. 2., képviseli: dr. D. Horváth László ügyvéd, 1061 Budapest, Andrássy út 31., a továbbiakban: ajánlatkérõ) "ajánlatkérõ kazánházában és állatházában szükséges építõipari, szakipari munkák generálkivitelezése" tárgyú közbeszerzési eljárása ellen nyújtott be – helyt ad, és megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdését, ezért az ajánlatkérõ eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft., azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1999. augusztus 11-én megjelent, 32. számában tett közzé ajánlati felhívást a kazánházában és állatházában szükséges, az ajánlatkérõ már létezõ rendszerének maradéktalan együttmûködést biztosító, a dokumentációban részletesen meghatározott építõipari, szakipari munkák generálkivitelezése tárgyában nyílt eljárás megindítására.<br>
Ajánlatkérõ részajánlattétel benyújtására lehetõséget nem biztosított, többváltozatú ajánlatot azonban tehettek az ajánlattevõk.<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági, mûszaki alkalmasságuk igazolására kért adatokat és tényeket.<br>
– A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés szerinti, pénzintézettõl származó igazolás, valamint az ajánlattevõ vezetõjének nyilatkozata a szerzõdés teljesítéséhez szükséges pénzügyi alkalmasságról.<br>
– 46. § (2) bekezdés szerinti hatósági igazolások arról, hogy nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott köztartozások.<br>
– 46. § (2) bekezdés szerinti írásbeli nyilatkozat arról, hogy nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d), e) pontjaiban foglalt kizáró okok.<br>
– A 44. § (2) bekezdés a) pontja szerinti szolgáltatásainak ismertetése.<br>
Ajánlatkérõ az ajánlati felhívás 13. pontja alapján az összességében legkedvezõbb ajánlatot kívánta kiválasztani az elbírálási szempontok alábbiakban megadott fontossági sorrendje alapján:<br>
– kedvezõ ár és fizetési feltételek,<br>
– az ajánlatkérõ folyamatos, zavartalan munkavégzésének biztosítása,<br>
– referencia (elsõsorban a fertõzésveszélyes munkaterületekrõl),<br>
– kompenzáció (az ajánlat tárgyához kapcsolódó szakmai, garanciális többlet).<br>
Ajánlatkérõ dokumentációt is biztosított ajánlattevõk rendelkezésére, melyben az ajánlati felhívás 13. pontjához az alábbi kiegészítést tette:<br>
"A megjelent sorrend az elbírálási szempontokban megjelenõ hangsúlyt jelenti, de az egyes kategóriákban elért pontok összeadódnak.<br>
A legkedvezõbb ár és fizetési feltételek, az összes korrekciós körülmény figyelembevételével legkedvezõbbnek ítélt átlagáras ajánlat, fix összegben megadva, fizetési határidõ megjelölésével.<br>
Mivel az ajánlatkérõ a teljesítés ideje alatt a szokásos intézeti tevékenységet zavartalanul kívánja folytatni, elõnyt élveznek azok az ajánlatok, melyek az intézet szokásos munkarendjét a legkevesebb módon zavarják.<br>
Referencia:<br>
Az ajánlattevõ által végzett hasonló jellegû munka, különös tekintettel a munkavédelmi szempontból hasonló jellegû megrendelések felsorolásával.<br>
Kompenzáció:<br>
A beüzemelés, karbantartás során felajánlott többletszolgáltatás ismertetése."<br>
A teljesítés határidejét 1999. december 31-ben jelölte meg ajánlatkérõ.<br>
A dokumentáció részét képezte a szerzõdéstervezet is, melyben ajánlatkérõ az ajánlattevõ által benyújtott számla kiegyenlítését annak kézhezvételétõl számított 15 napos banki határidõvel, átutalással kívánta teljesíteni, az alábbi ütemezéssel:<br>
1999. október 31.	25%<br>
1999. november 30.	35%<br>
1999. december 30.	40%<br>
Az ajánlattételi határidõig, 1999. szeptember 21-ig két ajánlattevõ nyújtott be ajánlatot; kérelmezõ alapajánlata 46 756 858 Ft ajánlati árat tartalmazott, és a Csõszer Rt., akinek alapajánlati ára 51 380 553 Ft volt, alternatív ajánlatának ára pedig 48 631 476 Ft.<br>
Ajánlatkérõ az ajánlatokat elbírálta, a bírálat eredményérõl jegyzõkönyvet készített, melyben az elbírálási szempontokat az alábbiak szerint határozta meg:<br>
– ár	35%	0,70 max. pont<br>
– fizetési feltételek	30%	0,60 max. pont<br>
– referenciák	25%	0,50 max. pont<br>
– zavartalan intézeti munka <br>
    biztosítása	20%	0,40 max. pont<br>
– kompenzáció	10%	0,20 max. pont<br>
A két ajánlattevõ ajánlatát a fentiek szerint értékelte, melynek eredményeként nyertesként a Csõszer Rt. ajánlatát jelölte meg.<br>
A jegyzõkönyvbõl nem derül ki, hogy a Csõszer Rt. alap- vagy alternatív ajánlatát vette-e figyelembe ajánlatkérõ az értékelésnél.<br>
Az ajánlatkérõ a jegyzõkönyv egy példányát az 1999. október 1-jén tartott eredményhirdetésen az ajánlattevõk részére átadta.<br>
A kérelmezõ az átvett jegyzõkönyvön írásbeli észrevételében közölte, hogy a döntést elfogadni nem tudja.<br>
A törvényes határidõn belül, 1999. október 5-én jogorvoslati kérelmet nyújtott be a Döntõbizottsághoz, melyben kérte ideiglenes intézkedésként a szerzõdéskötés megtiltását, az eljárást lezáró döntés megsemmisítését.<br>
Indokolásként elõadta, hogy ajánlatkérõ az ajánlatok elbírálása során eltért az általa megadott értékelési szempontoktól, a bírálatnál 4 szempont helyett 5-öt értékelt, és a fontossági sorrendet is megváltoztatta.<br>
Kifogásolta, hogy a referenciák értékelésénél ajánlatára 0 pontot kapott, azzal az indokolással, hogy a megadott referenciája nem fertõzésveszélyes helyen történõ munkavégzésre vonatkozott, hiszen nem kizárólag ilyen referenciák felsorolását kérte az ajánlatkérõ.<br>
Ajánlatkérõ érdemi észrevételében és a tárgyaláson tett szóbeli nyilatkozatában elismerte, hogy az ajánlatok értékelésének szempontjai eltértek a kiírásban elõírtakhoz képest. A kérelmezõ referenciái között azonban nem szerepel kimondottan fertõzésveszélyes helyen végzett munka, ezért kapott az értékelés során 0 pontot.<br>
Ajánlatkérõ nyilatkozott, hogy szerzõdés megkötésére nem került sor.<br>
A Döntõbizottság ideiglenes intézkedéssel a szerzõdéskötés megtiltásáról döntött a D.240/3/1999. sz. határozatában.<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése alapján az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ az ajánlati felhívás 13. pontjában 4 elbírálási szempontot adott meg, ebbõl elsõ elbírálási szempontként az ajánlati árat és fizetési feltételeket határozta meg.<br>
Az értékelés során ajánlatkérõ ezt az értékelési szempontot kettéválasztotta, és az értékelés során elsõ és második helyen értékelte.<br>
Az ajánlati felhívás a folyamatosan zavartalan munkavégzés bírálati szempontot 2. helyen, a referenciákat 3. helyen határozta meg az elbírálási szempontok között.<br>
A tényleges értékelés során a referenciák értékelése a 3. helyre, a zavartalan munkavégzés biztosítása a 4. helyre került.<br>
Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésében foglaltakat azáltal, hogy a bírálat során az általa megadott szempontoktól eltért. Ajánlatkérõ ezt a tényt maga is elismerte.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az összességében legkedvezõbb ajánlatot a megadott elbírálási szempontok alapján kell kiválasztani.<br>
Tekintettel arra, hogy ajánlatkérõ nem a megadott elbírálási szempontok alapján végezte az ajánlatok értékelését, így az eljárást lezáró döntése sem lehet jogszerû.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva – figyelemmel arra, hogy a szerzõdés megkötésre nem került – a Kbt. 88. § (1) bekezdés c) pontja alapján az ajánlatkérõ eljárást lezáró döntését megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte ajánlatkérõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdés biztosítja.<br>
<br>
Budapest, 1999. október 25.<br>
<br>
Dr. Engler Magdolna s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>