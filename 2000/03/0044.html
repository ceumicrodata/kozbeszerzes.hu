<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0044)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.265/24/1999<br>
<br>
Tárgy: az S & G '92 Kft. jogorvoslati kérelme Maglód Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az S & G '92 Kereskedelmi és Szolgáltató Kft. (1135 Budapest, Forgách köz 30., képviseli: dr. Petrik Péter ügyvéd, 1067 Budapest, Teréz krt. 19. III/32., a továbbiakban: kérelmezõ) jogorvoslati kérelmét, melyet Maglód Nagyközség Önkormányzata (2234 Maglód, Fõ u. 12., képviseli: dr. Petrik Ferenc ügyvéd, 1012 Budapest, Mikó u. 14., a továbbiakban: ajánlatkérõ) Maglód nagyközség szennyvízcsatorna-hálózata meg nem épült 1. sz. csatornarendszerének kivitelezése fõvállalkozási szerzõdés keretében tárgyú közbeszerzési eljárása ellen nyújtott be, mint alaptalant a Döntõbizottság elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. május 31-én mûszaki lebonyolítási szerzõdést kötött a SIMEX Hungária Kft.-vel, melynek értelmében a SIMEX Kft. megbízást kapott a maglódi szennyvízcsatorna közmûfejlesztési munkálatainak mûszaki lebonyolítására. Minthogy közbeszerzési eljárásban kellett a beruházás kivitelezõjét kiválasztani – az önkormányzat tapasztalatlansága miatt – a SIMEX Kft. a KZ Horizontál Kft.-t ajánlotta a közbeszerzési eljárás lebonyolítására, a nyertes pályázat kiválasztására.<br>
Az ajánlatkérõ 1999 júniusában szerzõdést kötött a KZ Horizontál Kft.-vel, melynek értelmében a kft. kötelezettséget vállalt a szennyvízcsatorna-hálózat tárgyában szükséges közbeszerzési eljárás lebonyolítására, "a nyertes ajánlattevõ kiválasztását szolgáló pályáztatás lebonyolítására".<br>
Ezt követõen 1999. június 23-án ajánlatkérõ a rendelkezõ részben írt tárgyban részvételi felhívást tett közzé (3060) elõminõsítési eljárás megindítására a K. É. 25 számában.<br>
A részvételi felhívás 10. pontjában írta elõ ajánlatkérõ, hogy az ajánlati felhívásban, illetve az ajánlatkérési mûszaki dokumentációban meghatározott feltételeknek megfelelõ ajánlatot az összességében legelõnyösebb ajánlat szempontja alapján bírálja el az alábbi – fontossági sorrendben megadott – szempontok alapján: jóteljesítési biztosítékok, teljesítési határidõ, kötbérvállalás mértéke, ajánlati ár.<br>
A megjelölt határidõig 15 cég nyújtotta be részvételi jelentkezését, akiket ajánlatkérõ alkalmasnak minõsített ajánlattételre. Ajánlatkérõ valamennyi jelentkezõ részére megküldte az ajánlati felhívást, de közülük csak nyolc cég nyújtott be ajánlatot az 1999. szeptember 29-i határidõig.<br>
Az ajánlatkérési mûszaki dokumentáció és utasítás címû anyag 29. pontjában ajánlatkérõ elõírta, hogy a szerzõdéstervezetben azt kell rögzíteni, hogy a pénzügyi teljesítésre a munka igazolását követõen minimum 30 nap múlva kerülhet csak sor.<br>
A KZ Horizontál Kft. az ajánlatokat megvizsgálta és az értékelést az ajánlatkérõ önkormányzat részére megküldte. Az önkormányzat az ajánlatok vizsgálatánál tapasztalta, hogy a mûszaki lebonyolítással megbízott SIMEX Kft. és a KZ Horizontál Kft. által nyertes pályázónak ajánlott S & G '92 Kft. között személyi, tulajdonosi körben összefüggés van. Gyulai Lászlóné, a SIMEX Kft. jelenlegi ügyvezetõje korában (1999 májusáig) az S & G '92 Kft. ügyvezetõje volt, valamint az S & G Kft. által benyújtott biztosítási szerzõdéshez csatolt kötvényrészletezés szerint a kft. ugyanannak a holdingnak a tagja, melynek tagja a SIMEX Hungária Kft. is. Fentiekre tekintettel ajánlatkérõ, hogy az összeférhetetlenség gyanúja sem merülhessen fel – anélkül, hogy az ajánlatkérõ nevében eljáró személy bármilyen, az eljárást befolyásoló döntést hozott volna – saját maga kívánta az eljárást lefolytatni, és ezért a 132/1999. (IX. 28.) Kt. számú határozatával ideiglenes közbeszerzési elõkészítõ bizottságot hozott létre, mely a tárgyi közbeszerzési eljárás lezárását jelentõ döntést volt hivatott elõkészíteni.<br>
Kérelmezõ – anélkül, hogy ajánlatkérõ írásban arra felkérte volna – 1999. október 6-án írásban "értelmezõ tájékoztatást" küldött ajánlatkérõnek olyan bevezetõvel, hogy:<br>
"A Maglód nagyközség szennyvízcsatorna-építésének III. ütemére beadott pályázati anyagunk újbóli áttanulmányozása után – a pályázati anyag elvi részét nem befolyásoló, de az egyértelmû értelmezése miatt – két pontot szeretnénk megmagyarázni." Ezt követõen a napi kötbér mértékét és a szerzõdésben szereplõ gépelési hibát magyarázta meg kérelmezõ, kérve egyben ajánlatkérõt arra, hogy a fenti tájékoztatást ajánlatuk értékelésekor vegye figyelembe.<br>
A létrehozott bizottság három ülést követõen megállapította, hogy a nyolc ajánlat közül formai hiányosság miatt érvénytelen a Csõszer Rt., a Strabag Hungária Rt., a Közmû- és Mélyépítõ Kft., valamint a SAMA Kft. ajánlata, ezért a fennmaradó négy ajánlatot értékelték.<br>
Az önkormányzat mint ajánlatkérõ a fennmaradó négy ajánlattevõ közül 1999. október 13-án megtartott soron kívüli testületi ülésén az elõkészítõ bizottság javaslatára a 133/1999. (X. 13.) Kt. számú határozatával a Pest Megyei Víz- és Csatorna Építõ Kft.-t jelölte meg nyertes ajánlattevõnek, és a közbeszerzési eljárás eredményeként a PVCS Kft.-t bízta meg a beruházás megvalósításával.<br>
Az ajánlatkérõ a közbeszerzési eljárás eredményhirdetését 1999. október 19. napján tartotta meg, ahol a fenti 133/1999. (X. 13.) Kt. határozatának megfelelõen a PVCS Kft.-t hirdette ki nyertes pályázónak.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#62">Kbt.) 62. §</a> (1) bekezdésének értelmében a felek között a szerzõdés 1999. október 19-én az írásba foglalt döntés kihirdetésével és egyidejû átadásával létrejött, melyet a felek az írásba foglalt szerzõdés aláírásával megerõsítettek.<br>
Kérelmezõ törvényes határidõben jogorvoslati kérelemmel fordult a Döntõbizottsághoz. Kérte a jogsértés megállapítását, bírság kiszabását és ajánlatkérõ kötelezését az igazgatási szolgáltatási díj és a felmerült eljárási költségek viselésére. Kérte továbbá tárgyalás tartását is.<br>
Kérelmét azzal indokolta, hogy álláspontja szerint ajánlatkérõ az ajánlatok elbírálása során megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2), 56. § (1), 57. § (1), 58. § (1), valamint az 59. § (1) és (3) bekezdéseit.<br>
Véleménye szerint ajánlatkérõ a kötbérvállalás mértékének értékelésénél jogsértõen minõsítette kérelmezõ ajánlatát érvénytelennek, mivel ajánlatkérõ rövid úton történõ felhívása alapján pontosították október 6-án a kötbér mértékét. Az ajánlati ár pontozásánál ajánlatkérõ nem vette figyelembe a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdését, miszerint a PENTA Kft., a PVCS Kft. és kérelmezõ ajánlatai 10%-on belüli eltérést mutatnak, ezért egyenlõnek kellett volna õket tekintetni.<br>
Kérelmét a tárgyaláson változatlanul fenntartva annyiban egészítette azt ki – reflektálva az ajánlatkérõi írásos észrevételre –, hogy alaptalan azon ajánlatkérõi álláspont, hogy kérelmezõ ajánlata érvénytelen is volt az összeférhetetlenségi szabályok és a szabálytalanul beszerzett Központi Nukleáris Pénzügyi Alappal kapcsolatos igazolás miatt is.<br>
Elismerte azt, hogy ajánlatkérõ nem kért a Kbt. elõírásai szerint – írásban felvilágosítást kérelmezõtõl, de álláspontja szerint ez nem róható kérelmezõ terhére.<br>
A Döntõbizottság a D.265/5/1999. sz. határozatával a szerzõdés megkötését hivatalból megtiltotta 1999. november 4-én.<br>
Ajánlatkérõ írásos észrevételében és a tárgyaláson kérte az alaptalan kérelem elutasítását.<br>
Álláspontja szerint az összességében legelõnyösebb ajánlatot hirdették ki nyertesnek a 133/1999. (X. 13.) Kt. sz. határozatnak megfelelõen a PVCS Kft. személyében, akivel a szerzõdés az eredményhirdetéskor létrejött, mivel a jelen lévõ nyertes részére a döntést átadták, az elõre írásba foglalt szerzõdést pedig aláírással megerõsítették.<br>
Véleménye szerint kérelmezõ ajánlatát érvénytelennek kellett volna nyilvánítani és az eljárásból kizárni, hisz nem az ajánlati felhívásnak, illetve a dokumentációnak megfelelõen készítette el ajánlatát, mert nem az utasítás 29. pontja szerint készítette el a kötelezõen elõírt szerzõdéstervezetet.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdésére tekintettel kérelmezõ október 6-án nem módosíthatta jogszerûen az ajánlatát, mert ajánlatkérõ nem élt a Kbt. 57. §-ban biztosított jogával, mivel nem kért írásban felvilágosítást kérelmezõtõl.<br>
Álláspontja szerint kérelmezõ az október 6-i ajánlatmódosító, míg a SIMEX Hungária Kft. ügyvezetõ igazgatója az 1999. október 18-i levelével jogellenesen kívánták befolyásolni ajánlatkérõ közbeszerzési eljárást lezáró döntését, ezért javasolta kérelmezõ egy évre szóló eltiltását a közbeszerzési eljárásban részvételtõl.<br>
Az ügyben érdekelt felek közül a PVCS Kft. az írásos észrevételében és a tárgyaláson úgy nyilatkozott, hogy ajánlatkérõ a közbeszerzési eljárása során nem sértette meg a Kbt. rendelkezéseit, mert álláspontja szerint cégük adta a legkedvezõbb ajánlatot. Véleménye szerint a Döntõbizottság ideiglenes intézkedése okafogyottá vált, mivel a szerzõdésük ajánlatkérõvel az eredményhirdetéskor létrejött, és ennek alapján a kivitelezést meg is kezdték.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy a kérelem alaptalan, ezért azt elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
Az ajánlatkérõnek biztosítania kell az esélyegyenlõséget az ajánlattevõk számára.<br>
Az 57. § (1) bekezdése úgy rendelkezik, hogy az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság a fenti rendelkezéseket elemezve és összevetve a megállapított tényállással arra a következtetésre jutott, hogy ajánlatkérõ azzal, hogy nem élt a felvilágosításkérés lehetõségével, nem sértett alapelveket, hisz ezt akkor tette volna meg, ha az írásos kérése nélkül kezdeményezett kérelmezõi ajánlatpontosítást – módosítást – követõ tartalommal értékelte volna kérelmezõ ajánlatát.<br>
A Döntõbizottság – kérelmezõ által is elismerten – megállapította, hogy ajánlatkérõ írásban nem kért felvilágosítást ajánlatkérõtõl a többi ajánlattevõ egyidejû értesítése mellett, így nem sérült a nyilvánosság és az esélyegyenlõség alapelve sem.<br>
A Döntõbizottság sem az írásos kérelemben, sem a kérelmezõi nyilatkozatban nem talált utalást arra, hogy ajánlatkérõ megsértette volna a <a href="http://net.jogtar.hu/jr/gen/getdoc.cgi?docid=99500040.tv#58">Kbt. 58. §-</a>át, mely úgy rendelkezik, hogy az ajánlatkérõ az ajánlatokat kizárólag azok elbírálására használhatja fel, az ettõl eltérõ célú felhasználásról az ajánlattevõvel külön meg kell állapodnia, ezért az erre vonatkozó kérelmezõi sérelem is alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését – mely úgy rendelkezik, hogy "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést" – azért nem sértette meg ajánlatkérõ azzal, hogy nem kérelmezõ ajánlatát hirdette ki nyertesnek, mert a Döntõbizottság megállapítása szerint kérelmezõ ajánlata az ajánlatkérõ által írtakon túl érvénytelen az alábbiak miatt:<br>
Ajánlatkérõ a mûszaki dokumentáció és utasítások címû anyag 29. pontjában azt a követelményt határozta meg, hogy a szerzõdéstervezetben azt kell szerepeltetni, hogy a pénzügyi teljesítésre a munka igazolását követõen minimum 30 nap múlva kerülhet sor.<br>
A kérelmezõ a számlák kiegyenlítésére azt ajánlotta a csatolt vállalkozási szerzõdés tervezetének 5.2 pontjában, hogy "az elkészült munkáról a felek közösen egy teljesítésigazoló jegyzõkönyvet vesznek fel, amelyben rögzítik a mûszaki teljesítést, a hozzá tartozó pénzügyi készültséget és a szerzõdéstõl való esetleges eltérést". A felek által aláírt jegyzõkönyv a számlázás alapja. A számlákat a megrendelõhöz kell benyújtani, és az átutalás a kézhezvételtõl számított 6 napon belül történik a vállalkozó által megnevezett számlára.<br>
A fentiek alapján kétséget kizáróan megállapítható, hogy a kérelmezõ ajánlatában a pénzügyi teljesítést nem az elõírt munka igazolásának megtörténtétõl számított 30 napon túl ajánlotta meg, hanem ettõl eltérõen, vagyis a számlák benyújtásától számított 6 napon belül, úgy, hogy a számla összeállítása és benyújtása elõtt már sor kerül az elvégzett munkák igazolására jegyzõkönyvi formában. A mûszaki teljesítés és hozzá tartozó pénzügyi készültséget rögzítõ és elfogadó jegyzõkönyv birtokában néhány napon belül el lehet készíteni a számlákat, és annak benyújtását követõen 6 napon belül kell a pénzügyi átutalásnak megtörténni, mivel az ajánlatban a szerzõdéstervezetben nincsen az kikötve, hogy a mûszaki teljesítést elfogadó jegyzõkönyv felvétele után a számla 24 napon belül nem nyújtható be. Így a nyertes szerzõdéstervezete nem tudja biztosítani azt a feltételt a 6 napon belül elvárt átutalás miatt, hogy a pénzügyi teljesítésre valóban kizárólag csak a kiírásnak megfelelõen a mûszaki teljesítés igazolását követõ 30 napon túl kerüljön sor.<br>
Ebbõl következik, hogy a kérelmezõ ajánlata nem felel meg az ajánlati felhívásban, illetve dokumentációban elõírtaknak, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen, tehát nem lehet az összességében legelõnyösebb és ezzel a nyertes ajánlat sem.<br>
A Döntõbizottság a fenti indokok alapján az alaptalan kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a Kbt. 88. § (1) bekezdés a) pontja szerint elutasítja.<br>
A Döntõbizottság ajánlatkérõ "ellenkérelmében" írtak ellenére nem alkalmazta kérelmezõvel szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének e) pontjában szereplõ jogkövetkezményt, mert álláspontja szerint nem tekinthetõ olyan mérvû jogsértésnek kérelmezõ – ajánlatkérõ által kifogásolt – magatartása, melyet a Döntõbizottságnak e szankció alkalmazásával kellene ellensúlyoznia.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 13.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>