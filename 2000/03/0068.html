<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0068)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.251/13/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Titász Rt. közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: bizottság elnöke) a Tiszántúli Áramszolgáltató Rt. (4024 Debrecen, Kossuth u. 41., továbbiakban: ajánlatkérõ) "Debrecen Tócóskert 120/20 kV-os transzformátorállomás bõvítése a DKCE csatlakozáshoz" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és ajánlatkérõ érdemi észrevételében foglaltakra is figyelemmel az alábbi tényállást állapította meg. Ajánlatkérõ 1999. szeptember 30-án hirdetmény közzététele nélküli tárgyalásos közbeszerzési eljárást indított Debrecen Tócóskert 120/20 kV-os transzformátorállomás bõvítése tárgyában.<br>
A hirdetmény közzététele nélküli tárgyalásos eljárás alkalmazását a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontjára alapította. A rendkívüli sürgõsség okaként azt jelölte meg, hogy a kiviteli tervek készítésekor felmerült problémák határidõ- csúszást eredményeztek, így lehetetlenné vált nyílt vagy meghirdetéses tárgyalásos eljárás lefolytatása. A kivitelezés során az építési munkákat és technológiai szereléseket párhuzamosan kell végezni egy mûködõ transzformátorállomásban, ami komoly nehézséget jelent majd a vállalkozónak. A határidõ esetleges változása már az új erõmû üzembe helyezésének veszélyeztetését jelentené.<br>
Az ajánlati felhívását az alábbi általa kiválasztott cégek részére küldte meg: Alterra Építõipari Kft., Bauholzfer Kft., Globál Gmk., MÁVÉPCELL Kft., Mester Nívó Kft. és OVIT Rt.<br>
Az ajánlattételi határidõ a felhívás szerint 1999. október 15-e.<br>
A kivitelezés kezdõ idõpontját 1999. október 26-ban, a befejezés idõpontját 2000. június 30-ban jelölte meg ajánlatkérõ.<br>
Az ajánlati felhívás mellékletét képezte a mûszaki követelmények meghatározása, melyben ajánlatkérõ részletezte az ajánlattevõ feladatait, az építészeti munkák térbeni és idõbeni szakaszolását, valamint az ehhez kapcsolódó tervek.<br>
A Döntõbizottság elnöke 1999. október 14-én hivatalból eljárást kezdeményezett.<br>
A kezdeményezõ iratban ajánlatkérõ jogsértését abban jelölte meg, hogy ajánlatkérõ nem indokolta meg, hogy érdekkörén kívül merültek-e fel azok a problémák, amelyek a kiviteli tervek készítésekor keletkeztek, hiszen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja a rendkívüli sürgõsségre való hivatkozást abban az esetben teszi lehetõvé, ha a rendkívüli sürgõsséget indokló körülmények nem az ajánlatkérõ mulasztásából erednek.<br>
A Döntõbizottság a jogorvoslati eljárást megindította, és ideiglenes intézkedéssel ajánlatkérõ közbeszerzési eljárását felfüggesztette.<br>
Ajánlatkérõ érdemi észrevételében az eljárás megszüntetését kérte, álláspontja szerint a rendkívüli sürgõsséget megalapozó körülmények fennálltak, a késedelmes közbeszerzési eljárás indítása nem az érdekkörében felmerült okból következett be.<br>
A Debreceni Erõmû területén egy 70 MW-os gáz- és 32 MW-os gõzturbinás egytengelyû blokkból álló 100%-os német tulajdonú erõmû létesül, melynek hálózati csatlakozását 120 kV-os feszültségszinten kell megvalósítani.<br>
Az erõmû teljes megvalósítási költségét – beleértve a hálózati csatlakozás költségét is – a német tulajdonú DKCE Debreceni Kombinált Ciklusú Erõmû Kft. viseli.<br>
Az erõmû beruházási költsége 20 Mrd Ft, a hálózati csatlakozásé 700 M Ft.<br>
A DKCE és ajánlatkérõ között 1999. július 7-én kelt szerzõdés alapján a határidõk betartása igen fontos, mert esetleges csúszás esetén kártérítési és kötbérfizetési kötelezettség terheli. Az idõütemezés szoros, tartalék határidõket nem tartalmaz, így minden csúszás a véghatáridõ eltolódását okozza.<br>
Elõadta ajánlatkérõ, hogy a hálózati csatlakozás megvalósításának határideje 2000. május 15.<br>
A beszerzés tárgyát képezõ munkát, melynek költsége kb. 50 M Ft, ajánlatkérõ egyik mûködõ alállomásában kell elvégezni, és a kész létesítmény üzemeltetõje is ajánlatkérõ lesz. A szerelési munkákat maga ajánlatkérõ végzi el, de az építészeti munkák elvégzését – tekintettel arra, hogy ilyen szakemberrel nem rendelkeznek – közbeszerzési eljárás keretében kiválasztott céggel kívánják megvalósítani.<br>
A rendkívüli sürgõsség indoka, hogy a kiviteli tervek véglegesítése határidõben nem történt meg. Ennek oka nem az érdekkörükben merült fel, ugyanis a bõvítéshez szükséges volt az alállomás területének a növelése is.<br>
Ajánlatkérõ 1999. március 12-én kérte Debrecen Város Önkormányzattól az alállomás melletti – az önkormányzat tulajdonában álló – elhanyagolt, semmilyen hasznosítás alá nem vont terület megvásárlásának lehetõségét.<br>
A becsatolt iratokból kitûnõen az önkormányzat a terület ügyében osztályközi levelezéseket folytatott, majd véglegesen a 180/1999. (IX. 16.) sz. polgármesteri határozatában döntött az ingatlan ajánlatkérõ részére történõ átadásáról.<br>
Ajánlatkérõ a döntést követõen a kiviteli terveket véglegesítette és a közbeszerzési eljárást 1999. szeptember 30-án megindította.<br>
Ajánlatkérõ a Ptk 685. § c) pontja alapján részvénytársaság formájában mûködõ gazdálkodó szervezet és mint ilyen a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja alapján a törvény hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja szerint ugyanis a törvény hatálya alá tartoznak a következõ szervezeteknek a Kbt. 2. § (1) bekezdései szerinti beszerzései: a Magyar Köztársaság polgári törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodó szervezet vagy a helyi önkormányzat feladatkörébe tartozó közszolgáltatás céljából alapított önkormányzati intézmény, ha országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdése szerint az l. § e) pontjában szereplõ szervezet kizárólag a közszolgáltató tevékenységével közvetlenül összefüggõ közbeszerzése tekintetében köteles e törvény szabályai szerint eljárni. A közszolgáltató tevékenységgel közvetlenül összefügg a közbeszerzés, ha annak tárgya nélkül a közszolgáltató tevékenységet nem lehetne ellátni. Az olyan közbeszerzésre, amelynek tárgya természetben nem osztható, illetõleg részekre bontása esetén nem használható megfelelõen, és a közbeszerzés tárgyát az ajánlatkérõ a közszolgáltató, illetve az azon kívüli tevékenységéhez egyaránt felhasználja, a törvény szabályait kell alkalmazni.<br>
Az ajánlatkérõ nem vitathatóan közszolgáltató tevékenységet végzõ szervezet és mint ilyen, tevékenysége gyakorlása során kizárólagos jogosítvánnyal rendelkezik. Jelen beszerzése a közszolgáltatói tevékenységével közvetlenül összefügg.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 15. § (1) bekezdése alapján az érdemi határozatot a kérelem elõterjesztésétõl, illetõleg az eljárás hivatalból történõ megindításától számított 30 napon belül kell meghozni. Az Áe. 15. § (5) bekezdése alapján az eljáró államigazgatási szerv vezetõje a határidõt indokolt esetben egy ízben, legfeljebb 30 nappal meghosszabbíthatja.<br>
A fentiekre tekintettel ajánlatkérõ joggal bízhatott abban, hogy az 1999. március 12-én elõterjesztett beadványa legkésõbb május hó folyamán érdemben elintézõdik. Ez esetben kellõ idõ állt volna rendelkezésére nyílt közbeszerzési eljárás megindítására, illetve lefolytatására.<br>
A rendelkezésre álló iratokból kitûnik, hogy az önkormányzati határozat meghozatalát ajánlatkérõ késedelem nélkül intézkedett a kiviteli tervek véglegesítésérõl és a közbeszerzési eljárás megindításáról.<br>
A Döntõbizottság megállapította, hogy a rendkívüli sürgõsséget megalapozó körülmények nem ajánlatkérõ mulasztásából következtek be, így ajánlatkérõ jogszerûen folytatja a hirdetmény közzététele nélküli tárgyalásos eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, hivatalból indul. A Kbt. 79. § (1) bekezdése szerint a Döntõbizottság eljárása – ha a Kbt. másképp nem rendelkezik – az államigazgatási eljárás szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha – a megindításra vagy folytatásra okot adó körülmény már nem áll fenn – megszünteti.<br>
A fenti rendelkezésre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 29.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>