<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0073)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.280/9/1999<br>
Tárgy: a Közbeszerzések Tanácsa elnöke által hivatalból kezdeményezett jogorvoslati eljárása a Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa elnöke által hivatalból kezdeményezett eljárásban, amelyet a Budapest Fõváros Önkormányzata Fõpolgármesteri Hivatal 1052 Budapest, Városház u. 9–11., továbbiakban: ajánlatkérõ) "az 5. sz. városi fõforgalmi út Ecseri út–Határ út közötti 1,3 km hosszúságú 2x2 forgalmi sávos szakaszának elõkészítéséhez és megvalósításához kapcsolódó lebonyolítói feladatok" tárgyú közbeszerzési eljárása ellen indított, megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) és (5) bekezdésére tekintettel a Kbt. 44. § (5) bekezdését, ezért az ajánlatkérõnek az ajánlati felhívására vonatkozó döntését megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a tárgybani beszerzésre a K. É. 1999. október 20-i számában ajánlati felhívást tett közzé nyílt eljárás lefolytatására.<br>
A felhívás 3. a) pontjában határozta meg az elvégzendõ lebonyolítói feladatokat:<br>
A) A beruházás elõkészítési szakaszára,<br>
B) A beruházási program és az engedélyokirat jóváhagyását követõen.<br>
Az ajánlattevõk pénzügyi, gazdasági alkalmassága igazolására kért adatokat és tényeket a felhívás 11.1. pontja írta elõ. A mûszaki alkalmasság igazolására a 11.2. pont a), b) és c) alpontjai a referenciákat, a mûszaki, technikai felszereltséget és a teljesítésbe bevonni kívánt szakembereknek – különösen a minõség-ellenõrzésért felelõsök – ismertetését írta elõ. Ajánlatkérõ meghatározta az ajánlattevõk szerzõdés teljesítésére, alkalmatlanná minõsítésének szempontjait is a 11.2. b) alpontjában, amelyek között a 3. francia bekezdés szerint alkalmatlan az az ajánlattevõ, aki nem tudja igazolni a lebonyolítói feladat ellátására alkalmazott szakemberek fõvárosi lebonyolítói szakmai gyakorlatát.<br>
A részletes ajánlati feltételekrõl ajánlatkérõ dokumentációt is készített, amelyben részletezte a lebonyolítói feladatokat, az ajánlati felhívás szerint elõírt elõzõ 3 évi jelentõsebb lebonyolítói feladatainak konkrét ismertetését, a szerzõdéstervezetet, valamint a megvalósítandó beruházás kivonatos leírását. Az ajánlati dokumentáció 3.2 pontja második bekezdése szerint ajánlattevõnek bizonyítania kell az elmúlt 3, legfeljebb 5 évben mûszakilag hasonló, nagyságrendjében a jelen beruházással egyenlõ vagy meghaladó létesítmények megvalósításában szerzett fõvárosi lebonyolítói gyakorlatot, amelyet a melléklet "K" jelû formanyomtatványon írta elõ bemutatni.<br>
A Közbeszerzések Tanácsának elnöke hivatalból eljárást kezdeményezett, amely szerint a felhívás sértheti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben meghatározott esélyegyenlõség elvet azzal, hogy a 11.2. b) alpont alkalmatlansági minõsítési szempontként tüntette fel a fõvárosi lebonyolítói szakmai gyakorlat hiányát. Erre tekintettel indítványozta az ajánlati felhívás megsemmisítését.<br>
A Döntõbizottság a D.280/3/1999 sz. határozatával a közbeszerzési eljárást felfüggesztette.<br>
Ajánlatkérõ a kezdeményezõ iratra, illetõleg a döntõbizottsági határozatra tett észrevételében úgy nyilatkozott, hogy tudomásul veszi a Döntõbizottság kifogását az alkalmatlansági kritériumra vonatkozóan. Új alkalmatlansági szempontot jelölt meg "szövegjavaslatként", amellyel kapcsolatban kérte a Döntõbizottság "visszajelzését".<br>
Nyilatkozata szerint ajánlati felhívását a jövõben kívánja módosítani a "szövegjavaslat"-nak megfelelõen, a módosításról nem intézkedett.<br>
Tekintettel arra, hogy ajánlatkérõ felhívását nem vonta vissza, illetve nem módosította, jelen jogorvoslati eljárásban a Döntõbizottságnak abban a kérdésben kellett állást foglalnia, hogy ajánlatkérõ – a K. É. 1999. október 20-i számában megjelent felhívásában – a Kbt. szabályaival összhangban határozta-e meg az alkalmatlanná minõsítés szempontjai között a lebonyolítói feladatokra alkalmazott szakemberek fõvárosi lebonyolítói szakmai gyakorlatának hiányát.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése az ajánlattevõknek a szerzõdés teljesítéséhez szükséges pénzügyi és gazdasági alkalmassága igazolási szabályait határozza meg.<br>
A mûszaki alkalmasság – többek között – igazolható azoknak a szakembereknek (szervezeti egységnek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja].<br>
Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése].<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint az ajánlatkérõnek az (1) és (2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság álláspontja szerint a mûszaki alkalmasság igazolása során kizárólag annak lehet jelentõsége, hogy az ajánlattevõ, illetve lebonyolítói feladat ellátására alkalmazott szakemberei a beszerzés tárgyához mûszakilag (a feladat összetettsége, mûszaki sajátosságai stb.) és volumenében hasonló feladatok végzésében tud(nak)-e jártasságot felmutatni. A referencia megítélésében a munkavégzés helyének jelentõsége nincs.<br>
A hatósági engedélyezési, egyeztetési feladatok körét a jogszabályok pontosan elõírják, így azok ellátásához szintén nem szükséges fõvárosi referencia megléte.<br>
A Kbt. szabályai alapján a nyílt eljárásban az ajánlattevõk igen széles köre jogosult részt venni. A fent idézett 33. § (1) bekezdése szerint az ajánlattevõk (így még a külföldi székhelyû ajánlattevõk) számára (is) biztosítani kell az egyenlõ esélyt az ajánlatok megtételére, így pl. nem lehet a meg nem kívánt mûszaki alkalmassági követelmények igazolását a megvalósulási hely tekintetében földrajzilag úgy szûkíteni, hogy azzal a szerzõdés teljesítésére alkalmas ajánlattevõk egy részét eleve kizárja az eljárásban való részvételbõl.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) pontja alapján a rendelkezõ részben foglaltak szerint határozott. A jogorvoslati jogról pedig a Kbt. 89. § (1) bekezdése rendelkezik.<br>
A Döntõbizottság felhívja a figyelmet arra, hogy az ajánlati felhívás 3/A pontjából és a dokumentációból a lebonyolítói feladatok ismertetése során látható, hogy ajánlatkérõ közbeszerzési eljárást a tervek elkészítése elõtt nem tervez. A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés g) pontja szerint e törvény hatálya csak akkor nem terjed ki a tervezési tevékenységre, ha az ajánlatkérõ azzal kapcsolatban külön jogszabályban elõírt módon tervpályázatot folytat le.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 2.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>