<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0069)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.249/9/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Magyar Távirati Iroda Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Magyar Távirati Iroda Rt. (1016 Budapest, Naphegy tér 8., képviseli: dr. Szalay Péter ügyvéd, továbbiakban: ajánlatkérõ) "MTI Rt. tudósítói munkaállomás feladatait szolgáló 50 db hordozható személyi számítógép konfiguráció beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ a beszerzése egy részében megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésre tekintettel a Kbt. 70. § (1) bekezdés c) pontját, ezért ajánlati felhívásának a beszerzés mennyiségére vonatkozó rendelkezését megsemmisíti, és felhívja a figyelmét, hogy amennyiben a beszerzési szándékát továbbra is fenntartja, úgy ajánlati felhívását e vonatkozásban módosítani köteles 50 db-ról 25 db-ra. <br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. <br>
A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok és ajánlatkérõ tárgyaláson tett nyilatkozata alapján az alábbi tényállást állapította meg.<br>
Ajánlatkérõ 1999. szeptember 29-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapítottan 50 db hordozható személyi számítógép konfiguráció beszerzése tárgyában.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárását azzal indokolta, hogy a rendkívüli sürgõsségre tekintettel a nyílt vagy meghívásos eljárásra elõírt határidõk nem lennének betarthatók. Az ajánlati felhívásban az eljárás ily módon történõ indítását azzal indokolta, hogy korábban azért nem tudott eljárást indítani, mert a szükséges pénzügyi fedezettel nem rendelkezett. A beszerzés viszont sürgõs, mivel az év végéig üzembe kell helyezni az új szerkesztõségi rendszert, amely leváltja a 2000. év informatikai problémáit kezelni nem tudó régit. Az új rendszer üzembe állításának elmaradása veszélyezteti a közszolgálati feladatainak ellátását.<br>
Az ajánlati felhívását a Synergon Informatikai Rt., SZÜV Rt., Technotrade Informatikai Rt. és a Top Tech 2000 Kft. részére küldte meg.<br>
Az ajánlati felhívás 12. pontjában a teljesítési határidõt az alábbiak szerint határozta meg:<br>
1999. november 25-ig	 25 konfiguráció<br>
2000. május 31-ig 	25 konfiguráció<br>
Az ajánlatkérõ a hírszerkesztõségi rendszer mûszakilag indokolt fejlesztését több mint másfél éve megkezdte, különbözõ tanulmányterveket készített, illetve készíttetett, melynek eredményeként 1999. év nyarán sikeresen lezárt pilot project után kezdõdhetett meg a létrejött mintarendszer végleges megvalósítása. Ennek elsõ lépése volt az új rendszer mûködéséhez elengedhetetlenül szükséges nagysebességû számítógép-hálózat kiépítése. A háttér-infrastruktúra megvalósítását követõen a rendszer végleges paramétereinek ismeretében kerülhetett sor a munkaállomások, köztük a külföldi és vidéki tudósítói munkához elengedhetetlen laptopok beszerzésére.<br>
Az ajánlatkérõ 1998. évi gazdálkodása 243,8 M Ft mérleg szerinti eredményt mutatott, mely kellõ fedezetet biztosított a beszerzés tárgyát képezõ eszközökre. A mérleg szerinti eredmény felhasználásáról azonban ajánlatkérõ alapítója, a Magyar Köztársaság Országgyûlése a mai napig nem döntött. A folyó évi bevételei terhére kellett így a beszerzést megvalósítania, azonban a Magyar Televízió Rt. fennálló fizetési kötelezettségeinek ez évben nem tett eleget, így 1999. szeptember hónapra 124 M Ft tartozást halmozott fel. Ajánlatkérõnek ez év októberében sikerült megállapodást kötnie 1999. október 20-ától kezdõdõen a tartozás részletekben történõ rendezésérõl, mely alapján a beszerzés tárgyát képezõ eszközre a pénzügyi fedezete rendelkezésére állt. Ajánlatkérõ tárgyaláson tett nyilatkozatában elismerte, hogy ez évben a beszerezni kívánt mennyiség fele szükséges feltétlenül a 2000. január 1-jét követõ zavartalan mûködéséhez, azaz 25 db hordozható személyi számítógép.<br>
A Döntõbizottság elnöke a hirdetmény közzététele nélküli tárgyalásos eljárás ellen hivatalból eljárást kezdeményezett.<br>
Indoklásként a kezdeményezõ irat azt jelölte meg, hogy a 2000. év által elõidézett problémák köztudomásúak, ez a rendkívüli sürgõsséget nem alapozhatja meg. A fedezethiányra történõ hivatkozás ugyancsak nem elfogadható, hiszen ennek késedelmes megteremtése szintén ajánlatkérõ mulasztására vezethetõ vissza.<br>
A kezdeményezõ irat alapján a Döntõbizottság a D.249/1999 sz. határozatával ideiglenes intézkedésként az eljárást felfüggesztette. Ajánlatkérõ érdemi észrevételében az eljárás megszüntetését kérte, indokaként elõadta, hogy álláspontja szerint a közbeszerzési eljárást szabályosan folytatja, a felhívásában megjelölt indoklását iratokkal alátámasztotta.<br>
A Döntõbizottság megállapította, hogy a kezdeményezõ iratban foglaltak részben megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság elfogadta a becsatolt iratok és ajánlatkérõi nyilatkozat alapján, hogy a pénzügyi fedezet 1999. október hó folyamán teremtõdött meg a beszerzés tárgyát képezõ eszközökre, valamint azt is, hogy egy korábban megkezdett informatikai rendszer utolsó fázisa valósul meg jelen gépek beszerzésével, és a rendszer 2000. január 1-jével történõ beüzemelése más eljárási forma alkalmazásával határidõben nem valósulhatna meg.<br>
Azonban az ajánlati felhívás és ajánlatkérõ nyilatkozata is azt támasztotta alá, hogy a beszerezni kívánt teljes mennyiség vonatkozásában a rendkívüli sürgõsség nem áll fenn, hiszen 25 db laptopra vonatkozó teljesítési határidõt ajánlatkérõ csak 2000. május 31-ben jelölte meg, arra is tekintettel, hogy ennek fedezete akkor fog rendelkezésére állni. E mennyiség beszerzésére a nyílt közbeszerzési eljárás keretében az ajánlatkérõ által is megjelölt határidõben lehetõség van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján az ajánlatkérõ ajánlati felhívásának törvénysértõ rendelkezését megsemmisítette, és a Kbt. 88. § (1) bekezdés b) pontja alapján felhívta a jogkövetõ magatartásra.<br>
A Döntõbizottság eltekint a bírság alkalmazásától, tekintettel arra, hogy a Kbt. módosításának új szabályai még nem válhattak a mindennapos gyakorlat részévé.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 28.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>