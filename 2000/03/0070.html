<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0070)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.239/8/1999<br>
<br>
Tárgy: Herdlicska Márton jogorvoslati kérelme a Karinthy Frigyes Általános Mûvelõdési Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Kelemen és Társai Ügyvédi Iroda (1114 Budapest, Bartók B. út 11–13., ügyintézõ: dr. Matuz Norbert ügyvéd) által képviselt Herdlicska Márton László egyéni vállalkozó (1044 Budapest, Bezerédi u. 4., továbbiakban: kérelmezõ) dr. Leitner György (1136 Budapest, Balzac u. 54. VI. 3.) ügyvéd által képviselt Karinthy Frigyes Általános Mûvelõdési Központ (1046 Budapest, Halló u. 2., továbbiakban: ajánlatkérõ) Karinthy Frigyes Általános Mûvelõdési Központ két részlegének (egy iskola alsó és felsõ tagozatos és egy óvoda gyermekeinek és dolgozóinak) napi háromszori, illetve menza típusú étkeztetésének beszállítása, fõzéssel történõ biztosítása kb. 700 adagban, valamint az intézmény 1000 adagos fõzõkonyhájának mûködtetése tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad, megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, ezért az ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen jogorvoslatnak helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, ajánlatkérõ érdemi észrevétele, közbeszerzési eljárása során keletkezett iratai, valamint a tárgyaláson elhangzott szóbeli nyilatkozatok alapján az alábbi tényállást állapította meg.<br>
Az ajánlatkérõ a K. É. 1999. július 14-én megjelent 28. számában nyílt közbeszerzési eljárásra szóló felhívást tett közzé ajánlatkérõ két részlegének (egy iskola alsó és felsõ tagozatos és egy óvoda gyermekeinek és dolgozóinak) napi háromszori, illetve menza típusú étkeztetésének beszállítása, fõzéssel történõ biztosítása kb. 700 adagban, valamint az intézmény 1000 adagos fõzõkonyhájának mûködtetése tárgyában.<br>
Részajánlattételt ajánlatkérõ kizárta, míg alternatív ajánlattételre lehetõséget biztosított.<br>
A teljesítés határidejét oly módon határozta meg, hogy annak kezdõ idõpontja 2000. január 1., és határozatlan idõre szól.<br>
Meghatározta az ajánlati felhívásának 11. pontjában a pénzügyi, gazdasági és mûszaki alkalmasság igazolására kért adatokat és tényeket, valamint a 13. pontjában meghatározta azt, hogy az ajánlatokat az összességében legelõnyösebb ajánlat szempontja szerint bírálja el, ily módon megadta az elbírálási szempontokat fontossági sorrendben, amelyek az alábbiak voltak:<br>
– legkedvezõbb vállalási ár,<br>
– a teljesítés várható színvonala referencia és felkészültség alapján,<br>
– az adott körülményekhez való alkalmazkodási készség.<br>
Az ajánlatkérõ ajánlati dokumentációt készített, annak 5. pontjában elõírta, hogy a vállalkozónak kötelezettséget kell vállalnia arra, hogy a felhívásban meghatározott intézmények részére kb. 700 adagban napi háromszori étkezést kell biztosítani, beleértve a fõzést és az étel intézménybe történõ beszállítását.<br>
Elõírta továbbá azt, hogy a vállalkozónak "külön megkötött bérleti szerzõdés alapján" kell az iskola fõzõkonyháját üzemeltetni, amely magába foglalja az étel fõzését, és a "fõzõeszközök tisztítását, karbantartását, takarítását stb." is. Továbbá az ajánlati dokumentáció 6. pontjában az ajánlatok tartalmi feltételeit rögzítette ajánlatkérõ, ahol többek között elõírta, hogy az ajánlathoz mellékelni kell 4 példány vállalkozásiszerzõdés-tervezetet.<br>
1999. augusztus 24-én került sor az ajánlatok bontására, mely határidõre 6 ajánlattevõ nyújtotta be ajánlatát: Fekete Jánosné egyéni vállalkozó, Herdlicska Márton egyéni vállalkozó, Elamen Rt., Sodexho Kft., Junior Rt., Kinder F és K Kft.<br>
Az ajánlatkérõ ezt követõen az ajánlatokat értékelte, és 1999. szeptember 23-án nyilvánosan eredményt hirdetett.<br>
Fekete Jánosné egyéni vállalkozó ajánlatát a központi pénzügyi alapokkal szembeni tartozás, valamint a szerzõdéstervezet csatolásának hiánya miatt, a Sodexho Kft. ajánlatát a konyhaüzemeltetési szerzõdés hiánya miatt, Herdlicska Márton ajánlatát ugyancsak a konyhaüzemeltetési szerzõdés hiánya miatt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította. A legkedvezõbb ajánlattevõként a Junior Rt.-t, míg a következõ legkedvezõbb ajánlatot tevõnek az Elamen Rt.-t hirdette ki.<br>
A kérelmezõ 1999. október 4-én nyújtott be jogorvoslati kérelmet a Döntõbizottsághoz, melyben kérte, hogy állapítsa meg a Döntõbizottság, hogy megsértette azzal a magatartásával az ajánlatkérõ a Kbt. rendelkezéseit, hogy ajánlatát jogszabálysértõen érvénytelennek nyilvánította, valamint kérte, hogy a közbeszerzési eljárást lezáró döntését is semmisítse meg az ajánlatkérõnek, valamint marasztalja a felmerült költségek viselésében.<br>
Indokaként elõadta, hogy az ajánlati felhívás és dokumentációban foglalt formai és tartalmi követelményeknek megfelelõen nyújtotta be ajánlatát. Sem az ajánlati felhívás, sem az ahhoz kapcsolódó dokumentáció külön nem nevesítette a konyhaüzemeltetési szerzõdés tervezetének csatolását, csupán vállalkozásiszerzõdés-tervezet benyújtását írták elõ, amely az ételszolgáltatásra vonatkozott, azt pedig a megkövetelt példányban õ is teljesítette, illetõleg vállalta a konyha üzemeltetését az ajánlatkérõ által meghatározott feltételek mellett oly módon, hogy vállalta volna 3000 Ft/m2-ért a helyiség bérlését és üzemeltetését.<br>
Ajánlatkérõ a jogorvoslati kérelem elutasítását kérte. Álláspontja szerint a jogszabálynak megfelelõen jártak el az eljárást lezáró döntésük meghozatala során. Rögzítette az ajánlati felhívásának 2. c) pontjában, valamint a 3. a) pontjában, hogy külön megkötött bérleti szerzõdés alapján kell az iskolai fõzõkonyhát üzemeltetnie. Az ajánlati felhívásban vállalkozási szerzõdéstípust jelölt meg, és ily módon a csatolt vállalkozási szerzõdés tervezetébe kérelmezõ nem építette be a konyha üzemeltetéshez szükséges szerzõdés tervezetét. Ajánlatának további részében nem bocsátott olyan adatokat az ajánlatkérõ rendelkezésére, amelyek alapján lehetséges lenne megfelelõ tartalmú szerzõdés létrehozása.<br>
Egyéb érdekelt érdemi észrevételt nem tett.<br>
A kérelmezõ jogorvoslati kérelme alapos.<br>
A jogorvoslati kérelem elbírálása során azt kellett megvizsgálnia a Döntõbizottságnak, hogy a benyújtott ajánlatok mindegyike érvényes volt-e, illetõleg szükség volt-e kizárás jogintézményét alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. A második bekezdés értelmében továbbá az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az erre vonatkozó igazolásokat, amelyeket az ajánlati felhívásban, valamint a dokumentációban elõírt az ajánlatkérõ, csatolni köteles.<br>
Az ajánlatkérõ a beérkezett ajánlatokat a felbontáskor, illetõleg azt követõen megállapíthatja, hogy mely ajánlatok érvénytelenek, illetõleg mely ajánlattevõvel szemben kell a kizárás jogintézményét alkalmazni. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek, míg az 53. § (1) bekezdése azokat az esetköröket részletezi, melyek fennálltakor az ajánlattevõket ki kell zárni az eljárásból.<br>
Mind az ajánlatok érvénytelenségének megállapítása, mind pedig a kizárás intézményének alkalmazása esetén a jogkövetkezmény azonos, azaz a közbeszerzési eljárás további szakaszában már nem vehetnek részt azok, akik érvénytelen ajánlatot tettek, illetõleg az ajánlattevõ, akivel szemben a kizárási ok fennállt, ezért az ajánlatok érdemben nem kerülhetnek elbírálásra.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság a becsatolt dokumentáció II., V. és VII. fejezeteinek tanulmányozása, valamint az ajánlatkérõnek a tárgyaláson tett nyilatkozata alapján megállapította, hogy az ajánlatkérõ a közbeszerzési eljárást egyrészt a 200 adagos étkeztetés vonatkozásában kívánta lefolytatni, másrészt ezzel egyidejûleg külön bérleti szerzõdés megkötésével, mintegy hasznosítani kívánta az 1000 adagos fõzõkonyháját.<br>
Az ajánlatkérõ a tárgyaláson maga is elismerte, hogy a gyermekétkeztetés biztosítása, valamint a fõzõkonyha mûködtetése között nincs szoros összefüggés. A majdani nyertes ajánlattevõ szállíthatja a 700 adagot más fõzõkonyháról, az ajánlatkérõ tulajdonában lévõ 1000 adagos fõzõkonyhájából pedig szállíthat bárhová tetszés szerint.<br>
Ajánlatkérõ úgy kívánta a 700 adagra vonatkozó gyermekétkeztetést megoldani, hogy nem kötötte ki, hogy csak saját tulajdonú konyhájáról történhet e szolgáltatás, hanem a közbeszerzési eljárásban összekapcsolta e szolgáltatás beszerzését a tulajdonában lévõ konyha hasznosításával.<br>
A korábban hivatkozott ajánlati dokumentáció 5. pontjában "külön megkötött bérleti szerzõdés" megnevezése bizonytalanságot jelentett az ajánlattevõk számára, mivel konkrétan nem határozta azt meg ajánlatkérõ, hogy ezen eljárás lezárásaként kerül-e megkötésre a bérleti szerzõdés. Ezt a bizonytalanságot támasztja alá az a körülmény is, hogy más ajánlattevõ sem csatolta az üzemeltetéssel kapcsolatos bérletiszerzõdés-tervezetet. Kérelmezõ az ajánlatkérõ üzemeltetési kívánalmának eleget tett azzal, hogy ajánlatának 1. oldalán 1999. augusztus 1-jén kelt nyilatkozata értelmében vállalta az 1000 adagos fõzõkonyha mûködtetését, valamint megtette tényleges ajánlatát.<br>
Ajánlattevõ tehát figyelemmel a korábban hivatkozott 43. § (1) bekezdésében foglalt követelményeknek eleget tett, és az ajánlati felhívás dokumentációjának megfelelõen nyújtotta be ajánlatát.<br>
A Döntõbizottság nem tudta elfogadni ajánlatkérõnek azon védekezését, mely szerint az ajánlati felhívásának 2. b) pontjában külön meghatározta, hogy a szerzõdés meghatározása, amire ajánlatot kér: vállalkozási szerzõdés, hiszen ugyanakkor ellentmondó ennek a nyilatkozatnak a korábban hivatkozott ajánlati dokumentáció 5. pontja, ahol konkrétan bérleti szerzõdés került megnevezésre.<br>
A Döntõbizottság álláspontja szerint az 1957. IV. törvény a polgári törvénykönyv (továbbiakban: Ptk. XXXV. fejezet) pontosan meghatározza a vállalkozási szerzõdés típusait. A Ptk. XXXVII. fejezete taglalja a bérleti szerzõdés eseteit. Ebbõl következik tehát, hogy a bérleti szerzõdés nem egy típusa a vállalkozási szerzõdéseknek. Így nem következik az egyértelmûen, hogy ajánlattevõknek tudniuk kellett volna azt, hogy a vállalkozási szerzõdésnek magában kell foglalnia egy bérlettel vegyes hasznosítási szerzõdés elemeit, még akkor sem, ha az ajánlati dokumentáció bizonyos elõbb hivatkozott pontjai esetlegesen erre vonatkozó követelményeket állapítanak meg. Ezek sem voltak egyértelmû ajánlatkérõi követelmények, hiszen csak felsorolás jelleggel írta elõ, hogy a bérleti szerzõdés valójában majd mit fog tartalmazni, ami nem csak a helyiség bérletét foglalja magában, hanem pl. a fõzõeszközök használatát és karbantartását, illetõleg a helyiség takarítását.<br>
Nem tudta elfogadni Döntõbizottság azt az ajánlatkérõi védekezést sem, melyben azt kifogásolta, hogy a bérleti díj módosításának a feltételeire, a konyhai gépek, berendezések karbantartásának és ennek költségeinek viselésérõl, konyha fogyóeszközökkel való felszerelése, rovar-, rágcsálóirtás költségeinek viselését nem határozta meg ajánlattevõ, hiszen erre vonatkozó ajánlatkérõi határozott kívánalom nem volt sem az ajánlati felhívásban, sem az ajánlati dokumentációban.<br>
A Döntõbizottság álláspontja szerint az ajánlati felhívás és dokumentáción alapuló és ajánlatkérõ által megkívánt és dokumentáció tartalmából következõ vállalkozásiszerzõdés-tervezet csatolásra került a kérelmezõ ajánlatában. Megsértette tehát az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontját azzal a magatartásával, hogy a kérelmezõ érvényes ajánlatát érvénytelenné nyilvánította, és így már ezen ajánlat érdemi összehasonlításra sem került.<br>
Döntõbizottság megvizsgálta e szempontból a többi ajánlatot is, és megállapítható volt a becsatolt iratokból, hogy ugyancsak jogszabálysértõen járt el akkor az ajánlatkérõ, amikor a Sodexho Kft. mindkét ajánlatát szerzõdéstervezet csatolásának hiánya miatt érvénytelenné nyilvánította a fentebb kifejtett indokokra tekintettel.<br>
Helyes volt azonban az ajánlatkérõ döntése a Kinder F és K Kft. esetében, hiszen megállapítható volt, hogy a Központi Nukleáris Pénzügyi Alappal szembeni tartozásról szóló igazolás nem került csatolásra, valamint Fekete Jánosné egyéni vállalkozó ajánlatában nem volt fellelhetõ a helyi adó, a Központi Nukleáris Pénzügyi Alappal és a Munkaerõ-piaci Alappal szembeni tartozásról szóló, valamint az illetéktartozásról szóló igazolás.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése értelmében az ajánlatkérõnek ki kell zárni az eljárásból azt az ajánlattevõt, aki a 46. §-ban foglaltak ellenére nyújtotta be az ajánlatát, azaz a Kbt. 46. §-a szerint nem lehet ajánlattevõ az, aki b) pont értelmében egy évnél régebben lejárt adó-, illeték-, vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
Minderre tekintettel tehát a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a rendelkezõ részben foglalt jogsértést megállapította, valamint a 88. § (1) bekezdés c) pontja alapján megsemmisítette az ajánlatkérõnek a közbeszerzési eljárást lezáró döntését. Annál is inkább, hiszen az ajánlatok értékelése során nem vette figyelembe ajánlatkérõ se a kérelmezõ, se a Sodexho Kft. ajánlatát, így nem tudta a Kbt. 59. § (1) bekezdése szerint az összességében legelõnyösebb ajánlatot kiválasztani. A Döntõbizottság észlelte az eljárása során, hogy az ajánlati felhívás elsõ elbírálási szempontjához a dokumentáció többlet elbírálási szempontot épített be, hiszen az ajánlati felhívás a legkedvezõbb vállalási árat rögzíti elsõ elbírálási szempontként, míg az ajánlati dokumentáció VII. fejezete ezen túlmenõen a konyhára vonatkozó legkedvezõbb bérleti feltételek elbírálási szempontját is elõírja.<br>
Ezzel a magatartásával ajánlatkérõ lényegében az ajánlati felhívás lényeges, törvényben rögzített tartalmi elemeit módosította anélkül, hogy az ajánlati felhívását a törvényben elõírt módón módosította volna. A törvényben meghatározott jogvesztõ határidõre tekintettel a felhívás és a dokumentáció jogszabályba ütközõ elõírásait azonban nem tudta Döntõbizottság orvosolni ezen eljárásában.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 15.<br>
<br>
Dr. Deli Betty s. k.	Hámori András s. k.	<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>