<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0095)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz: D.226/11/1999<br>
<br>
Tárgy: Royal Bau Rt. jogorvoslati kérelme Józsefváros Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Royal Bau Rt. (1051 Budapest, Nádor u. 36., a továbbiakban: kérelmezõ) jogorvoslati kérelmének, melyet a Józsefvárosi Rehabilitációs és Városfejlesztési Rt. (1085 Budapest, Üllõi út 14., a továbbiakban: ajánlatkérõ) "Budapest VIII., Baross u. 30. szám alatti lakóház (fszt. + 5 emelet, kb. 3000 m2) felújítása, 4 lakás korszerûsítése, szakaszos födémcsere, új lift és új tetõszerkezet építése a kiviteli terveknek megfelelõen" tárgyú közbeszerzési eljárása ellen nyújtott be, a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1999. LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (2) bekezdésére figyelemmel a 48. § (3) bekezdését. Erre tekintettel a Döntõbizottság felhívja ajánlatkérõt a törvény szabályainak megfelelõ eljárásra, azaz a kérelmezõ által történõ dokumentáció visszaszolgáltatásával egyidejûleg fizesse vissza az ajánlati dokumentáció ellenértékét, 375 000 Ft-ot, azaz háromszázhetvenötezer forintot.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, ajánlatkérõ érdemi észrevétele, a közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1999. május 26. napján megjelent számában nyílt közbeszerzési eljárásra szóló felhívást tett közzé Budapest VIII., Baross u. 30. szám alatti lakóház felújítása, 4 lakás korszerûsítése, szakaszos födémcsere, új lift és tetõszerkezet építése a kiviteli terveknek megfelelõen tárgyban.<br>
Ajánlatkérõ dokumentációt is készített, melyet 300 000 Ft + áfa összegért bocsátott az eljárásban részt vevõk rendelkezésére. A dokumentáció megvásárlása az ajánlat benyújtásának feltétele volt, az ajánlati felhívás 15.2. pontja szerint. Az ajánlatok benyújtásának határideje 1999. július 6. 16.00 órában került meghatározásra,  az ajánlatkérõ székhelyén.<br>
A felhívás 15. a) pontjában ajánlatkérõ az eljárás <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjának megfelelõ eredménytelensége esetére a dokumentáció árának visszatérítését vállalta.<br>
Az ajánlati dokumentáció 8. oldalán az ajánlattétel formai elõírása között elõírta ajánlatkérõ, hogy az ajánlattételi határidõn túl kézhez vett ajánlatokat érvénytelenné fogja nyilvánítani. Az ajánlati dokumentációt 7 gazdálkodó szervezet vásárolta meg, közöttük kérelmezõ is. Az ajánlatkérõ 1999. július 6-án, két különbözõ közbeszerzési eljárásban végezte ugyanazon a napon és helyen, de eltérõ idõpontban az ajánlatok bontását. Jelen jogorvoslati eljárás tárgyát nem képezõ Baross u. 32. szám alatti épülettel kapcsolatos ajánlattételi határidõ július 6-án 15.00 órakor volt, az eljárás tárgyát képezõ Baross u. 30. szám alatti épületre vonatkozó határidõ 16.00 órakor járt le. A kérelmezõ a Baross u. 32. számú házra megadott idõpontig, azaz 15.00 óráig nem nyújtotta be ajánlatát, ezért a Baross u. 32. szám alatti épület rekonstrukciójára vonatkozó ajánlatát nem fogadta be ajánlatkérõ és megállapította, hogy az ajánlata érvénytelen, felbontás nélkül azt a benyújtónak visszaadta.<br>
Jelen jogorvoslati eljárás tárgyát képezõ Baross u. 30. sz. épületre vonatkozó közbeszerzési eljárásban 6 ajánlat érkezett: Ka-Bau Kft., a Generál Building Kft., Zalai Általános Építõ Vállalkozó Rt., EVÉK Rt., Bayer-Center Kft, Pro 21 Kft.<br>
A bontás alkalmával a Ka-Bau kft., az EVÉK Rt. és a Pro 21 Kft. ajánlatát érvénytelenné nyilvánította ajánlatkérõ. Ebben az eljárásban kérelmezõ ajánlatot nem nyújtott be, azonban a dokumentációt õ is megvásárolta.<br>
Ajánlatkérõ elvégezte a három – mindaddig – érvényesnek tekintett ajánlat bírálatát, a Generál Building Kft. és a Bayer-Center Kft. ajánlatát ugyancsak érvénytelenné nyilvánította, és az egy érvényes ajánlatról, a ZÁÉV Rt. ajánlatáról megállapította, hogy az igen magas ajánlati ár miatt azt elfogadni nem tudja. Így a közbeszerzési eljárást minderre tekintettel a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján érvénytelenné nyilvánította, egyben arról is döntött, hogy a Kbt. 70. § a) pontja szerint hirdetmény közzététele nélküli tárgyalásos eljárás kiírását kezdeményezi.<br>
A Józsefvárosi Önkormányzat közbeszerzési bizottsága 1999. augusztus 4-én hozta meg az erre irányuló döntését. Az eredményrõl szóló tájékoztató 1999. szeptember 15-én jelent meg a K. É.-ben, majd 1999. augusztus 31-én közzétette a részvételi felhívással indult, <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontján alapuló tárgyalásos eljárását.<br>
Ezen részvételi felhívásában elõírta ajánlatkérõ, hogy a korábban megvásárolt dokumentáció ebben az eljárásban is felhasználható azok részére, akik azt a nyílt eljárásban már megvásárolták. Egyébként a korábbi eljárásban ajánlatot tevõ mind a hat ajánlattevõt felhívta ajánlattételre. Ebbõl következõen a dokumentációt egyik ajánlattevõ sem szolgáltatta vissza a Baross u. 30. szám alatti épülettel kapcsolatos közbeszerzési eljárásban.<br>
Kérelmezõ 1999. október 5-én nyújtott be hiánytalanul jogorvoslati kérelmet a Döntõbizottsághoz, melyben sérelmezte, hogy ajánlatkérõ nem fizette vissza számára az eljárásban megvásárolt dokumentáció árát. Indokaként elõadta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján az eljárást eredménytelennek nyilvánította, ezért a Kbt. 60. § (2) bekezdés, valamint a 48. § (3) bekezdés értelmében a dokumentáció ellenértéke visszajár ilyen esetben. Ezért kérte, hogy a Döntõbizottság állapítsa meg a jogsértést, valamint kötelezte a megfelelõ eljárásra ajánlatkérõt.<br>
Ajánlatkérõ a jogorvoslati kérelem elutasítását kérte megalapozatlanságra hivatkozva. Ajánlatkérõ elõadta, hogy eljárásuk jogszerû volt, hiszen a beszerzés tárgyát képezõ eljárásban ugyan kérelmezõ általa sem vitatottan megvásárolta a dokumentációt, azonban ajánlatot nem adott be, így az eljárásban õ nem volt ajánlattevõ. A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(2) és 48. § (3) bekezdése értelmében a dokumentáció ára csak az eljárásban részt vevõ ajánlattevõknek jár vissza, az eredménytelenül befejezõdött eljárás esetén.<br>
A kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ a megfelelõ ajánlattételhez szükséges dokumentációt készíthet, melyet ellenérték fejében bocsáthat az eljárásban részt vevõk rendelkezésére.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(3) bekezdése szerint az ajánlati felhívás visszavonása esetén – ha a dokumentáció rendelkezésre bocsátása ellenérték fejében történt – az ajánlatkérõ köteles az ellenértéket, az ajánlattevõ pedig a dokumentációt visszaadni. Az ajánlatkérõ a felhívását pedig a 48. § (2) bekezdése szerint csak és kizárólag az ajánlattételi határidõ lejártáig vonhatja vissza. Jelen törvényi szabályozás értelmében rendkívül tágan értelmezi a törvényalkotó az eljárásban részt vevõk körét. Ez esetben tehát nem feltétlenül biztos, hogy teljeskörûen mindazok, akik az ajánlati dokumentációt megvásárolták, az ajánlattételi határidõ határnapját megelõzõen valamennyien beadják az ajánlatukat, az is valószínûsíthetõ, hogy ajánlat egyáltalán nem érkezik az ajánlatkérõhöz, de ettõl függetlenül õk részesei lettek a közbeszerzési eljárásnak azzal, hogy az ajánlati dokumentációt megvásárolták.<br>
A becsatolt iratokból megállapítható, hogy a jogorvoslat tárgyát képezõ közbeszerzési eljárásban a kérelmezõ részt vett, az ajánlati dokumentációt megvásárolta, valóban igaz azonban, hogy nem tett ajánlatot. Maga az ajánlatkérõ sem vitatja azt a tényt, hogy az ajánlati dokumentációt megvásárolta kérelmezõ.<br>
Azt is tényként lehetett megállapítani, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eljárását eredménytelennek nyilvánította, hiszen egyrészt érvénytelen ajánlatok érkeztek, másrészt pedig az érvényes ajánlat nem volt számára megfelelõ. Így a Kbt. 60. § (2) bekezdése szerint, ha az ajánlatkérõ egyik ajánlattevõ ajánlatát sem fogadja el, vagy ajánlatokat az e törvényben elõírt határidõn belül nem bírálja el, a dokumentá-ciót ellenérték fejében bocsátotta rendelkezésre, az ajánlati felhívás visszavonására vonatkozó rendelkezéseket kell alkalmazni, azaz a 48. § (3) bekezdése szerint a korábban említettek értelmében az ajánlati dokumentáció árát vissza kell fizetnie az eljárásban részt vevõknek.<br>
Ugyanezen szakasz értelmében, mikor is az ajánlati felhívás visszavonásáról beszél a törvény, akkor sem kerülhet sor az ajánlatok bontására, hiszen a visszavonásra csak abban az esetben kerülhet sor, ha ez az ajánlatkérõi aktus az ajánlattételi határidõ elõtt történik. Ez esetben nem ismert teljeskörûen, hogy ki vagy kik tettek ajánlatot, mivel az ajánlattételi határidõ utolsó pillanatában is benyújthatók azok. Ezért tehát nincs annak jelentõsége, hogy ténylegesen ki tett határidõre ajánlatot.<br>
Jelen eljárásban ajánlatkérõ érvényességi követelményként írta elõ, hogy csak és kizárólag az tehet ajánlatot, aki az ajánlati dokumentációt megvásárolta.<br>
Ily módon tehát a korábban említett törvényhelybõl következõen, illetõleg erre az ajánlatkérõi elõírásra figyelemmel is az ajánlati dokumentáció ellenértékének visszafizetési kötelezettsége fennáll, mivel a közbeszerzési eljárásban részt vett kérelmezõ a kötelezõen elõírt dokumentáció megvásárlásával.<br>
Minderre tekintettel tehát az ajánlatkérõ megsértette a rendelkezõ részben foglalt törvényhelyet azzal a magatartásával, hogy az eredménytelennek minõsített eljárása következtében nem fizette vissza az ajánlati dokumentáció árát annak az eljárásban részt vevõnek, aki a dokumentációt megvásárolta.<br>
A Döntõbizottság megállapította a törvény megsértését és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján hívta fel a törvény szabályainak megfelelõ eljárásra ajánlatkérõt.<br>
A jogsértés megállapításra került, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte ajánlatkérõt a 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. október 25.<br>
<br>
Dr. Deli Betty s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>