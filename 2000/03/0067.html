<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0067)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.250/10/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az Eötvös Loránd Tudományegyetem Fõigazgatói Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: bizottság elnöke) az Eötvös Loránd Tudományegyetem Fõigazgatói Hivatal (1056 Budapest, Szerb u. 21–23., továbbiakban: ajánlatkérõ) "200 mellékállomásos telefonalközpont beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésre tekintettel a 70. § (3) bekezdés b) pontját, ezért ajánlatkérõ ajánlati felhívásra vonatkozó döntését megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg.<br>
Ajánlatkérõ 1999. október 1-jén hirdetmény közzététele nélküli tárgyalásos eljárást kezdeményezett 1 db 200 mellékállomásos telefonközpont beszerzése tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapítottan. Az eljárást azzal indokolta, hogy a telefonalközpontjai telepítését kezdetben az AT&T Magyarország Kft., majd ennek jogutódja a Lucent Technologies Kft. végezte. A központosított számlázás lehetõségének biztosítása érdekében a tárgyalást ezzel a céggel kívánják lebonyolítani.<br>
A döntõbizottság elnöke – a törvényes határidõn belül – 1999. október 14-én jogorvoslati eljárás lefolytatását kezdeményezte, mert álláspontja szerint ajánlatkérõ kellõ jogalap nélkül kívánja a tárgyalásos eljárást alkalmazni. Indoklásként elõadta; hogy ajánlatkérõ nem a meglévõ alközpontjainak bõvítésére folytatja az eljárást, hanem egyik épületébe új, 200 vonalas alközpontot kíván telepíteni. Az egyes alközpontoknak ugyan illeszkedniük kell egymáshoz, ez azonban nem jelenti azt, hogy csak azonos típusú, azonos gyártótól származó termékkel lehet ezt biztosítani. Bármely terméknek a forgalomba hozatalához szükséges a Hírközlési Fõfelügyelet forgalomba hozatali engedélye, ehhez viszont szükséges, hogy a termék megfeleljen a nemzetközi egyezményekben rögzített szabványoknak, amely biztosítja, hogy a termékek egymáshoz illeszthetõk legyenek.<br>
A Döntõbizottság a jogorvoslati eljárást megindította, és a D.250/3/1999. sz. határozatával ideiglenes intézkedésként az eljárás felfüggesztését rendelte el.<br>
Az ajánlatkérõ érdemi észrevételében a hivatalból kezdeményezett eljárás megszüntetését kérte az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján.<br>
Indoklásként elõadta, hogy jelenleg egységes alközponti rendszert üzemeltet, és a tárgyalásos eljárás elsõdleges célja nemcsak egy független új alközpont telepítése, hanem a meglévõ egységes alközponti rendszer bõvítése volt.<br>
Az egységes mûködést az eddig telepített DEFINITY típusú alközpontok hálózatba szervezéséhez kifejlesztett DCS protokoll biztosítja. A DCS protokoll nem nemzetközi szabványokon nyugszik, hanem az AT&T Bell Laboratories által létrehozott speciális kommunikációs eljárás. A különbözõ alközpontgyártók által közösen elfogadott egyetlen intelligens protokoll, amit a QSIG-ajánlás definiál, 1992-ben az egyetemi hálózat telepítésekor még nem állt rendelkezésre. A QSIG-ajánlás a különbözõ gyártók által készített telefonközpontok közötti együttmûködést biztosítja.<br>
Minden egyes gyártó létrehozza viszont azt a saját belsõ kommunikációs eljárását, amelynek segítségével saját eszközrendszerén belül magas szintû szolgáltatásokat képes nyújtani.<br>
Jelen esetben a QSIG-ajánláson belüli együttmûködési lehetõségek nem felelnek meg az elvárásaiknak, mert ezek haszna a meglévõ szolgáltatási színvonal csökkenését okozza, többletkiadást eredményezne, QSIG protokoll nem támogatja az elektronikus telefonkönyv rendszeren belüli használatát, és az egységes számmezõ kialakítását, a rendszerben központilag alkalmazott erõforrásoknak a hálózat bármely pontján történõ hozzáférését. Ezen belül nem valósítható meg a hívások központi kezelése, a hangposta teljes körû szolgáltatásainak igénybevétele a hálózat bármely pontjáról, a hálózatban jelenleg mûködõ GSM-adapterek elérésének számlázórendszeren történõ regisztrálása, az egységes PIN-kód alapú telefonálás.<br>
A rendszeridegen alközpont bekerülése többletkiadásokat eredményez, pl. a jelenlegi mûszaki személyzet alközpontkezelõ személyzet kiképzését igényli.<br>
A Lucent Technologies Kft. mint felkért ajánlattevõ érdemi észrevételében ajánlatkérõ által elõadottakat megerõsítette.<br>
A Döntõbizottság álláspontja szerint a jogorvoslati eljárás kezdeményezése megalapozott volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerint ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
Ajánlatkérõ jelen esetben a Lucent Technologies Kft.-t hívta fel ajánlattételre, azzal az indoklással, hogy korábban az alközpontokra annak jogelõdjével, az AT&T Magyarország Kft.-vel kötött szerzõdést.<br>
Ajánlatkérõ azonban az eljárásban nem bizonyította, hogy a most ajánlattételre felhívott Lucent Technologies Kft. az AT&T Magyarország Kft. jogutódja lenne.<br>
A Döntõbizottság e tárgyban nyilatkoztatta a Lucent Technologies Kft.-t, aki a cégkivonata másolatát csatolta, amelybõl a jogutódlás tényének fennállása nem volt megállapítható.<br>
A rendelkezésre álló iratokból az is kitûnik, hogy ajánlatkérõ a korábbiakban három szerzõdést is kötött telefonalközpont beszerzése tárgyában az AT&T Kft.-vel 1993. március 10-én, 1994. november 21-én, a harmadikat pedig 1995-ben.<br>
Ajánlatkérõnek a Budapesten földrajzilag különbözõ helyeken lévõ, mintegy huszonhat épület közül csak hét helyen üzemel jelenleg DEFINITY típusú alközpont.<br>
A fentiek alapján megállapította a Döntõbizottság, hogy ajánlatkérõ nem a korábbi nyertes ajánlattevõt hívta fel ajánlattételre, tehát a törvényi tényállás azon eleme, mely szerint a korábbi nyertes ajánlattevõt lehet a hivatkozott törvényhely alapján ajánlattételre felhívni, nem áll fenn. A törvényi tényállás szerint a korábbi nyertes ajánlattevõvel egy alkalommal van lehetõség újabb szerzõdést kötni.<br>
Ezen tényállási elem sem valósult meg jelen esetben, hiszen ajánlatkérõ a beszerzés tárgyára vonatkozóan korábban ugyanazon céggel már három szerzõdést kötött.<br>
Amennyiben pedig az általa hivatkozottak szerint további fejlesztést is tesz, ezen törvényi tényállásra alapozottan nincs is lehetõsége a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerint ismételten az általa kiválasztott céget ajánlattételre felhívni.<br>
A Döntõbizottság a mûszaki indokoltság megalapozottságát is vizsgálta. Ennek során megállapította, hogy ajánlatkérõ által hivatkozott feltételek nem állnak fenn. Elsõsorban a kiíró által hivatkozott "Definity típusú alközpontok hálózatba szervezéséhez kifejlesztett DCS protokoll"-ra alapozott indokoltság nem áll fenn. Ugyanis a telefóniában körülbelül 9-10 éve, lényegében azzal megegyezõ idõtartam óta, mint ajánlatkérõnél a választott típusú, a mai korszerûek elõdjének tekinthetõ alközpontok telepítése megkezdõdött, a DCS mozaikszó alatt nem egy meghatározott cég protokollját, hanem általában a Digital Cellular System szerinti (azaz: digitális, cellás rendszerû) távközlési rendszert értenek. Ennek rendszerelemei, eljárásai az elmúlt 10 évben nagymértékben egységesedtek, így függetlenül attól, mennyi került beemelésre közülük a nemzeti szabványtárakba, mind al-, mind fõközponti szinten az együttdolgozás a kapcsolóközpontok között megoldott, illetõleg megoldható.<br>
Tehát annak a kérelmezõ által hivatkozott, esetleges többletköltséget okozó tételnek, amely a különféle saját rendszereket fejlesztõ alközponti váltók nem szabványosított együttmûködési felületei összekapcsolásának plusz igényeibõl áll elõ (pl. számlázási modul, QSIG-protokoll anomáliák) más típusú eljárás alkalmazását indokolja, hiszen éppen a piaci megmérettetés alkalmával mutatkozik meg, hogy a szabatosan megfogalmazott ajánlati feltételeket más gyártó (vagy éppen ezen gyártó más forgalmazója) hasonló, vagy esetleg kedvezõbb ajánlati összeggel ki tudja elégíteni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a 88. § (1) bekezdés c) pontja szerint az ajánlatkérõ döntését megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 15.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>