<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0066)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D. 259./8/1999.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az Antenna Hungária Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: bizottság elnöke) az Antenna Hungária Magyar Mûsorszóró és Rádió-hírközlési Rt. (1119 Budapest, Petzvál J. u. 31–33., képviseli: Boksayné dr. Zsuffa Katalin jogtanácsos, továbbiakban: ajánlatkérõ) "professzionális kültéri szerelésre és üzemeltetésre alkalmas AM-mikro ismétlõállomás beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg.<br>
Ajánlatkérõ hirdetmény közzététele nélküli tárgyalásos gyorsított közbeszerzési eljárást indított 1999. október 11-én professzionális kültéri szerelésre és üzemeltetésre alkalmas AM-mikro ismétlõállomás beszerzése tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján. Ajánlattételre a Teletechnika Kft.-t hívta fel.<br>
Az eljárási fajta alkalmazását azzal indokolta, hogy tervbe vette átjátszóállomás megépítését Budapesten, az eddig árnyékos területeken. A mûszaki feladat különleges, egyedi fejlesztést igényel, és belátható idõn belüli elvégzésére kizárólag az ajánlattételre felkért cég alkalmas.<br>
A Döntõbizottság elnöke a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében biztosított jogkörében eljárva hivatalból eljárást kezdeményezett, mert álláspontja szerint a Kbt. 70. § (1) bekezdés b) pontjának feltételei nem állnak fenn.<br>
Indoklásként elõadta, hogy az elvégzendõ feladat "árnyékos területeken" átjátszóállomás építése nem újszerû, különleges fejlesztést igénylõ feladat. A leárnyékolt területek besugárzása, függetlenül a frekvenciától és a választott modulációtól, nem hordoz olyan mûszaki-technikai sajátosságot, amely következtében csak egyetlen ajánlattevõ lenne képes a szerzõdés teljesítésére. Ajánlatkérõ érdemi észrevételében elõadta, hogy jogszerûen folytatja a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
Indoklásában részletesen kifejtette, hogy 1987 óta nyújt mûsorszét- és mûsorelosztó szolgáltatást, és rendelkezik rádióengedéllyel a budapesti AM-mikro rendszer a 12,3–12,5 GHz-es sávban. Az AM-mikro rendszere Budapest és környékén 17 km-es sugarú körben mûködik, azonban bizonyos úgynevezett árnyékolt területek ellátatlanok maradtak.<br>
Az ajánlattételre felkért Teletechnika Kft. még 1998-ban vállalta, hogy saját költségén kifejleszt egy olyan átjátszóberendezést, amely megfelel az mikro adás- és vételtechnikai rendszerek alapkövetelményeinek, és a budapesti AM-mikro rendszerre engedélyezett frekvenciasávon belül a 970-es frekvencián mûködik.<br>
A Budapesti Hírközlési Felügyelet F 1832 sz. frekvenciakijelölési határozata a vételi és adási frekvenciaként azonos frekvenciát határozott meg. Emiatt egy teljesen speciális egyedi megoldást kellett keresni.<br>
Meg kellett oldani a visszacsatolás elkerülése érdekében a polarizációs védelmet, az adóantenna és a vevõantenna térbeli nagy távolságú elhelyezésével, a megnövelt áthallási csillapítással a rendszer stabilitását.<br>
Az adóberendezésnek kültéri kivitelûnek kellett lennie, a vevõ és az adó külön egységet képez, az adóegységet az antennával egybeépítve kell elkészíteni, ugyanakkor az adóegység 24 db csatorna átvitelére kell hogy alkalmas legyen.<br>
Ezt a fenti specifikumoknak megfelelõ berendezést az ajánlattételre felkért Teletechnika Kft. az ajánlatkérõvel 1998. június 9-én kötött együttmûködési megállapodás alapján, saját költségén kifejlesztette. Jelenleg ilyen speciális mûszaki eszközt senki sem gyárt, illetve forgalmaz.<br>
A Teletechnika Kft. érdemi észrevételében elõadta, hogy általa kifejlesztett megoldás azt a technikai újdonságot jelenti, hogy ugyanaz a frekvenciasáv alkalmas az anyaadótól beérkezõ jelek vételére és az adójelek kisugárzására.<br>
A zavaró interferencia kiküszöbölésére olyan szinkronizáló rendszert használnak, mely a vett és kisugárzott jelek szükséges együttfutását biztosítja. Jelenleg csak cégük képes az igényelt berendezés ajánlatkérõ által megjelölt határidõben történõ leszállítására.<br>
A Döntõbizottságnak abban a kérdésben kellett állást foglalnia, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának feltételei jelen esetben fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ és az ajánlattételre felkért ajánlattevõ között a jelen eljárás tárgya szerinti egyedi átjátszóállomás lényegét tekintve mûsorszóró adóberendezés kifejlesztése, legyártása és beüzemelése tárgyában 1998-ban folytak tárgyalások. Ennek jogi formába öntését a kívánt mûszaki tartalomnak megfelelõen felek az 1998. június 9-én kelt, Együttmûködési megállapodás elnevezésû okiratba foglalták. Ebben lényegében szerzõdési részletességgel szerepelnek a feladatok, ütemezések, eredményes fejlesztés esetén a megvásárlási opció kikötése, illetve sorozatgyártás esetén az értékesítési jutalék mértéke.<br>
Ezen együttmûködési megállapodás alapján ajánlattevõ hozzákezdett a fejlesztéshez, ajánlatkérõ pedig megszerezte az üzembe állításhoz nélkülözhetetlen frekvenciakijelölési határozatot a Hírközlési Fõfelügyelettõl 1999. január 19-én.<br>
A fejlesztés tárgyát képezõ berendezés egy speciális, a világon csak igen kevés helyen használt széles sávú átjátszó, lényegében rádiófrekvenciás adó, amely sajátossága az, hogy ugyanazon frekvencián ad, mint amelyen vesz. Az ezzel kapcsolatos mûszaki feladatok interferencia, szintkiegyenlítés stb. megoldása lényegében a fejlesztés tárgya, mivel mind az átjátszás, mind a rádiófrekvenciás sugárzás mint távközlési megoldás évtizedek óta ismert technika.<br>
A fejlesztés eredményeképp az elsõ berendezés ez év tavaszára elkészült, a május 25-i laboratóriumi mérések jegyzõkönyve becsatolásra került. Ajánlatkérõ ennek a kifejlesztett berendezés tulajdonjogának megszerzése tárgyában kívánt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján közbeszerzési eljárást lefolytatni.<br>
A Döntõbizottság megállapította, hogy jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennálltak, hiszen a jelen beszerzés tárgyát képezõ AM-mikro átjátszóállomás olyan mûszaki-technikai specifikumokkal rendelkezik, melynek rövid határidõn belüli teljesítésére jelenleg csak a kiválasztott ajánlattevõ képes, miután kizárólag õ rendelkezik a fejlesztésbõl eredõen az adott mûszaki specifikációnak megfelelõ berendezéssel.<br>
A Döntõbizottság megállapította; hogy az ajánlatkérõ eljárása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése tartalmazza, hogy a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A 9. sz. melléklet 3. pontja a beszerzés tárgyának és mennyiségének meghatározását írja elõ.<br>
Az ajánlati felhívás tartalmi vizsgálata alapján megállapította a Döntõbizottság, hogy az ajánlati felhívás egyértelmû mennyiségi meghatározást nem tartalmazott. A Döntõbizottság jogsértést e körben nem állapított meg, mert a benyújtott ajánlat és a megkötött szerzõdésbõl kitûnt, hogy a beszerzés tárgya egy darab átjátszóállomás beszerzésére irányult.<br>
A fentiek alapján a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdés alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 23.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>