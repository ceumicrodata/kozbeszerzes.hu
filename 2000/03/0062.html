<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0062)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz: D.289/16/1999<br>
<br>
Tárgy: a NODUSZ Plusz Kft. jogorvoslati kérelme a Heves Megyei Vízmû Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A NODUSZ Plusz Mérnöki és Tanácsadó Kft. (3351 Verpelét, Meggyes tanya, képviseli: dr. Erdei Éva ügyvéd, 1126 Budapest, Böszörményi út 38/B, a továbbiakban: kérelmezõ) kérelme alapján indult jogorvoslati eljárás során, melyet a Heves Megyei Vízmû Rt. (3300 Eger, Hadnagy u. 2., a továbbiakban: ajánlatkérõ) "az egri szennyvíztisztító teleprõl származó szennyvíziszap kitermelése és elszállítása az ajánlatadó által megjelölt tároló- vagy megsemmisítõtelepre" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, valamint a Kbt. 59. § (1) bekezdését és a 60. § (1) bekezdés b) pontját, ezért megsemmisíti az ajánlatkérõ eljárást lezáró döntését.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. augusztus 18-án ajánlati felhívást tett közzé a K. É. 33. számában nyílt eljárás megindítására a rendelkezõ részben írt tárgyban.<br>
A felhívás 4. pontjában a teljesítési határidõt 2000. június 30-ában jelölte meg. Az 5. a) pont szerint a részletes kiírás és felmérési terv 100 000 Ft+áfa befizetését igazoló bizonylat ellenében volt átvehetõ, míg az 5. c) pont szerint a dokumentációt a vissza nem térítendõ 20 000 Ft+áfa befizetése után kaphatták meg az ajánlattevõk.<br>
A 9. pont szerint a pénzügyi ellenszolgáltatás feltételei részletesen a dokumentációban találhatók.<br>
A 11. pontban írta elõ ajánlatkérõ többek között, hogy megköveteli a pénzügyi, gazdasági alkalmasság igazolásának a cég jelenlegi állapota szerinti – 90 napnál nem régebbi – cégjegyzési okmányok hiteles másolatát. A mûszaki alkalmasság igazolására pedig megkövetelte a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), c) és d) pontjai szerintieket.<br>
A 14. pontban lehetõvé tette ajánlatkérõ a többváltozatú ajánlatadást.<br>
A 15. pontban elõírta többek között, hogy a munkálatokkal és az elhelyezéssel kapcsolatos valamennyi környezetvédelmi és hatósági engedély beszerzésével az ajánlattevõnek rendelkeznie kell.<br>
Ajánlatkérõ a kibocsátott dokumentációban részletesen elõírta az ajánlatok tartalmi és formai követelményeit. A dokumentáció 2. oldalán 10 pontban – többek között – elõírta, hogy a "pályázónak gondoskodni kell az ártalommentes elhelyezés hatósági hozzájárulásainak biztosításáról".<br>
Ajánlatkérõ 1999. szeptember 7-én konzultációt tartott, ahol a hatósági engedélyekre vonatkozó kérdésre azt a választ adta, hogy azokat beadási határidõre kell ajánlattevõnek biztosítania.<br>
1999. szeptember 28-án a bontás alkalmával négy ajánlattevõ nyújtott be ajánlatot: Városgondozási Kft., Eger, Geoteam Kft., Eger, Ökoprojekt Kft., Eger, Nodusz Kft., Verpelét, (továbbiakban: kérelmezõ). Ajánlatkérõ az ajánlatokat értékelte, majd 1999. október 20-án a következõ eredményt hirdette ki, nyertes: Városgondozási Kft., második helyezett Ökoprojekt Kft.<br>
1999. november 15-én az Észak-magyarországi Környezetvédelmi Felügyelõség egyeztetõ tárgyalást tartott az egri szennyvíztisztító telepen keletkezett szennyvíziszap ártalommentes elhelyezésével kapcsolatban.<br>
Ezen megállapodtak a résztvevõk abban, hogy nyertes a szükséges dokumentációt szaktervezõvel elkészítteti, és azt az illetékes hatóságoknak benyújtja. Nyertes kérte, hogy az engedélyezés elõtt a szakhatóságok biztosítsanak részére konzultációt.<br>
Kérelmezõ 1999. november 16-án jogorvoslati kérelmet nyújtott be a Döntõbizottsághoz, amelyben kérte jogsértés megállapítását, ideiglenes intézkedésként szerzõdés megkötésének megtiltását, döntés megsemmisítését, hamis adatot szolgáltató ajánlattevõ eltiltását, bírság kiszabását, eljárási költségek térítését.<br>
Indokolásul elõadta, hogy az ajánlati felhívásnak megfelelõen õ a szükséges hatósági engedélyekkel rendelkezik, és ezeket pályázatához csatolta. 1999. november 12-én szerzett tudomást arról, hogy a nyertes és a második helyezett feltehetõen nem rendelkezik hatósági engedéllyel. Ez az 1999. november 15-i környezetvédelmi hatóságok által tartott egyeztetõ tárgyaláson megállapítást is nyert. Megítélése szerint az esélyegyenlõséget sértette ajánlatkérõ eljárása, amikor engedélyköteles tevékenység ellátásával engedéllyel nem rendelkezõ céget akart megbízni. Kérelmét a tárgyaláson változatlanul fenntartotta.<br>
A Döntõbizottság 1999. november 17-én a D.289/4/1999. határozatával ideiglenes intézkedésként a szerzõdés megkötését megtiltotta.<br>
Ajánlatkérõ írásos észrevételében elõadta, hogy a nyertes az általa kezelt városi hulladéklerakó telepet jelölte meg. Hatósági nyilatkozat szerint a szennyvíziszap nem tartozik a veszélyes hulladékok közé, és ezt a tényt megerõsítették a környezetvédelmi, vízügyi és közegészségügyi hatóságok is, így az a kommunális hulladéklerakón elhelyezhetõ. A tárgyi ügyben a Környezetvédelmi Felügyelõség által összehívott 1999. november 15-i tárgyalás nem az iszap elhelyezésével kapcsolatos hatósági engedélyezésével, hanem az iszap ártalommentes elhelyezésének módjával, illetve technológiájával foglalkozott. Kérte a kérelem elutasítását.<br>
Ajánlatkérõ a tárgyaláson az írásos észrevételében foglaltakat változatlanul fenntartva úgy nyilatkozott, hogy a nyertes ajánlattevõ – feltételezve, hogy nem veszélyes hulladék a szennyvíziszap – rendelkezett a szállításhoz szükséges engedéllyel, mivel az önkormányzat engedélyügyi elõadója olyan nyilatkozatot adott ki, miszerint a tervezett telephelyen – korábbi szemétlerakóban – az iszap elszállítható és elhelyezhetõ. Álláspontja szerint annak ellenére, hogy kérelmezõ rendelkezett engedéllyel, az elõírt határidõre nem tudott volna teljesíteni, mert az engedélye alapján végzett számítás szerint 2,5 évre lett volna szüksége kérelmezõnek.<br>
Ajánlatkérõ elismerte, hogy az Ökoprojekt Kft. engedéllyel nem rendelkezett az ajánlat leadásának határidejekor, viszont ajánlatához csatolt egy befogadónyilatkozatot, miszerint az iszapot elhelyezheti a meddõhányó rekultivációja keretében.<br>
Azt is elismerte ajánlatkérõ a tárgyaláson, hogy a Geoteam Kft. sem rendelkezik engedéllyel, viszont úgy nyilatkozott, hogy nyertessége esetén õ is ott helyezné el az iszapot, ahol a nyertes tervezte. Ajánlatkérõ úgy nyilatkozott az engedélyek vonatkozásában, hogy azzal mind a négy ajánlattevõ rendelkezett, illetve arról nyilatkoztak.<br>
Az ügyben érdekelt felek közül érdemben a Geoteam Kft. írásban úgy nyilatkozott, hogy az eljárás nem volt eléggé elõkészítve, mert ha feltételként szabják meg egy engedély megszerzését, az annak megszerzéséhez szükséges adatokat minden pályázónak rendelkezésére kellett volna bocsátani. Elõadta továbbá, hogy az ajánlati felhívásból és a dokumentációból nem derül ki, hogy a szennyvíziszap veszélyes hulladék lenne vagy sem.<br>
Az Ökoprojekt Kft. írásos észrevételében és a tárgyaláson úgy nyilatkozott, hogy ajánlata három változatából két esetben mellékelte az engedélyeket, míg harmadik esetben a mezõgazdasági elhelyezésnél az engedélyek beszerzése folyamatban volt. A tárgyaláson azt elismerte, hogy õk maguk nevesítve nem rendelkeznek engedéllyel, hanem befogadó nyilatkozattal, ismert elõttük a városi önkormányzat mint szakhatóság engedélye. Birtokukban van a Közép-Duna-völgyi Vízügyi Környezetvédelmi Igazgatóságának az engedélye is az iszap elhelyezhetõségére. Aggályosnak tartották, hogy a városi önkormányzat engedélyezte, hogy az 5 hektáros területen – a kommunális szeméttelepen – helyezzenek el 30 000 m3 szennyvíziszapot.<br>
A tárgyaláson értesítés nélkül megjelenõ Zay Andrea, a Heves Megyei Közgyûlés képviselõje a becsatolt írásos beadványában kifejtette azt a véleményét, hogy a szennyvíziszap elhelyezése a városi szeméttelepen ellentétes a vonatkozó hulladékgazdálkodási jogszabályokkal, veszélyezteti a híres egerszalóki meleg vízû kút vizének minõségét és hírét. Kérte, hogy a döntésrõl kapjon értesítést.<br>
A Döntõbizottság a rendelkezésre álló iratok, dokumentumok és a tárgyaláson rögzített nyilatkozatok alapján megállapította, hogy ajánlatkérõ megsértette a rendelkezõ részben írtakat, ezért az eljárást lezáró ajánlatkérõi döntést megsemmisíti.<br>
A Döntõbizottság a jogorvoslati eljárás során elsõdlegesen azt vizsgálta, hogy az ajánlatok érvényesek voltak-e, tekintettel a felhívásban és a dokumentációban elõírt követelményekre. E vizsgálat alapján kétséget kizáróan megállapította a Döntõbizottság, hogy mind a négy ajánlattevõ ajánlata érvénytelen.<br>
A nyertes cégkivonatában szerepel olyan tevékenységi kör, amely alapján végezheti a közbeszerzési eljárás tárgyában megjelölt tevékenységet, azonban nem csatolt ajánlatához hatósági engedélyt. Az ajánlatban található Eger alpolgármesterének tulajdonosi hozzájárulása, illetve az Egri Polgármesteri Hivatal nyilatkozata a hulladék veszélyességérõl nem helyettesíti a hatósági engedélyt, így nyertes ajánlata érvénytelen. Az Ökoprojekt Kft. is rendelkezik a tevékenységhez szükséges jogosultsággal, azonban ajánlatában nincs hatósági engedély. Az ajánlatban található 1992-es, rekultivációs anyagra vonatkozó és a Hunviron Kft.-nek is megküldött szakhatósági hozzájárulás nem hatósági engedély, ezért ez az ajánlat is érvénytelen. A Geoteam Kft.-nek nincs sem tevékenységi jogosultsága, sem hatósági engedélye, így szintén érvénytelen az ajánlat.<br>
Ajánlatkérõ által a Terra-Vita Kft., Eger, Kistályai úti komposzttelepén tárolt szennyvíziszapjának elhelyezésével kapcsolatban csak a kérelmezõ csatolt be hatósági engedélyt, nevezetesen – miután termõföldre való kihelyezésrõl van szó – a Heves Megyei Növény-egészségügyi és Talajvédelmi Állomás, mint elsõfokú talajvédelmi hatóság megvalósítási engedélyét.<br>
Ajánlatkérõ ajánlati felhívásának 15. pontjában elõírta, hogy a munkálatokkal és az elhelyezéssel, hasznosítással, megsemmisítéssel kapcsolatos valamennyi környezetvédelmi és hatósági engedély beszerzésével az ajánlatadónak kell rendelkezni, így ez az elõírás minden ajánlattevõ felé követelmény volt. Ennek a követelménynek csak kérelmezõ tett eleget, azonban sem õ, sem alvállalkozói nem rendelkeznek a tevékenységi kör gyakorlásának jogosultságával, így kérelmezõ ajánlata is érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, valamint a (2) bekezdés d) pontja úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
E rendelkezéseket összevetve a fentebb írt érvénytelenségi okokkal, megállapítható kétséget kizáróan, hogy ajánlatkérõ nem nyilvánította érvénytelenné az ajánlatokat a Kbt. kötelezõen alkalmazandó elõírásai ellenére.<br>
Ebbõl fakadóan sértette meg ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének b) pontját is, mely szerint eredménytelen az eljárás, ha kizárólag érvénytelen ajánlatok érkeztek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E kogens szabályt azzal sértette meg ajánlatkérõ, hogy érvénytelen ajánlatot hirdetett ki nyertesnek és az azt követõ legjobb ajánlatnak is, holott érvénytelen ajánlat nem felelhet meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésében meghatározott egyik elbírálási szempontnak sem, így mint érvénytelen ajánlat, egyik sem lehetett legkedvezõbb és az azt követõ ajánlat.<br>
A fenti indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta, figyelemmel a Kbt. 88. § (5) bekezdésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 22.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>