<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0045)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.263/1/1999<br>
<br>
Tárgy: a Középület-építõ Rt. jogorvoslati kérelme a Budapesti Operettszínház közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Szentmiklósi Péter ügyvéd (1036 Budapest, Kolosy tér 5–6.) által képviselt Középület-építõ Rt. (1056 Budapest, Molnár u. 9., továbbiakban kérelmezõ) jogorvoslati kérelmét – melyet Dr. Németh Gabriella ügyvéd (1067 Budapest, Teréz krt. 19. III/32.) által képviselt Budapesti Operettszínház (1067 Budapest, Nagymezõ u. 17., továbbiakban ajánlatkérõ) a színház rekonstrukciója tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ megbízásából a Foyer Bt. részvételi felhívást tett közzé a K. É. 1999. május 19-én megjelent számában a rendelkezõ részben megjelölt munka elvégzésére pénzügyi, gazdasági és mûszaki szempontból alkalmas ajánlattevõk kiválasztására. 1999. június 14-ig 9 cég nyújtotta be részvételi jelentkezését: a Középület-építõ Rt., a KÉSZ Kft., a Magyar Építõ Rt., a KIPSZER Rt., a ZÁÉV Rt., a Renovit Kft., a KÉV-METRO Kft., az Architekton Rt. és az Alba Regia Rt. Ajánlatkérõ alkalmasnak minõsítette valamennyi jelentkezõt, június 30-án ajánlati felhívást és ajánlati dokumentációt küldött részükre.<br>
Az ajánlattételi határidõig, augusztus 17-ig a ZÁÉV Rt. kivételével mindegyik felhívott ajánlattevõ ajánlatot tett. Ajánlatkérõ szeptember 3-án hirdette ki az eljárás eredményét, miszerint a nyertes a KIPSZER Rt. lett, II. helyezett pedig a Középület-építõ Rt.<br>
A KÉSZ Kft. szeptember 3-án jogorvoslati kérelmet nyújtott be a Döntõbizottsághoz, sérelmezte, hogy nem az általa adott legkedvezõbb ajánlat lett a nyertes.<br>
A Döntõbizottság a 201/15/1999. sz. 1999. október 13-án kelt határozatával megállapította, hogy ajánlatkérõ nem a legkedvezõbb ajánlatot hirdette ki nyertesnek, és ajánlatkérõnek úgy az I., mint a II. helyezettre vonatkozó eljárást lezáró döntését megsemmisítette. A Középület-építõ Rt. és a KIPSZER Rt. ezen határozat bírósági felülvizsgálata iránt keresetet nyújtott be a Fõvárosi Bírósághoz. Ajánlatkérõ az október 29-én tartott újabb eredményhirdetésen a KÉSZ Kft. ajánlatát hirdette ki nyertesnek.<br>
Kérelmezõ 1999. november 1-jén jogorvoslati kérelmet terjesztett elõ a Döntõbizottsághoz. Kifogásolta, hogy ajánlatkérõ az elbírálási határidõ lejártát követõ 60 napon túl újabb eredményt hirdetett, álláspontja az ajánlatok elbírálására és az eredmény kihirdetésére a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése értelmében az 1999. augusztus 17-i ajánlatbontási idõponthoz képest csak október 16-ig lett volna lehetõség. A jogorvoslati eljárásban november 10-én tartott tárgyaláson beadott kiegészítõ kérelmében közölte továbbá, hogy a Kbt. 25. §-ában foglalt kógens rendelkezés folytán ajánlatkérõ csak egyszer hirdethet eredményt, mert a Kbt.-nek nincs olyan rendelkezése, amelyik az ajánlatkérõ döntésének megsemmisítése után követendõ eljárásra vonatkozna. Érvelése szerint ebbõl az következik, hogy ajánlatkérõ csak a közbeszerzési eljárás eredménytelenné nyilvánítása által járt volna el jogszerûen. A tárgyaláson elõadta továbbá, hogy az újabb döntés meghozatalára legfeljebb más körülmények között kerülhetett volna sor, nevezetesen ha a Döntõbizottság a KÉSZ Kft. jogorvoslati kérelmére indult eljárásban ideiglenes intézkedésként a közbeszerzési eljárást felfüggeszti. Ekkor a felfüggesztés idõtartamával az elbírálási határidõ meghosszabbodott volna.<br>
Ajánlatkérõ a november 8-án kelt észrevételében kérte a jogorvoslati kérelem elutasítását. Elõadta, hogy a Döntõbizottság határozatában foglaltak figyelembevételével értékelte újra az ajánlatokat és hirdette ki nyertesnek a KÉSZ Kft.-t. Vitatta, hogy a döntése hiánya folytán eredménytelenné vált volna a közbeszerzési eljárás, miután õ törvényes határidõn belül, szeptember 3-án már eredményt hirdetett, ez az eredmény a Döntõbizottság határozatának általa történt kézhezvételéig, október 14-ig hatályos volt. Méltánytalannak és gazdaságilag hátrányosnak, ezáltal a törvény szellemével alapvetõen ellentétesnek tartja a Kbt.-nek a kérelmezõ általi értelmezését.<br>
Álláspontja szerint abból, hogy egy kógens jogszabály valamely esetre nem tartalmaz rendelkezést, nem következik az, hogy a hiányzó szabály alkalmazását tiltaná. Utalt arra, hogy a törvényalkotó a Kbt. módosításában éppen a jogalkotói cél utólagos egyértelmûvé tétele céljából mondja ki azt, hogy az ajánlatkérõ döntésének a Döntõbizottság általi megsemmisítése esetén ajánlatkérõ jogosult a döntését megalapozó tényezõket ismételten mérlegelni és új döntést hozni.<br>
A KÉSZ Kft. a november 5-én kelt észrevételében szintén kérte a jogorvoslati kérelem elutasítását. Véleménye szerint az eljárás nem volt eredménytelen, mert a Döntõbizottság nem a döntés kihirdetéséig visszamenõleges hatállyal szüntette meg az eljárás eredményét, ezáltal egészen október 14-ig érvényes ajánlatkérõi döntés volt hatályban. Ezen döntés megsemmisítését követõ helyzetet illetõen a jogalkotó szándéka nem irányulhatott arra, hogy egy eredményes, törvényes jogorvoslat a közbeszerzési eljárás eredménytelenségét vonja maga után.<br>
A KIPSZER Rt. a november 5-én kelt észrevételében kérte, hogy a Döntõbizottság kötelezze ajánlatkérõt az újabb értékelés dokumentumainak becsatolására. Kérelmét azzal indokolta, hogy a Döntõbizottság ajánlatkérõi döntést megsemmisítõ határozata után ajánlatkérõnek újra kellett volna értékelnie valamennyi ajánlatot, miután a Döntõbizottság nem állapította meg azt, hogy a KÉSZ Kft. ajánlata volt a legjobb, és csak az õ ajánlatát, valamint a KÉSZ Kft. és a Középület-építõ Rt. ajánlatát értékelte.<br>
A tárgyaláson elõadta, hogy a második döntés meghozatalakor már lejártak az ajánlati kötöttségek, ami kizárja az elbírálhatóságot.<br>
A Döntõbizottság a felek írásos észrevételei, nyilatkozatai és a közbeszerzési eljárásban keletkezett iratok, dokumentumok tartalma alapján megállapította, hogy a jogorvoslati kérelem nem megalapozott.<br>
A kérelmezõ arra a jogi érvelésre alapítja jogorvoslati kérelmét, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése értelmében az ajánlatok elbírálására nyitva álló határidõ letelte folytán ajánlatkérõnek nem volt joga az ajánlatok ismételt elbírálására, mert a 60. § (1) bekezdés e) pontja szerint ez esetben az eljárás a törvény erejénél fogva eredménytelenné válik.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése szerint: "Eredménytelen az eljárás, ha <br>
a) nem érkezett ajánlat,<br>
b) kizárólag érvénytelen ajánlatok érkeztek,<br>
c) az összes ajánlattevõt ki kellett zárni az eljárásból,<br>
d) egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot,<br>
e) az ajánlatkérõ az 55. § (1) és (2) bekezdésében elõírt határidõn belül az ajánlatokat nem bírálja el,<br>
f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött".<br>
A Kbt. idézett rendelkezése kimerítõen felsorolja az eredménytelenség esetköreit. A vitatott ügyben ezek egyike sem áll fenn: érkeztek ajánlatok, ezek mindegyike érvényes volt, az ajánlattevõket nem kellett kizárni az eljárásból, az ajánlatok megfelelõek voltak az ajánlatkérõ részére, az ajánlatkérõ az ajánlatokat a Kbt. 55. § (1) és (2) bekezdésében elõírt határidõn belül elbírálta, az ajánlatkérõnek nem kellett döntenie valamely ajánlattevõ verseny tisztaságát sértõ magatartása miatt az eljárás érvénytelenítésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése nem nevesíti az eredménytelenség okai között azt az esetet, hogy eredménytelen az eljárás, ha a Döntõbizottság az eljárást lezáró döntést megsemmisíti, a Kbt. 88. § c) pontja sem rendeli el jogkövetkezményként, hogy az eljárást lezáró döntés megsemmisítése egyben az eljárás eredménytelenségét is maga után vonja.<br>
Ilyen konkrét rendelkezés hiányában nem lehet kizárni azt a lehetõséget, hogy az ajánlatkérõ egy újabb döntéssel korrigálja korábbi rossz döntését. Egy magatartást jogsértõnek minõsíteni és a jogsértõ magatartást szankcionálni csak kizárólag abban az esetben lehet, ha az valamelyik törvényi tényállásba ütköztethetõ. A megsemmisített döntés helyett hozható újabb döntéshozatalt pedig a Kbt. nem tiltja. Eltérni pedig csak olyan rendelkezéstõl lehet, amit a törvény kifejezetten tartalmaz. A kérelmezõnek a Kbt. 25. §-ára történõ hivatkozása ily módon nem helytálló.<br>
Kérelmezõ maga sem állította, hogy a megsemmisített döntések helyett ajánlatkérõ nem hozhat újabb döntést akár az eljárást lezáró döntést illetõen is. Az újabb döntés meghozatala tekintetében azonban azt a korlátot látja fennállni, hogy arra csak a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésében meghatározott határidõn belül kerülhet sor.<br>
A jelen jogorvoslati eljárás tárgyát képezõ közbeszerzési eljárás ajánlattevõje az augusztus 17-én felbontott ajánlatokat szeptember 3-án elbírálta, ekkor ki is hirdette az eljárás eredményét. Ajánlatkérõ ezáltal eleget tett a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésében foglalt kötelezettségének, eljárása tehát a 60. § (1) bekezdés e) pontja alapján nem vált eredménytelenné. Nem vezet eredménytelenséghez még az sem, hogy a második döntését 60 napon túl hozta meg. Ebben az esetben ugyanis nem arról van szó, hogy az ajánlatokat a megadott határidõre nem bírálta el, hanem arról, hogy hozott egy döntést, amely a megsemmisített döntés helyébe lép.<br>
A Kbt. rendelkezéseinek fentiektõl eltérõ értelmezése ellentétben állna úgy a törvény alapelveivel, mint a jogalkotó szándékával, és gyakorlatilag célját veszítené a jogorvoslat intézménye.<br>
A törvényalkotó az eljárás eredménytelenségének a 60. § (1) bekezdés e) pontja szerinti esetkörét a közbeszerzési eljárás jogintézménye egyik alapelvének, az eljárások gyors lefolytatásának érdekében szabályozta így. Ennek az alapelvnek a hatályosulása egyrészrõl a megfontolt, ésszerû beszerzési igénnyel fellépõ ajánlatkérõk céljainak mielõbbi elérését szolgálja, másrészrõl az ajánlattevõk azon gazdasági érdekét is, hogy tevékenységük folyamatában ne legyenek hosszú ideig bizonytalan helyzetben kötöttséggel terhelt ajánlatuk sorsát illetõen. A közbeszerzési eljárások törvényes keretek közötti gyorsításának céljával ütközne a törvény rendelkezéseinek ezzel ellentétes hatást kiváltó értelmezése. Nevezetesen, ha ez eljárás gyorsasága érdekében hozott 60. § (1) bekezdés e) pontját a jogorvoslati eljárással támadott közbeszerzési eljárások befejezésének korlátjaként értelmeznénk.<br>
A jogorvoslat intézményének lényege, hogy az eljárásban részt vevõk és egyéb érdekeltek jogos érdekeit sértõ vagy veszélyeztetõ törvénysértõ magatartások miatti jogsérelmek orvoslást nyerjenek. Ha elfogadnánk a kérelmezõ azon érvelését, hogy bizonyos esetekben a döntés megsemmisítését nem követheti újabb ajánlatkérõi döntés meghozatala, akkor értelmét veszítené a jogorvoslat intézménye, mert maga a jogorvoslati kérelmet elõterjesztõ akadályozná meg a saját jogi érdeke érvényesülését.<br>
Az ajánlatok elbírálására biztosított 30, illetve 60 napos elbírálási határidõn belül újabb döntést hozni ugyanis az esetek többségében – a jogorvoslati kérelem benyújtására, a kérelem elbírálására nyitva álló határidõkre figyelemmel – nem is lehet. Az újrabírálhatóság lehetõségét pedig ahhoz a feltételhez kötni, hogy a Döntõbizottság hoz-e felfüggesztõ tartalmú ideiglenes intézkedést, diszkriminációt eredményezne. Ezen túlmenõen pedig az elsõ jogvita idején hatályban lévõ Kbt. nem rendelkezett arról, hogy a közbeszerzési eljárásban megállapított határidõk folyását az ideiglenes intézkedés felfüggeszti. Az Áe. felfüggesztésre vonatkozó rendelkezései pedig csak a közbeszerzési eljárásokkal kapcsolatos jogorvoslati eljárásokra és nem magára a közbeszerzési eljárásra vonatkoznak.<br>
Az ajánlati kötöttség lejártára történõ hivatkozás ugyancsak téves. A vitatott ügyben az elsõ döntés megsemmisítését kérõ KÉSZ Kft. jogorvoslati kérelme arra irányult, hogy a Döntõbizottság állapítsa meg, miszerint õ tette a legkedvezõbb ajánlatot, õ az eljárás nyertese, ennek következtében vele kösse meg ajánlatkérõ a szerzõdést, ezért az ajánlati kötöttségének lejárta fel sem merülhet.<br>
A Döntõbizottság megállapítja, hogy ajánlatkérõ az elsõ döntésének a Döntõbizottság általi megsemmisítését követõen jogosult volt újabb döntést hozni, ezért e döntés elleni jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 30.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>