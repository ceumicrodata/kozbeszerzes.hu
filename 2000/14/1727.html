<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1727)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.288/14/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az Észak-magyarországi Vízügyi Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) az Észak-magyarországi Vízügyi Igazgatóság (3501 Miskolc, Vörösmarty u. 77., Pf. 3., továbbiakban: ajánlatkérõ) "Törökéri szivattyútelep automata gépi gereb építése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, valamint a Kbt. 24. § (2) bekezdését, ezért ajánlatkérõvel szemben 700 000 Ft, azaz hétszázezer forint bírságot szab ki, továbbá a jogsértésért felelõs dr. Pados Imre igazgatót 70 000 Ft, azaz hetvenezer forint pénzbírság megfizetésére kötelezi.<br>
Kötelezi a Döntôbizottság az ajánlatkérõt és dr. Pados Imre igazgatót, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kezdeményezõ iratban foglaltak, ajánlatkérõ írásos észrevétele, valamint a közbeszerzési eljárásban keletkezett iratok tartalma alapján az alábbi tényállást állapította meg:<br>
A törökéri szivattyútelep építése 1995-ben kezdõdött el központi beruházási forrásból, és 1997-ben fejezõdött be. Az akkori beruházási forrás szûkös volta miatt nem kerülhetett sor a telep egyik fontos részének, a mozgógerebnek a megépítésére, annak ellenére, hogy a mûszaki terv ennek szükségességét alátámasztotta. Ajánlatkérõ ezt követõen többször jelezte a felügyeleti szervének a mozgógereb megépítésének szükségességét. Az ajánlatkérõ felügyeleti szerve 1999. nyár végén jelezte, hogy az engedélyokirat elkészíthetõ, melynek a jóváhagyására 1999. szeptember 29-én került sor. A felhasználási értesítõt a Magyar Államkincstár 1999. október 4-én igazolta vissza, melyet ajánlatkérõ 1999. október 12-én kapott kézhez. Ezt követõen döntött ajánlatkérõ a közbeszerzési eljárás megindításáról.<br>
Ajánlatkérõ 1999. november 3-án hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Az ajánlati felhívás és dokumentáció a törökéri fõcsatorna 0+110 km-szelvényében monolit vasbeton mûtárgy, 3 db gépi meghajtású gerebmezõ, 1 db ferde és 1 db vízszintes szállítószalag, betonozott rakterület építése és szerelése beruházását írta elõ.<br>
Az ajánlati felhívásban ajánlatkérõ meghatározta az ajánlattevõk részére a pénzügyi, gazdasági és mûszaki alkalmasságuk igazolására kért adatokat és tényeket.<br>
Az ajánlati felhívás 4. pontja szerint a teljesítési határidõ 2000. október 30.<br>
Az ajánlatkérõ az összességében legelõnyösebb ajánlatot kívánta kiválasztani a következõ részszempontok alapján:<br>
	súlyszám	pontszám<br>
határidõt megelõzõ teljesítés	4	1–10<br>
ajánlati ár	3	1–10<br>
ajánlat mûszaki tartalma és kidolgozottsága	3	1–10<br>
Az ajánlatok beadási határideje, az elsõ tárgyalás és az eredményhirdetés határideje egyaránt 1999. november 10. volt.<br>
Az ajánlattételre felhívott ajánlattevõk közül a Gátépítõ Kft., Róna-IM Kft. és a Fétivíz Kft. tettek ajánlatot, a Saviép Kft. nem kívánt részt venni a közbeszerzési eljárásban.<br>
Ajánlatkérô a benyújtott ajánlatok értékelése alapján a Gátépítô Kft. ajánlatát minôsítette a legkedvezôbbnek, akivel további tárgyalást folytatott. Az ajánlat és a tárgyalás eredményeként részteljesítésben állapodtak meg, így az I. ütemet 1999. december 6-ig, a II. ütemet 2000. június 30-ig kell teljesíteni. A szerzõdés a nyertessel 1999. november 10-én megkötésre került.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárásfajta választása indokaként az engedélyezési okirat hiányát jelölte meg, illetõleg azt, hogy a munka éves tervezett ütemének végrehajtása más eljárásfajta alkalmazása esetén nem hajtható végre, az 1999. június 15-i esõzések következtében keletkezett károk azonnali helyreállítása a védképesség biztosítása érdekében szükséges.<br>
A Döntõbizottság Elnöke ajánlatkérõ közbeszerzési eljárása ellen 1999. november 16-án eljárást kezdeményezett, mert álláspontja szerint az ajánlatkérõ által megjelölt körülmények nem alapozzák meg a tárgyalásos eljárás indokoltságát. A rendkívüli sürgõsséget kizárja az, hogy a teljesítés határidejét ajánlatkérõ 2000. október 30-ban határozta meg. Indítványozta a jogsértés megállapítását és bírság kiszabását.<br>
Ajánlatkérô érdemi észrevételében hangsúlyozta eljárása jogszerûségét. Elõadta, hogy 1998–1999. évek rendkívül súlyos belvízi elöntései a Bodrogközben igen nagy megterhelést jelentettek a terület belvízátemelõ szivattyútelepeinél, így a törökéri szivattyútelepnél is. A gépi mozgógereb hiánya rendkívüli erõfeszítéseket követelt az üzemeltetõ személyzettõl, és a folyamatosan érkezõ uszadéktömeg veszélyeztette a belvízátemelés biztonságát. Ennek megfelelõen a rövidebb idõigényû közbeszerzési tárgyalásos eljárással azt kívánta elérni, hogy mire a 2000. évi tavaszi belvízhelyzet kialakul, a mozgógerebnek azon részei, amelyek garantálják az átemelõ telep üzembiztonságát, elkészüljenek.<br>
Fenti indokon túl a mûtárgy szerkezeti elemeit feltétlenül el kell készíteni a tavaszi belvíz érkezéséig, mivel a mûtárgyépítési munkákhoz szükséges fõcsatorna-elzárást, víztelenítést a belvizes idõszakban nem lehet megoldani.<br>
Kérte az eljárás megszüntetését.<br>
A Döntõbizottság a rendelkezésre álló iratokból megállapította, hogy a Döntõbizottság Elnökének az ajánlatkérõ közbeszerzési eljárása elleni indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet; e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha a törvény megengedi. A tárgyalásos eljárásra vonatkozó ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásában a hirdetmény közzététele nélküli tárgyalásos eljárási alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg.<br>
E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (3) bekezdése szerint a 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni. Ebben az esetben a köztartozások hiányáról [46. § (1) bekezdésének b) pontja, (3) bekezdése] az ajánlattevõnek nyilatkoznia kell, és az ezekkel kapcsolatos igazolásokat legkésõbb a szerzõdéskötést követõ tizenöt napon belül kell csatolni. Az eljárás megkezdésérõl telefaxon tájékoztatni kell a bizottságot, megjelölve a 71. § (4) bekezdésében és az (l)–(2) bekezdésben foglalt adatokat.<br>
Ebbõl következik, hogy a rendkívüli sürgõsségre alapított eljárásnak akkor van helye, ha a szerzõdés mielõbbi teljesítéséhez fûzõdik ajánlatkérõnek érdeke, és azzal az ajánlattevõvel kell tárgyalnia és a tárgyalás eredményeként szerzõdést kötnie, aki a szerzõdést a rendkívüli helyzet által megkívánt idõ alatt képes teljesíteni.<br>
Jelen esetben ajánlatkérõ a teljesítési határidõt 2000. október 30-ban határozta meg, sürgõsen teljesítendõ mûszaki ütemeket egyáltalán nem írt elõ, tehát a rendkívül sürgõs teljesítéshez – a felhívásban is kifejezésre juttatott – érdeke nem fûzõdött.<br>
Ajánlatkérõ csupán az elbírálási szempontok között szerepeltette a végteljesítési határidõt, ott kívánta csak preferálni a rövidebb véghatáridõt vállaló ajánlattevõt.<br>
A rendkívüli sürgõsséget nem alapozza meg az a körülmény, hogy a pénzügyi fedezet 1999. október 12-én állt rendelkezésére ajánlatkérõnek, és a fedezet egy részét a finanszírozási okmány szerint ez évben kell felhasználnia, továbbá az sem, hogy utólag erre tekintettel a szerzõdés teljesítését megbontotta, és részteljesítést állított be 1999. december hónapra.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében biztosított jogkörében eljárva észlelte, hogy ajánlatkérõ túl azon, hogy az eljárásfajtát jogsértõen választotta, még a tárgyalásos eljárás szabályait sem tartott be.<br>
A csatolt iratok szerint ajánlatkérõ az ajánlatok benyújtását követõen az ajánlatokat értékelte, és megállapította azok sorrendjét, majd az értékelés során az általa kiválasztott és késõbb nyertesnek kihirdetett ajánlattevõvel folytatott csak tárgyalást, mely tárgyaláson az ajánlatban tett ajánlati ár és mûszaki tartalom is módosításra került.<br>
Ajánlatkérõ erre vonatkozó nyilatkozata csupán azt tartalmazta, hogy összességében a legelõnyösebb ajánlatot választotta ki.<br>
A Döntõbizottság álláspontja szerint ajánlatkérõ jogsértõ módon járt el a tárgyalásos eljárás lefolytatása során.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése alapján az. ajánlatkérõnek biztosítani kell az esélyegyenlõséget az ajánlattevõk számára.<br>
A Kbt. nem tartalmaz elõírást arra vonatkozóan, hogy az egyes ajánlattevõkkel meddig és milyen tartalommal, hogyan kell tárgyalást lefolytatni, és az egyes ajánlattevõkkel szemben a tárgyalásokat mikor lehet befejezettnek tekinteni. Az ajánlatok benyújtását követõen azonban, ha az ajánlatkérõ további tárgyalást tart indokoltnak, úgy valamennyi ajánlattevõ részére biztosítani kell a tárgyalást, ahol ajánlatukat módosíthatják, és ajánlatkérõ az így nyert végleges ajánlatokat kell hogy elbírálja. A tárgyalás tartása természetes és indokolt is, hiszen épp az a cél, hogy a beszerzés tárgyát a legkedvezõbb feltételekkel tudja ajánlatkérõ beszerezni. Ajánlatkérõ mindezeket elmulasztotta, csak az általa már nyertesként kiválasztott cégnek biztosított tárgyalási lehetõséget, ezzel a többi ajánlattevõt hátrányos helyzetbe hozta, tehát megsértette a Kbt. 24. § (2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés d) pontja alapján megállapította a jogsértést, és az f) pont alapján bírságot szabott ki ajánlatkérõvel szemben, illetve a jogsértésért felelõs szervezet vezetõjével szemben.<br>
A bírság mértékének megállapításánál a Döntõbizottság figyelemmel volt a beszerzés értékére, valamint arra is, hogy az 1999. szeptember 1-jétõl hatályba lépõ Kbt.-módosítás szabályai még nem váltak a mindennapos gyakorlat részévé.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 16.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos 	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>