<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1875)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.366/7/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Honvédelmi Minisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Honvédelmi Minisztérium Beszerzési Hivatal (1108 Budapest, Salgótarjáni u. 18., továbbiakban: ajánlatkérõ) "Oracle fejlesztõ szoftverek beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés d) pontját.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele alapján az alábbi tényállást állapította meg.<br>
Az Oracle Enea Marketing Igazgatósága az Oracle Internet belsõ WEB-oldalain 1999. december 31-ig tartó akciót hirdetett termékei értékesítésére.<br>
Az Oracle Hungary Kft. a magyarországi végfelhasználók és Oracle partnerek felé az Odahudir elektronikus hírlevél szolgáltatásán keresztül, illetve az Oracle kiemelt felhasználóként felelõs munkatársain keresztül az alábbi akciót hirdette meg:<br>
"Az Oracle Discoverer végfelhasználói eszközök bármelyikébôl 9 megvásárlása mellett 50% kedvezményt biztosítunk, és díjmentesen adunk mellé egy Discoverer Administration Editiont is."<br>
Ajánlatkérõ az Oracle céggel felvette a kapcsolatot, amelynek eredményeként ajánlatkérõt az Oracle cég arról tájékoztatta 1999. november 30-án kelt levelében, hogy az akció ugyan csak a Discoverer termékekre vonatkozik, de minden igényelt termékre ajánlatkérõnek az 50%-os kedvezményt megadják, ám a hirdetésben megjelölt 1999. december 31. határidõ helyett 1999. december 20-ig.<br>
A supportból is természetesen biztosítják a 20% kormányzati kedvezményt.<br>
A levél tartalmazza azt is, hogy a termékek az Oracle Hungary Kft.-tõl szerezhetõk be.<br>
Ennek alapján ajánlatkérõ 1999. december 13-án hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján.<br>
Ajánlattételre az Oracle Hungary Kft.-t hívta fel.<br>
Az eljárásfajta választásának indokaként ajánlatkérõ elõadta, hogy a HM szervezeteinél és a Magyar Honvédség mintegy 170 katonai szervezeténél mûködõ Költségvetési Gazdálkodási Információs Rendszere (KGIR) jelenlegi kiépítettségében a megvalósítás során támasztott követelmények szerint képes ellátni feladatát.<br>
A dinamikusan változó környezeti feltételek azonban megkövetelik a kisebb-nagyobb módosítások, változások átvezetését, különösen fontos ez az információs szolgáltatás területén. A fejlesztési feladatokat vagy külsô vállalkozók megbízásával, vagy saját erõforrások felhasználásával lehet végrehajtani. A külsõ vállalkozók megbízása idõben sokkal hosszabb átfutást eredményez, valamint hosszabb távon költségesebb tevékenység. A saját fejlesztési feltételek megteremtése egyszeri nagyobb költségkihatással jár, viszont hosszabb idõre vetítve jelentõsen megtérülõ befektetés.<br>
A KGIR-hez kapcsolódóan rendkívüli lehetõségek adódtak a saját fejlesztô háttér alapjainak lerakásához.<br>
A rendszer alapját az Oracle adatbázis képezi, illetve az erre épülô Oracle alkalmazások, ezért ésszerû megoldás az Oracle fejlesztô szoftverek beszerzése és alkalmazása.<br>
Az Oracle által interneten meghirdetett akció kiemelkedõen jó vásárlási lehetõséget biztosított, és az akciós árak mintegy 30 M Ft-os megtakarítást jelentettek számukra.<br>
Ajánlatkérõ az ajánlati felhívásában részletesen meghatározta a beszerzés tárgyát és mennyiségét.<br>
A felhívás szerint a teljesítés határideje 1999. december 20. volt.<br>
Ajánlatkérõ a tárgyalás idõpontját 1999. december 15-ben határozta meg. Ajánlatkérõ külön írásbeli ajánlat megküldését nem kérte, hanem az ajánlattevõtõl már 1999. november 30-án megküldött ajánlatot kérte cégszerû aláírással ellátva benyújtani, valamint a szerzõdéskötéshez szükséges adatok (számlavezetõ bank számlaszáma, aláírásra jogosultak neve stb.) közlését, és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti igazolások csatolását kérte.<br>
Ajánlatkérõ 1999. december 17-én ajánlattevõt tájékoztatta, hogy ajánlatát elfogadta, és azt nyertes ajánlatként kihirdeti.<br>
A szerzõdés megkötése 1999. december 17-én megtörtént.<br>
A Döntõbizottság Elnöke 1999. december 28-án kezdeményezett jogorvoslati eljárást ajánlatkérõ közbeszerzési eljárása ellen.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjának feltételei nem álltak fenn.<br>
Az ajánlatkérõ által becsatolt iratokból kitûnt, hogy az akció nem volt nyilvános, a kedvezmény kifejezetten ajánlatkérõ számára volt biztosított. Ajánlatkérõ megszegte a Kbt 71/B § (4) bekezdésben elõírtakat is, mert további két ajánlattevõ részére nem küldött ajánlati felhívást.<br>
Ajánlatkérõ nem tartotta be továbbá a központosított közbeszerzési eljárásokra vonatkozó szabályokat sem.<br>
Indítványozta a jogsértés megállapítását, bírság alkalmazását.<br>
Ajánlatkérõ érdemi észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjának feltételei fennálltak. Álláspontja szerint különösen a beszerzés tárgyának jellegére tekintettel az interneten történõ közzététel nyilvános közzétételnek minõsül.<br>
A kedvezményes beszerzési lehetõség bármely felhasználónak rendelkezésére állt 1999. december 20-ig.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja nem zárja ki, hogy a felek a szerzõdés feltételeirõl szabadon tárgyaljanak, az eljárás alapján megkötött szerzõdés tárgya nem tér el az eljárás megkezdésekor beszerezni kívánt beszerzés tárgyától oly mértékben, amely nem tette volna lehetõvé a tárgyalásos eljárás tartását.<br>
A felajánlott, illetve a meglévô rendszerükhöz illeszkedô szoftver beszerzése nem tartozik a 125/1996. (VII. 24.) Kormányrendelet által szabályozott, országosan kiemelt termékek jegyzékében foglalt alap- és általánosan használt felhasználói szoftvereszközök közé.<br>
A meghirdetett adatbázis-kezelõ szoftver az Oracle saját fejlesztése, és ennek alkalmazása történik ajánlatkérõ meglévõ rendszerében is.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (4) bekezdésben foglalt elõírásnak eleget tenni nem tudtak, mert általuk nem ismert ebben a körben további ajánlattevõ, más ajánlattevõk felkérése pedig teljesen formális lett volna.<br>
A Döntõbizottság a rendelkezésre álló iratok alapján megállapította, hogy a Döntõbizottság Elnökének ajánlatkérõ közbeszerzési eljárása ellen kezdeményezett jogorvoslati eljárása megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. A törvényhely második mondata tartalmazza, hogy meghívásos vagy tárgyalásos eljárásra csak akkor kerülhet sor, ha ezt a törvény megengedi. Ezen megengedõ szabályokat a tárgyalásos eljárásra vonatkozóan a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett, és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
E törvényhely alkalmazásának több feltétel együttes megvalósulása esetén van helye, bármelyik feltétel hiánya esetén e törvényhely alkalmazására nincs lehetõség.<br>
A Döntõbizottság vizsgálta, hogy jelen esetben a törvényben meghatározott feltételek megvalósulása megtörtént-e. Az elsõ ilyen a "nyilvánosan közzétett" feltétel megvalósulása. Jelen esetben az Oracle cég kedvezményes akcióját interneten tette közzé. A Döntõbizottság vizsgálta, hogy az interneten történõ közzététel nyilvánosnak minõsült-e. Ennek során megállapította, hogy ez a feltétel jelen esetben nem valósult meg, mert a nyilvánosság sérelmet szenvedett azáltal, hogy csak a bejegyzett felhasználó férhetett hozzá, azaz akit a honlapgazda erre korábban feljogosított azáltal, hogy a belépéshez szükséges tudnivalókat rendelkezésre bocsátotta, illetve a saját hálózatába õket, mint usereket bejelentette.<br>
A fentiekbôl következik, hogy a törvényhely ezen feltétele nem valósult meg, hiszen a nyilvános közzététel nem volt biztosított, korlátozott volt azoknak a száma, akik a kedvezményes akcióról információt szerezhettek.<br>
A törvényhely második feltétele a bárki által igénybe vehetõ kedvezõ feltétel megvalósulása. Jelen esetben ez a törvényi kritérium szintén nem valósult meg. Ez kitûnik az Oracle Hungary Kft. azon levelébõl is, amelyben az ajánlatkérõ részére szélesebb körben biztosít kedvezményt, mint amely a hirdetésében szerepelt. Ezt az Oracle Hungary Kft.-vel megkötött szerzõdés is alátámasztja. A hirdetményben nem szerepelt kedvezmény Designer, Developer, Reports termékekre, valamint a teljes körû szolgáltatásra, a supportra. Ugyanakkor a hirdetmény szerint térítésmentes volt, meghatározott eszközök vétele esetén, 1 db Administration Edition, a szerzõdés szerint azonban ajánlatkérõ ezért térítést fizetett. Mindezeken kívül az ajánlatkérõ számára a meghirdetett kedvezmény igénybevételének határideje is egyedileg került meghatározásra.<br>
Ennek alapján megállapítható, hogy a meghirdetett kedvezmények nem voltak bárki által igénybe vehetõk, tehát e törvényi tényállási elem sem valósult meg jelen esetben.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alkalmazhatóságának további feltétele, hogy ezen eljárásfajta alkalmazásának esetén a 71/B § (4) bekezdése alapján ajánlatkérõnek még további legalább két ismert ajánlattevõt ajánlattételre fel kell hívnia. Ajánlatkérõ ennek a kötelezettségének sem tett eleget: Tény, hogy az utóbbinak ajánlatkérõ nem is tudott eleget tenni, tekintettel arra, hogy a beszerezni kívánt termékek magyarországi kizárólagos forgalmazója az ajánlattételre felhívott cég volt. A fentiekbõl következõen megállapítható, hogy ajánlatkérõ a Kbt. 70. § (1) bekezdés d) pontja alapján a tárgyalásos eljárást jogsértõ módon választotta.<br>
A Döntõbizottság ajánlatkérõ nyilatkozata és a rendelkezésre álló iratok alapján azonban azt is megállapította, hogy ajánlatkérõ elvárásainak megfelelõ szoftverek fejlesztésével, forgalmazásával csak a felkért ajánlattevõ foglalkozik, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján eljárása jogszerû lehetett volna. E szakasz szerint ugyanis az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni. A kínált kedvezményeket ajánlatkérõ tehát más típusú eljárás során is igénybe vehette volna.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította.<br>
A bírság kiszabásától azonban a Döntõbizottság eltekintett, mert ajánlatkérõ jelen beszerzését más típusú hirdetmény közzététele nélküli tárgyalásos eljárás keretében jogszerûen megvalósíthatta volna a Kbt 70. § (1) bekezdés b) pontja alapján, ezért a Döntõbizottság a jogsértést nem minõsítette súlyosnak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 21.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>