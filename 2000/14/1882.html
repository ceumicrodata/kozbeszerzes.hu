<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1882)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.24/5/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a MÁV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Magyar Államvasutak Rt. Pálya-, Híd- és Magasépítményi Szakigazgatósága (1062 Budapest, Andrássy út 73–75., továbbiakban: ajánlatkérõ) "vasúti pályák, alépítményi, felépítményi és hídvizsgálati tevékenységének és a vasúti pályák építéséhez, felújításához, karbantartásához használt anyagok, szerkezetek minôsítésének együttes elvégzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló, a közbeszerzési eljárásban keletkezett iratok alapján az alábbi tényállást állapította meg:<br>
Ajánlatkérõ 2000. január 17-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján. Az eljárás lebonyolítására a MÁV Rt. Pályagazdálkodási Központ kapott megbízást.<br>
Az eljárásfajta választásának indokaként ajánlatkérõ azt jelölte meg, hogy a beszerzés tárgyának elvégzéséhez speciális, nagy értékû gépi berendezésekre, mûszerekre van szükség, speciális hardver-, szoftverhátteret igényel, továbbá speciális képzettség, illetve hosszabb szakmai gyakorlattal megszerezhetõ szakmai ismeretek szükségesek hozzá. Ezekkel pedig kizárólag az ajánlattételre felkért cég rendelkezik.<br>
Ajánlattételre a MÁV Központi Felépítményvizsgáló Kft.-t hívta fel.<br>
Ajánlatkérõ a beszerzés tárgyát az alábbiak szerint határozta meg: alépítményi, felépítmény és hídvizsgálati tevékenységek együttes elvégzése ajánlatkérõ vasúti pályáin, valamint ajánlatkérõ vasúti pályáinak, hídjainak építéséhez, felújításához, karbantartásához használt anyagok, szerkezetek minõsítése.<br>
Részajánlattétel és többváltozatú ajánlattétel nem volt megengedett.<br>
Az ajánlati felhívás tartalmazta az ajánlattevõ pénzügyi, gazdasági és mûszaki alkalmassága igazolásával kapcsolatos elõírásokat és az ajánlatok elbírálásának szempontjait. Ajánlatkérõ az összességében legelõnyösebb ajánlat alapján kívánta a beérkezett ajánlatot elbírálni. Az elbírálás szempontjait fontossági sorrendben az alábbiak szerint adta meg: mûszaki megfelelõség a dokumentációban foglalt mûszaki feltételek teljesítése (33%), ár, fizetési feltételek (27%), garanciális feltételek (20%), referenciák (20%). A pontszámok alsó és felsõ határát az alábbiak szerint jelölte meg: mûszaki megfelelõség a dokumentációban foglalt mûszaki feltételek teljesítése (52,5–66 pont), ár, fizetési feltételek (43,5–54 pont), garanciális feltételek (32–40 pont), referenciák (32–40 pont). A "megfelelt" minõsítéshez elérendõ minimális pontot ajánlatkérõ 160-ban jelölte meg. Megjegyezte, hogy az összes elérhetõ pont 200.<br>
Ajánlatkérõ dokumentációt is biztosított, melynek része a szerzõdési feltételeket tartalmazó III. fejezet és a mûszaki elõírásokat tartalmazó IV. fejezet is. E két részben igen részletesen meghatározta ajánlatkérõ a szolgáltatás tartalmát, a mûszaki követelményeket. A nyertes ajánlattevõ a tevékenységét szigorú szakmai utasításokban foglalt szabályok alapján köteles végezni. Ezek az utasítások szintén a dokumentáció részei voltak. Az utasítások egyrészt az elõírt vizsgálóeszközöket, másrészt a vizsgálatok tartalmát, továbbá az adatok feldolgozásának módját is meghatározták. A további elõírásokat a dokumentáció mûszaki melléklete tartalmazta.<br>
Az ajánlattételre felkért ajánlattevõ az ajánlati felhívásban megjelölt ajánlattételi határidõben, 2000. január 27-én ajánlatát benyújtotta. Az ajánlatot érvényesnek minôsítette ajánlatkérõ. Az ajánlat tartalmával kapcsolatos tárgyalásokra 2000. február 2-án és 4-én került sor, majd újabb határnapként 2000. február 8-át jelölte meg ajánlatkérõ.<br>
A Döntõbizottság Elnöke 2000. február 1-jén hivatalból eljárást kezdeményezett ajánlatkérõ közbeszerzési eljárása ellen, melynek alapján a Döntõbizottság a jogorvoslati eljárást megindította.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában megjelölt feltételek feltételezhetôen jelen esetben nem állnak fenn, mert ajánlatkérõ által megküldött iratokban nem lelhetõ fel olyan adat, tény, dokumentum mely alátámasztaná azt, hogy mûszaki-technikai sajátosságok miatt kizárólag a felkért ajánlattevõ lenne képes a szerzõdés teljesítésére.<br>
Ajánlatkérõ érdemi észrevételében az eljárás megszüntetését kérte. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján jogszerûen indította meg a hirdetmény közzététele nélküli tárgyalásos eljárást. Indoklásként elõadta, hogy a felkért ajánlattevõ 1996. szeptember 1-jén a MÁV Rt. 100%-os tulajdonaként alapított szervezet. Már megalapítása elõtt (mint a MÁV szervezeti egysége), majd ezt követõen is a beszerzéssel érintett tevékenységet Magyarországon kizárólag õ végzi, további, erre a tevékenységre specializálódott cég nem létezik. Miután a speciális MÁV-szakvizsgákat, amelyek a tárgyi tevékenység végzéséhez szükségesek, a MÁV Rt. erre kijelölt szerveinél lehet megszerezni, ezért ajánlatkérõ pontosan ismeri a teljesítésre alkalmas egyéb cégek hiányát. A meghatározott munkákhoz speciális eszközök, képzettség és gyakorlat szükséges. Mindezekkel együttesen kizárólag a felkért ajánlattevõ rendelkezik.<br>
A MÁV Központi Felépítményvizsgáló Kft. érdemi észrevételében elõadta, hogy az ajánlati felhívásban megfogalmazott komplex feladatok ellátására csak cégük képes. Ennek oka, hogy a speciális nagy értékû gépeket és hardvereket, valamint azok mûködéséhez szükséges speciális szoftvereket Magyarországon csak kizárólag õk üzemeltetnek. Ezen mérõvonatok és mérõberendezések mûködtetéséhez, karbantartásához szükséges speciális szakismerettel, valamint gyakorlattal nemcsak Magyarországon, hanem a szomszédos államokban sem rendelkezik egyetlen vállalkozó sem.<br>
A Döntõbizottság a rendelkezésre álló iratok, ajánlatkérõ érdemi észrevétele alapján megállapította., hogy ajánlatkérõ a hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján jogszerûen folytatja. Az ajánlatkérõ e szakasz szerint tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A becsatolt iratokból egyértelmûen bizonyítást nyert, hogy az ajánlattételre felkért cég kifejezetten a beszerzés tárgyában megjelölt tevékenység végzésére szakosodott cég. A benyújtott ajánlatából is kitûnik, hogy az elmúlt 3 évben összes forgalmának legnagyobb része az ajánlatkérõ és a különbözõ MÁV Kft.-ék megrendeléseivel kapcsolatosak. A beszerzés tárgyával összefüggõ külföldi referenciamunkái is jelentõsek. Az ajánlatában felsorolt gépparkja, felszereltsége is igazolja ajánlatkérõ azon állítását, hogy valóban ez a cég képes a felszereltsége alapján a beszerzés tárgyát teljesíteni. Ajánlatkérõ tehát az eljárásfajta választásánál jogszerû módon járt el.<br>
A Döntõbizottság az ajánlati felhívás tartalmának vizsgálata során azonban észlelte, hogy ajánlatkérõ az összességében legelõnyösebb ajánlat elbírálásának meghatározásánál a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglalt elõírásokat nem vette figyelembe. E szakasz szerint ugyanis az ajánlatok részszempontok szerinti tartalmi elemeinek értékelése során adható pontszám alsó és felsõ határát kell megadni, mely minden részszempont esetén azonos.<br>
Ajánlatkérõ a felhívásában ezt az elõírást figyelmen kívül hagyta, és az egyes részszempontoknál eltérõ ponthatárokat határozott meg.<br>
A Döntõbizottság azonban e vonatkozásban külön jogsértés megállapításáról nem határozott, tekintettel arra, hogy jelen esetben egy ajánlattevõt hívott fel ajánlattételre ajánlatkérõ, így lényegében ajánlatok összehasonlításáról jelen esetben nem beszélhetünk, ezért az ajánlatkérõ által megállapított elbírálási szempontok ponthatárai relevanciával nem bírnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a bizottság eljárására – ha e törvény másképp nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást – ha a megindításra vagy folytatásra okot adó körülmény már nem áll fenn – megszünteti.<br>
A fenti rendelkezésre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 16.<br>
<br>
Dr. Engler Magdolna s. k.	Kalmárné Diósy Ildikó s. k.	<br>
közbeszerzési biztos	közbeszerzési biztos<br>
<br>
Dr. Kozmáné Dr. Gocs Éva s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>