<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÔBB BÍRÓSÁGA (1956)
</b></h2><FONT size=3><i><u></i></u><br>
Kf.I.27.543/1999/4. szám<br>
<br>
A Magyar Köztársaság Legfelsõbb Bírósága dr. Agod Sándor ügyvéd (6722 Szeged, Kossuth Lajos sgt. 16.) által képviselt A-FÔVÁLL Kft. (6750 Algyõ, Kastélykert u. 171.) felperesnek dr. Farkas Gyöngyi jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránti perében, amelyben dr. Kaprinayné dr. Rádi Gizella jogi elõadó által képviselt Szeged Megyei Jogú Város Önkormányzata (6745 Szeged, Széchenyi tér 10–11.) alperesi oldalon beavatkozott a Fôvárosi Bíróság 1999. január 6. napján kelt 2.K.31.507/1998/3. számú végzése ellen a felperes 4. sorszám alatt benyújtott fellebbezése folytán – tárgyaláson kívül – meghozta a következõ<br>
<br>
VÉGZÉS-t:<br>
<br>
A Legfelsôbb Bíróság az elsõfokú bíróság végzését helybenhagyja.<br>
Kötelezi a felperest, hogy az államnak – külön felhívásra – 6750 (hatezer-hétszázötven) forint feljegyzett fellebbezési illetéket fizessen meg.<br>
Ez ellen a végzés ellen fellebbezésnek nincs helye.<br>
<br>
INDOKOLÁS<br>
<br>
A Fõvárosi Bíróság az 1999. január 6. napján 10.00 órakor kitûzött tárgyaláson hozott és kihirdetett 3. sorszámú végzésével a pert az alperesi beavatkozó indítványára azért szüntette meg, mert a tárgyaláson – szabályszerû idézés ellenére – a peres felek nem jelentek meg. A bíróság a felperes mulasztását az idézés határidõben történõ átvételét igazoló tértivevény alapján állapította meg.<br>
A felperes a fellebbezésében a végzés hatályon kívül helyezését kérte. Arra hivatkozott, hogy az elsõfokú bíróság elmulasztotta megvizsgálni az idézése szabályszerûségét. Nem észlelte, hogy a fellebbezéshez csatolt idézésbõl – "1999. habuár 6." – nem állapítható meg, hogy a bíróság a tárgyalást mely hónapra tûzte ki.<br>
Az alperes az alaptalan fellebbezés elutasítását indítványozta. Érvei szerint amennyiben a felperesnek a kitûzött tárgyalási idõpont tekintetében kétsége volt, azt az idézés kézbesítésétõl a tárgyalásig eltelt két hónap alatt tisztázhatta volna. A beavatkozó észrevételezte, hogy az idézés – minthogy február 6-a munkaszüneti nap, szombat – egyértelmûen január 6-ára szólt.<br>
A fellebbezés alaptalan.<br>
A Pp. 157. § d) pontja alapján, figyelemmel a Pp. 136. §-ára az alperes indítványára a bíróság a pert megszünteti, ha a felperes a per elsõ tárgyalását elmulasztotta, és azt megelõzõen nem kérte a tárgyalás távollétében történõ megtartását.<br>
A felperes fellebbezése kapcsán a Legfelsõbb Bíróság azt vizsgálta, hogy az elsõfokú bíróság helyesen értékelte-e a felperes távollétét mulasztásnak. Megfelel-e a felperessel közölt idézés a Pp. 125. § (1) bekezdésének, azaz megállapítható-e abból a kitûzött tárgyalási határnap. Az kétségtelen, hogy az idézésben a hónap neve – a leírásban fellelhetõ nyilvánvaló gépelési hiba folytán – nem egyezik meg a helyesírási szabályok szerint magyar nyelven leírt egyetlen hónap nevével sem. Egyszeri rátekintésre azonban nyilvánvaló a betûk számából és a szóvégbôl, hogy csak a január hónapról lehet szó. Emellett a naptárra tekintve az is nyilvánvaló, hogy február hónap azért sem lehet a helyes, mert e hóban a 6-a szombatra esik, amelyre tárgyalás nem tûzhetõ.<br>
Mindezekre figyelemmel a Legfelsõbb Bíróság megállapította, hogy az adott betûhibával közölt tárgyalási határnap alkalmas volt az idõpont megjelölésére, ezért a felperes alaptalanul hivatkozott arra, hogy a bíróság hibája miatt nem mulaszthatott.<br>
A fentiek alapján a Legfelsõbb Bíróság az elsõfokú bíróság végzését a Pp. 259. §-ára figyelemmel a Pp. 253. § bekezdése alapján helybenhagyta.<br>
A sikertelenül fellebbezõ felperes az  illetékekrõl szóló 1990. évi XCIII. törvény 39. § (1) bekezdése c) pontja és 47. § (1) bekezdése alapján köteles a feljegyzett fellebbezési illetéket megfizetni.<br>
A fellebbezési eljárásban az alperesnek költsége nem merült fel, így arról a Legfelsôbb Bíróság nem döntött.<br>
<br>
Budapest, 1999. december 20.<br>
<br>
Dr. Rakvács József s. k.	Dr. Matheidesz Ilona s. k.<br>
tanácselnök	elõadó bíró<br>
<br>
Dr. Danziger Éva s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>