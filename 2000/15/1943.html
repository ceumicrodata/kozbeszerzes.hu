<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1943)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.22/8/2000<br>
<br>
Tárgy: Várfalvi Kft. jogorvoslati kérelme a Komárom-Esztergom Megyei Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Várfalvi Kft. (4024 Debrecen, Varga u. 47/B, képviseli: ifj. dr. Horváth Tibor ügyvéd, 4024 Debrecen, Petõfi tér 19. 1/1., a továbbiakban: kérelmezõ) kérelme alapján lefolytatott jogorvoslati eljárás során, amelyet a Komárom-Esztergom Megyei Állami Közútkezelõ Kht. (2800 Tatabánya, Táncsics u. 1/C, a továbbiakban: ajánlatkérõ) "útszóró só telephelyre szállítása" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés b) pontjára tekintettel az 52. § (1) és az 59. § (1) bekezdését, ezért a Döntõbizottság ajánlatkérõvel szemben 1 700 000 Ft, azaz egymillió-hétszázezer forint, a szerzõdéskötésért felelõs Únyi Antal igazgatóhelyettes fõmérnökkel szemben pedig 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Kötelezi továbbá a Döntõbizottság az ajánlatkérõt és Únyi Antal igazgatóhelyettes fõmérnököt, hogy a bírságot a határozat kézhezvételétõl számított 15 napon belül fizessék be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. december 8-án ajánlati felhívást tett közzé nyílt eljárás megindítására a K. É. 49. számában (6706) 1600 tonna összeállásgátlóval bekevert útszóró só telephelyre szállítása tárgyában.<br>
A 3. d) pont szerint egyes mérnökségek teljes körû ellátására részajánlattételt engedett meg ajánlatkérõ.<br>
Az 5. a) pontban azt is közölték, hogy ajánlatkérõ dokumentációt nem készít.<br>
A felhívás 11. a) pontban a pénzügyi, gazdasági és mûszaki alkalmasság igazolására az alábbiakat kérték:<br>
– A vállalkozás likviditásának 30 napnál nem régebbi, banki nyilatkozattal történõ igazolása.<br>
– Mûszaki, technikai felszereltségének leírása.<br>
– Az elõzõ 3 év referencialistája a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjával összhangban, különös tekintettel az útszóró só beszerzésére, szállítására, mennyiségi alapokkal, az információt nyújtó megrendelõ megjelölése mellett.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdések szerinti hatósági igazolások és nyilatkozatok csatolása az ajánlattevõk és a teljesítésbe 10%-ot meghaladó mértékben bevonni kívánt alvállalkozók esetében.<br>
– Minõség-ellenõrzési rendszer ismertetése és azok dokumentumai.<br>
– Szállítandó só minôségi tanúsítványa.<br>
A 11. b) pontban közölte ajánlatkérõ, hogy az ajánlattevõt a szerzõdés teljesítésére alkalmatlannak minõsíti:<br>
– amennyiben nem rendelkezik a szállítandó útszóró só minõségi tanúsítványával és<br>
– amennyiben egyáltalán nem rendelkezik a beszerzés tárgyának megfelelõ referenciával.<br>
Az egyéb információkat tartalmazó 16. pont második bekezdésében kötötte ki ajánlatkérõ, hogy<br>
– Az összeállásgátlóval bekevert útszóró sónak ki kell elégítenie a KHVM Útgazdálkodási és Koordinációs Igazgatóság által kiadott Útügyi mûszaki feltétel ÚT 3-2.401 mûszaki elõírásban leírtakat.<br>
A 2000. január 18-i ajánlattételi – egyben bontási – határidõig kérelmezõ, a Magyar Plastiroute Kft., a Solinwest 2000 Kft. és Szpisják Imre egyéni vállalkozó nyújtott be ajánlatot.<br>
A 2000. január 20-i eredményhirdetésen ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt összegzés szerint hirdette ki és ismertetette a döntését, miszerint a négy ajánlat közül csak a Magyar Plastiroute Kft. ajánlata volt érvényes, ezért az lett a közbeszerzési eljárás nyertese.<br>
Ajánlatkérõ kérelmezõ ajánlatát a felhívás 11. a) pontja szerint megkövetelt referencialista hiánya, a Solinwest Kft. ajánlatát a banki nyilatkozat hiánya, míg Szpisják Imre vállalkozó ajánlatát az útszóró só minõségi tanúsítványának hiánya miatt érvénytelennek minõsítette, és így nem is értékelte.<br>
Az összegzést ajánlatkérõ írásban is megküldte ajánlattevõk részére, majd a szerzõdést ajánlatkérõ a nyertesnek kihirdetett Magyar Plastiroute Kft.-vel 2000. január 28-án írásban megkötötte.<br>
Kérelmezõ a 2000. január 28-án benyújtott, és a Döntõbizottság hiánypótlást kérõ felhívására február 8-án kiegészített jogorvoslati kérelmében a tárgyaláson pontosítva kérte ajánlatkérõ eljárást lezáró döntésének megsemmisítését, és ideiglenes intézkedéssel a még meg nem kötött szerzõdés megkötésének megtiltását. Kérelmét alapvetõen azzal indokolta, hogy ajánlata nem volt érvénytelen, és hogy ajánlatkérõ nem az összességében legelõnyösebb ajánlatot hirdette ki nyertesnek. Álláspontja szerint a nyertesnek kihirdetett ajánlat is érvénytelen volt. A kérelmére tartott tárgyaláson már nem vitatta azt a megállapítást, hogy ajánlata nem tartalmazta a referencialistát, mely adatot tartalmaz az útszóró só beszerzésére, szállítására, a mennyiségi alapokkal és az információt nyújtó megrendelõ megnevezésével. Azt is elismerte, hogy ajánlatából hiányzott a minõségbiztosítási rendszer ismertetése is.<br>
A Döntõbizottság a felhívásban megjelölt szerzõdéskötés idõpontjára tekintettel ideiglenes intézkedést nem alkalmazott a jogorvoslati eljárás során.<br>
Ajánlatkérô írásos észrevételében és a tárgyaláson úgy nyilatkozott, hogy kérelmezõ ajánlatának érvénytelenné nyilvánítása jogszerû volt, ezért kérik az alaptalan kérelem elutasítását.<br>
Álláspontjuk szerint jóhiszemûen jártak el, amikor a nyertes ajánlatát nem nyilvánították érvénytelennek, az illetékes APEH Járulékigazgatóság igazolásának hiánya miatt, mivel elegendõnek ítélték az APEH-adóigazolás becsatolását. Erre tekintettel ajánlatkérõ igazgatóhelyettes fõmérnöke sem vitatta a tárgyaláson a Döntõbizottság azon megállapítását, hogy a kötelezõ két APEH-igazolásból a nyertesnek kihirdetett ajánlattevõ csak az egyiket csatolta ajánlatához.<br>
Az ügyben érdekelt felek közül a tárgyaláson a Solinwest Kft. úgy nyilatkozott, hogy amennyiben hiánypótlás keretében ajánlatkérõ kérte volna tõle a hiányzó bankigazolást, akkor azt pótolni tudta volna, mivel a cég fizetõképes, ezért ilyen szempontból ajánlattételre alkalmas.<br>
A Döntõbizottság a rendelkezésre álló iratok, dokumentumok és írásos, valamint szóbeli nyilatkozatok alapján megállapította, hogy ajánlatkérõ megvalósította a rendelkezõ részben írt jogsértéseket, ezért a megkötött szerzôdésre tekintettel az ajánlatkérõ szervezettel és a szerzõdéskötésért felelõs személlyel szemben bírságot szabott ki, kötelezve egyben ajánlatkérõt az igazgatási szolgáltatási díj megfizetésére is.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése és a 60. § (1) bekezdés b) pontja szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Eredménytelen az eljárás, ha kizárólag érvénytelen ajánlatok érkeztek.<br>
E kogens szabályokat összevetve a felderített tényállással, a Döntõbizottság kétséget kizáróan megállapította, hogy ajánlatkérõ érvénytelen ajánlatot fogadott el és hirdetett ki nyertesnek, mert ajánlatkérõ által sem vitatottan a tárgyaláson bizonyítást nyert, hogy a Plastiroute Kft. ajánlata a kötelezõen csatolandó APEH járulékigazgatósági igazolást nem tartalmazta, tehát érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E kötelezõ szabályra figyelemmel érvénytelen ajánlat nem lehet az összességében legelõnyösebb – nyertes – ajánlat, és így a szerzôdés sem köthetõ meg annak benyújtójával.<br>
A Döntõbizottság osztotta ajánlatkérõ azon döntését, miszerint a kizárt három további ajánlat – köztük kérelmezõé – érvénytelen volt a felsorolt indokok alapján.<br>
A Döntõbizottság álláspontja szerint ajánlatkérõnek a közbeszerzési eljárást eredménytelenné kellett volna nyilvánítania, tekintettel a Kbt. – fentebb idézett – 60. § (1) bekezdés b) pontjára.<br>
A Döntõbizottság a bírság mértékének megállapításánál figyelembe vette a jogsértés súlyát és a nettó 17 040 000 Ft-os szerzõdéses összeget, melynek alapján a szervezetre kiszabott bírság mértéke a beszerzési érték közel 10%-a. A szerzõdéskötésért felelõs személlyel szemben elegendõnek és a jövõre vonatkozóan kellõen visszatartó erejûnek ítélte a bírság kiszabható alsó határának, azaz a 100 000 Ft-nak a megállapítását a Döntõbizottság.<br>
A fenti indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontjai szerinti jogkövetkezményeket alkalmazta a jogsértõ ajánlatkérõ szervezettel szemben, míg a szerzõdéskötésért felelôs személlyel szemben a 88. § (1) bekezdés f) pontja szerintit, figyelemmel a Kbt. 88. § (4) és (5) bekezdéseire is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 6.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>