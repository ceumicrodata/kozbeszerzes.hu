<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (1945)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.32/15/2000<br>
<br>
Tárgy: GEF és Társai Kft. jogorvoslati kérelme a Vas Megyei Markusovszky Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
GEF és Társai Kft. (9142 Rábapatona, Árpád u. 8., a továbbiakban: kérelmezõ) kérelmezõnek a Vas Megyei Markusovszky Kórház (9700 Szombathely, Markusovszky L. u. 3., a továbbiakban ajánlatkérõ) "a Vas Megyei Markusovszky Kórház valamennyi telephelyének, kb. 43 000 m2 (&plusmn;10%) takarítása" tárgyú közbeszerzési eljárásban megállapítja, hogy ajánlatkérô megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés a) pontját, ezért a tárgyalásos eljárás megindításáról szóló részvételi felhívására vonatkozó döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs: A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntôbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. augusztus 25-i számában nyílt eljárásra szóló ajánlati felhívást tett közé a kórház valamennyi telephelyének, kb. 42 000 m2-nek (&plusmn;10%) a takarítására a következõ telephelyeken:<br>
Szombathely, Markusovszky út 3., Horváth Béla krt. 42., Bartók Béla krt. 41., Paragvári u. 30., Kilátó u. 23., Középhegyi u. 1., Deák F. u. 2., Március 15. tér 7., 11-es huszár u. 138., Petõfi u. 45., Gagarin u. 3., Kõszeg, Munkácsi u. 19., Hegyfalu, Kossuth u. 2.<br>
Az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenné nyilvánította, majd a K. É. 2000. január 19-i számában tárgyalásos eljárás megindítására szóló részvételi felhívást tett közzé.<br>
A részvételi felhívás 2. b) pontja szerint az eljárás alkalmazása feltételének indokolása, hogy az ajánlatkérõ korábban lefolytatott nyílt eljárása a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelen volt. A 70. § (1) bekezdés a) pontja alapján ajánlatkérõ tárgyalásos eljárást alkalmaz, továbbá a felhívás feltételei a közbeszerzés tárgyára vonatkozóan idõközben nem változtak meg.<br>
A felhívás 3. a) pontjában a beszerzés tárgya nem változott, mennyiségéül viszont kb. 43.000 m2 (&plusmn;10%) került feltüntetésre.<br>
Változás történt a telephelyek felsorolásában is. A felsorolásban nem szerepel a korábban feltüntetett Szombathely, Bartók B. krt. 41. sz. alatti cím, megtalálható viszont a Szombathely, Horváth B. krt. 41. sz. alatti telephely is, az egyéb telephelyek változatlan felsorolása mellett.<br>
Ajánlatkérõ a részvételi felhívás 8. pontjában meghatározta a pénzügyi, gazdasági és mûszaki alkalmasság igazolására kért adatokat és tényeket, a 9. a) pontban az alkalmasság elbírálásának szempontjait a b) pontban pedig az alkalmatlanná minõsítés szempontjait. A részvételi felhívás 12. pontja tartalmazza az ajánlatkérõ által már kiválasztottak nevét és címét.<br>
Kérelmezõ 2000. február 7-én jogorvoslati kérelmet terjesztett elõ, amelyben kérte a Döntõbizottságtól, hogy állapítsa meg a jogsértést, semmisítse meg az eddig hozott döntést, hívja fel ajánlatkérõt a jogszabályszerû eljárásra, valamint kérte ideiglenes intézkedés meghozatalát. Nyilatkozata szerint a részvételi felhívásról a K. É.-bõl értesült, 2000. január 25-én.<br>
Álláspontja szerint a részvételi felhívás feltételei a részvételi felhívás 2. b) pontjában deklaráltak ellenére megváltoztak. Míg a korábbi ajánlati felhívásban ajánlatkérõ az ajánlattevõk legutolsó mérlegét kérte, a részvételi felhívásban az 1997., 1998. évek éves beszámolóját. A részvételi felhívás továbbá tartalmazza az alkalmatlanná minõsítés szempontjait, amely az ajánlati felhívásban nem szerepel.<br>
Ajánlatkérõ ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését, mivel az új feltételek egyes ajánlattevõket az ajánlattétel lehetõségébõl kizárják, egyben indokolatlan és hátrányos megkülönböztetésüket okozza.<br>
A részvételi felhívás 3. a) pontjának mennyiségi elõírása (&plusmn; 10%) sérti továbbá a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdését, amely nem teszi lehetõvé a megadott fix mennyiség megváltoztatását akár plusz, akár mínusz irányban, hanem vagy a legalacsonyabb mértéket engedi %-os mértékben emelni, vagy a legmagasabb mértéket csökkenteni.<br>
Ajánlatkérõ a megalapozatlan jogorvoslati kérelem elutasítását kérte.<br>
A tárgyalásos eljárás alkalmazása törvényi feltételeinek eleget tett, az alkalmassági és alkalmatlansági feltételek elõírását a Kbt.-nek az 1999. évi LX. törvénnyel való módosítása tette kötelezõvé.<br>
Ajánlatkérõ nyilatkozata szerint a nyílt eljárása során a K. É.-nek megküldött ajánlati felhívása nem egyezik meg a K. É.-ben 1999. augusztus 25. napján megjelölt adatokkal. A beszerzés mennyiségeként ugyanis kb. 43 000 m2-t jelölt meg (&plusmn;10%), telephelyeként pedig a Szombathely, Horváth B. krt. 41. sz. alatti címet, nem pedig a Szombathely, Bartók B. krt. 41-et.<br>
A Döntõbizottság az eljárást 2000. február 9-én kelt 5. alszámú határozatával felfüggesztette.<br>
A jogorvoslati kérelem részben megalapozott.<br>
A Döntõbizottságnak eljárása során azt kellett megvizsgálnia, hogy ajánlatkérõ betartotta-e a tárgyalásos eljárás alkalmazásának feltételeit.<br>
<br>
1.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése a) pontja szerint az ajánlatkérõ szolgáltatás megrendelése esetén is – tárgyalásos eljárást akkor alkalmazhat, ha a nyílt eljárás – a 60. § (1) bekezdésének e) vagy f) pontjában foglalt kivételével – eredménytelen volt, feltéve, hogy a felhívásnak, illetve a dokumentációnak a közbeszerzés tárgyára vonatkozó feltételei idõközben nem változtak meg.<br>
A Döntõbizottság vizsgálódása során a K. É.-ben megjelent, az 1999. augusztus 25-i nyílt eljárás megindítására szóló hirdetményt vetette össze a 2000. január 19-i tárgyalásos eljárás megindításáról szóló részvételi felhívással, annak érdekében, hogy megállapítható legyen, a felhívásnak a közbeszerzés tárgyára vonatkozó feltételeiben történt-e változás.<br>
A Döntõbizottság tényként állapította meg a K. É. szerkesztõségétõl beszerzett iratok alapján, hogy ajánlatkérõ valóban a nyilatkozatában foglalt tartalmú ajánlati felhívást küldött meg a K. É. szerkesztõségének 1999. szeptember 9-én. Ajánlatkérõ nem kérte a K. É. 1999. augusztus 15-i számában megjelent ajánlati felhívás téves adatainak helyesbítését. Ajánlatkérõnek lehetõsége lett volna a tévesen megjelent 1999. augusztus 25-i hirdetményt helyesbíttetni, ezt azonban elmulasztotta, hallgatása eredményeként ajánlattevõknek a téves adatokat tartalmazó felhívásra kellett ajánlatukat megtenni.<br>
Az ajánlattevõknek ugyanis a megjelent hirdetmény alapján, az abban foglaltak szerint kell részvételi jelentkezésüket, illetve ajánlatukat megtenni, annak tartalmát ismerhetik meg, joghatással csak a megjelent hirdetmények rendelkeznek.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) és a 33. § (1) bekezdése alapján ugyanis a nyílt eljárás a Kbt. 2. sz. mellékletében meghatározott hirdetmény útján közzétett ajánlati felhívással indul, míg a Kbt. 71. § (1) bekezdése szerint a 70. § (1) bekezdés a) pontja szerinti esetben a 9. sz. mellékletben meghatározott minta szerinti hirdetménnyel kell az ajánlattevõket részvételre felhívni a tárgyalásos eljárásban.<br>
A Döntôbizottság álláspontja szerint az 1999. augusztus 25-i felhívásához képest a 2000. január 19-i felhívásnak a közbeszerzés tárgyára vonatkozó feltételeit ajánlatkérõ megváltoztatta.<br>
Módosította a közbeszerzés tárgyának a kórház valamennyi telephelye takarításának két tartalmi elemét.<br>
A kórház valamennyi telephelyének mennyiségét kb. 42 000 m2 (&plusmn;10%) helyett kb. 43 000 m2-ben (&plusmn;10%) tüntette fel. Megváltoztatta a valamennyi telephelyet tartalmazó címjegyzéket is: a Szombathely, Bartók B. krt. 41. címet a felsorolás nem tartalmazza, új telephelyként tünteti azonban fel a Szombathely, Horváth B. krt. 41 sz. alatti címet.<br>
Ajánlatkérõ e magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontját.<br>
<br>
2.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja a felhívás (illetve dokumentáció) feltételeinek változatlanságát a közbeszerzés tárgyára korlátozza, és nem a közbeszerzési eljárás, avagy a felhívás (illetve a dokumentáció) egészére vonatkoztatja.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint ajánlatkérõnek a 70. § (1) bekezdés a) pontja esetén a 9. sz. mellékletben meghatározott minta szerinti hirdetménnyel kell az ajánlattevõket részvételre felhívnia. A 9. sz. mellékletnek pedig csak a 3. pontja vonatkozik a közbeszerzés tárgyára, meghatározva a beszerzés tárgyát és ezzel szoros összefüggésben, tõle elválaszthatatlanul a beszerzési mennyiséget és teljesítési helyet.<br>
A 9. sz. melléklet egyéb pontjai a közbeszerzési eljárás egyéb feltételeit, az ajánlatkérõ igényeit határozzák meg, amelyek módosítását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja nem tiltja meg.<br>
Az ajánlati felhívás, illetve a dokumentáció egészére kiterjedõ módosítási tilalom egyébként azt jelentené, hogy abban az esetben pl., ha a nyílt eljárás azért volt eredménytelen, mert nem érkezett ajánlat [<a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés a) pontja], vagy egyik ajánlattevõ sem tett megfelelõ ajánlatot [Kbt. 60. § (1) bekezdés d) pontja], ajánlatkérõnek igen kicsi lenne az esélye arra, hogy új eljárása eredményesen záruljon. Ha ugyanis követelményein, igényein nem módosíthat, nem túl valószínû, hogy az új eljárásban megfelelõ ajánlatok érkezhetnek.<br>
Ajánlatkérõ tehát nem sértette meg a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését. A közbeszerzés tárgyának meghatározásával (a kórház valamennyi telephelyének takarítása, a terület nagyságának és a telephelyek megjelölésével) az ajánlattétel lehetõségébõl senkit nem zárt ki, illetve más módon indokolatlan vagy hátrányos megkülönböztetést nem okozott. A részvételi felhívás 8. pontjában meghatározott alkalmassági, illetve érvényességi kritériumok, a 9. pontban elõírt alkalmassági/alkalmatlansági szempontok nem sértik az ajánlattevõk esélyegyenlõségét.<br>
<br>
3.<br>
Ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdését sem, [amelyet a Kbt. 63. § (4) bekezdése szerint a részvételi felhívására is alkalmazni kell]. E szerint a közbeszerzés mennyiségét úgy is meg lehet határozni, hogy az ajánlatkérõ a legalacsonyabb vagy a legmagasabb mértéket közli, és kiköti az ettôl – a szerzôdéskötés során – való eltérés lehetôséget, elôírva az eltérés % -os mértékét. E rendelkezés tehát lehetõvé teszi a megadott mennyiségtõl való %-os eltérést, és nem zárja ki az eltérés mindkét irányba (a mennyiséget csökkentõ vagy növelõ) való alkalmazását.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a), c) és d) pontjában írtak szerint határozott.<br>
A költségekrõl való rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontján alapul, a jogorvoslat jogát a 89. § (1) bekezdése biztosítja.<br>
<br>
Budapest, 2000. március 6.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>