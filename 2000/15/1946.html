<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (1946)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.40/8/2000<br>
<br>
Tárgy: a Közbeszerzések Tanácsa Közbeszerzési Döntôbizottság elnökének hivatalból kezdeményezett jogorvoslati eljárása Gyôr Megyei Jogú Város Polgármesteri Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., továbbiakban: Bizottság Elnöke) a Gyõr Megyei Jogú Város Polgármesteri Hivatal (9021 Gyõr, Városház tér 1., továbbiakban: ajánlatkérõ) "szennyvíztisztító telep tervezése tárgyú" közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, ezért ajánlatkérô döntését – az eljárás megindításáig visszamenõleg – megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ 1999-ben elkészíttette a Mélyépterv Komplex Mérnöki Rt.-vel a város szennyvíztisztító telepe továbbfejlesztésére vonatkozó módosított vízjogi létesítési engedélyezési tervét, amelyet a tervezõ 1999 áprilisában részére leszállított. A tervekre 1999. május 21-én kapott ajánlatkérô jogerôs hatósági engedélyt. Ezt követõen pályázatot készített az európai uniós pénzforrások megszerzésére az ISPA keretein belül. A pályázatot ajánlatkérõ a KHVM és a KTM közremûködésével állította össze, majd 1999 decemberében a pályázatot az ISPA-hoz benyújtotta. A létesítmény kivitelezésének forrását célzó pályázattól függetlenül ajánlatkérô tudatában volt annak is, hogy a kivitelezéshez sajátos, nemzetközi versenyeztetési eljárás során kell kiválasztania a vállalkozót, ebben az eljárásban pedig szüksége lesz egy tenderdokumentációra. Ezen dokumentációt arra az idõpontra kívánja elkészíteni, amikor az ISPA-pályázatról döntés várható, annak érdekében, hogy a döntést követõen azonnal megkezdhesse a versenyeztetési eljárást.<br>
Ajánlatkérõ elsõ konkrét lépése a tenderdokumentáció elkészítésére az a levél volt, amelyet a KHVM Nemzetközi Támogatási Osztályához 1999. november 11-én intézett. Ebben a minisztérium pénzügyi támogatását kérte a tervek elkészítéséhez, továbbá állásfoglalást kért a tenderdokumentáció felhasználhatóságát illetõen. A levélre 2000. január 13-án érkezett írásos válasz. Ebben a KHVM képviselõje kifejtette, hogy az ISPA pályázatra vonatkozó döntés 2000 májusában várható, ezen idõpontra a tervek elkészítése indokolt, egyben kéri ajánlatkérõt, hogy ezen célból a szükséges intézkedést tegye meg.<br>
Ajánlatkérõ a fenti elõzmények után 2000. január 20-án küldte meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti tárgyalásos közbeszerzési eljárásra szóló ajánlati felhívását, és az alábbi öt ajánlattevõnek: FÖMTERV Rt., Osztrák–Magyar Környezetgazdálkodási és Közmûtervezõ Kft., Hidrokomplex Kft., Aquinno Környezetvédelmi Mérnökiroda és Szolgáltató Kft., Hidro-Plan Mélyépítési Tervezõ Kft. Az eljárás indításáról a Döntôbizottság Elnökét 2000. január 26-án értesítette.<br>
Az ajánlati felhíváshoz ajánlatkérõ dokumentációt is készített, amely részletes ajánlati feltételeket és tervezési szerzõdéstervezetet tartalmazott, valamint a teljes engedélyezési dokumentációt is. Ajánlatkérõ részletesen meghatározta a tenderdokumentáció mûszaki tartalmát, elõírta, hogy annak tartalmi követelményét a FIDIC "RED BOOK" határozza meg.<br>
A felhívásban teljesítési határidõként 2000. május 22-ét jelölte meg. Az ajánlattételi határidõ a felhívás szerint 2000. február 15., a tárgyalásra 2000. február 17-én, az eredményhirdetésre 2000. február 25-én, a szerzõdéskötésre pedig 2000. február 29-én kerül sor.<br>
Ajánlatkérõ helyszíni konzultációt is tartott 2000. február 9-én. Ekkor módosította ajánlati felhívása két pontját. A teljesítési határidõt 2000. április 25-ében határozta meg, a bontási eljárásra meghívottak listáját pedig kiegészítette. A konzultáción számos, az ajánlati feltételeket és a tervezési feladatot érintõ kérdés került tisztázásra. Az iratok szerint a teljesítési határidõk módosítását az indokolta, hogy a KTM Nemzetközi Támogatási Önálló Osztálya 2000. február 8-án a tenderdokumentáció véleményezése körében javasolta a teljesítési határidõ elõbbre hozását.<br>
A Döntõbizottság Elnöke 2000. február 10-én kezdeményezett jogorvoslati eljárást ajánlatkérô közbeszerzési eljárása ellen. Álláspontja szerint ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogszerû. Ajánlatkérõ a rendkívüli sürgõsségre az európai uniós ISPA-pályázat eredményhirdetésének idõpontja kapcsán hivatkozik, azonban a rendelkezésre álló iratokból nem állapítható meg, hogy a közbeszerzési eljárás korábbi idõpontban történõ megindítására miért nem került kellõ idõben sor. Indítványozta a Döntõbizottságnak, hogy vizsgálja meg a kérdéses közbeszerzési eljárás jogalapját, illetõleg az ajánlati felhívás jogszerûségét.<br>
A Döntõbizottság a D.40/4/2000. számú határozatával ideiglenes intézkedésként az ajánlatkérõ közbeszerzési eljárását felfüggesztette.<br>
Ajánlatkérõ érdemi észrevételében elõadta, hogy eljárása jogszerû volt, és kérte az eljárás megszüntetését. Indoklásként elõadta, hogy a jogerõs vízjogi létesítési engedélyt 1999. május 21-én kapta kézhez. Ezt követõen az 1999. decemberig eltelt idõszakban az ISPA-pályázathoz szükséges dokumentációkat állította össze. Addig az idõpontig, amíg az ISPA-pályázatot nem nyújtotta be, kockázatos lett volna számára a dokumentáció elkészítése. A KHVM 2000. január 13-án kelt levele alapján döntött a közbeszerzési eljárás lefolytatásáról. Elõadta, hogy az ISPA támogatási rendszer az Európai Unióba közeljövõben belépni szándékozó 10 állam támogatására jött létre. Ez egy új rendszernek minõsül az EU-n belül, amely jelenleg írásban lefektetett eljárási szabályzattal nem is rendelkezik. A KHVM 2000. januárban jutott annak az információnak a birtokába, hogy a döntést megelõzõen a tenderdokumentáció elkészítésére sor kerülhet. A várható döntésig pedig a tervdokumentációnak lehetõleg el kell készülnie, mert ellenkezõ esetben félõ, hogy a 2000. évre megítélt pénzügyi forrás elvonásra kerül. A döntés várható idõpontja 2000. májusa.<br>
Ennek figyelembevételével csak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján lefolytatott közbeszerzési eljárás biztosítja számára, hogy a beruházás megvalósításához szükséges tervek 2000 májusáig elkészülhessenek.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. E törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Ajánlatkérõ ajánlati felhívásban a hirdetmény közzététele nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók: a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ajánlatkérõ 1999 májusában már birtokában volt a dokumentáció elkészítéséhez szükséges vízjogi létesítési engedélyezési terveknek. Ugyanebben az idõpontban megkezdte az ISPA-pályázat elkészítésének elõkészületi munkálatait is. Ezzel egy idõben nem volt semmi akadálya annak, hogy az ISPA elõírásairól tájékozódjon. A rendelkezésre álló iratokból megállapíthatóan csak 1999. november 11-én kelt levelében kérte a KHVM állásfoglalását a tervdokumentáció elkészítésére vonatkozóan, melyre a választ 2000. január 13-án kapta meg. Ezt követõen indította meg a közbeszerzési eljárást.<br>
Ezen eljárásfajta alkalmazása esetén a rendkívüli sürgõsségnek a szerzõdés mielõbbi teljesítése érdekében kell fennállnia.<br>
A szerzõdés mielõbbi teljesítéséhez fûzõdõ igényét ajánlatkérõ egy olyan EU támogatási rendszer elnyerésének lehetõségével indokolja, melyrõl szóbeli információ alapján döntés elõreláthatólag 2000 májusában várható. Ajánlatkérõ saját állítása szerint is az ISPA támogatási rendszer írásban lefektetett szabályzattal nem rendelkezik. Számára tehát határidõket a támogató egyáltalán nem határozott meg. Mindössze célszerûségi megfontolás eredményeképpen tûzte ki ajánlatkérõ elõbb a 2000. május 22-i, majd a még korábbi 2000. április 25-i határidõket a tervdokumentáció elkészítésére. A tervdokumentációra kifejezetten az ISPA-pályázat elnyerése esetén lesz szüksége, egyéb körülmények esetén a beruházás megvalósítása ettôl eltérô elôkészítést igényel. Ajánlatkérô – saját nyilatkozata szerint – nem ismeri az ISPA támogatási rendszer konkrét szabályait, szóbeli információkra és feltételezésekre hagyatkozva döntött a közbeszerzési eljárás indításáról.<br>
Feltételezés volt részérõl az is, hogy a dokumentációt sürgõsen – még a pályázat eredményének kihirdetése elõtt – kell elkészítenie, ugyanis nyertesség esetén a beruházás megvalósíthatósága kerülhet veszélybe késedelme miatt. E feltételezésnek – amely lényegében az eljárásfajta választásának fô oka volt – konkrét alapját nem tudta megjelölni, sem az eljárás sajátos szabályaival, sem e tárgyban ismert tapasztalatokkal nem rendelkezett. A fentiekbõl következõen a rendkívüli sürgõsség fennállásának fenti indoklását a Döntõbizottság elfogadni nem tudta. Az ügy megítélésén nem változtat az a tény, hogy ajánlatkérõ az ISPA támogatás elnyerése és a tervdokumentáció elkészítése érdekében szakminisztériumokkal együttmûködve, javaslataikat figyelembe véve járt el, ugyanis ez nem befolyásolta a közbeszerzési eljárás vonatkozásában a döntési jogosultságát. Döntési jogkörrel e tárgyban értelemszerûen az önkormányzat rendelkezett. Mindezekre tekintettel megállapítható, hogy ajánlatkérõ az eljárásfajta választását jogsértõ módon állapította meg, jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának feltételei nem álltak fenn.<br>
A Döntõbizottság tekintettel arra, hogy az eljárási forma alkalmazásának jogszerûtlenségét állapította meg, így szükségtelen az ajánlati felhívás tartalmi vizsgálata során észlelt jogsértés külön megállapítása. A Döntõbizottság azonban észlelte, hogy az ajánlati felhívás 5. b) pontja tartalmazta a dokumentáció megkérésének határidejét. Ennek alapján a dokumentáció megvételére ajánlatkérõ 3 napot jelölt meg mindösszesen. Ez az elõírás azonban a Kbt. szabályaiban ütközõ módon történt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdése szerint ugyanis az ajánlatkérõ köteles gondoskodni arról, hogy a dokumentáció a felhívás közzétételének, illetõleg az ajánlattevõ részére közvetlenül való megküldésének idõpontjától kezdve legalább 15 napig, gyorsított eljárás esetén az ajánlattételi határidõ (részvételi jelentkezési határidõ) lejártáig rendelkezésre álljon.<br>
Tény, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás esetén ajánlati felhívás készítése nem kötelezõ, azonban jelen esetben ajánlatkérõ ajánlati felhíváson kívül még dokumentációt is biztosított az ajánlattevõk számára. A Kbt. 26. § (6) bekezdése alapján a meghívásos és tárgyalásos eljárásra egyébként – ha e törvény másképp nem rendelkezik – a nyílt eljárás szabályait kell megfelelõen alkalmazni. Jelen esetben eltérõ szabályozás hiányában a Kbt. 37. § (2) bekezdésében foglaltak az irányadók.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésben biztosított jogkörében eljárva a Kbt. 88. § (1) bekezdés c) pontja alapján megállapította a jogsértést, és ajánlatkérõ közbeszerzési eljárásban hozott döntéseit az ajánlati felhívásra is kiterjedõen megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 29.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Kozmáné Dr. Gocs Éva s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>