<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÔVÁROSI BÍRÓSÁG (1954)
</b></h2><FONT size=3><i><u></i></u><br>
<br>
3.K.38322/1999/4<br>
<br>
A Magyar Köztársaság nevében!<br>
A Fõvárosi Bíróság a dr. Gyurácz János ügyvéd (9700 Szombathely, Petõfi S. u. 45. I/3.) Nyugat-dunántúli Vízügyi Igazgatóság (9700 Szombathely, Vörösmarty u. 2.) felperesnek – akinek pernyertessége érdekében a dr. Kenyeres Valéria jogtanácsos (1125 Budapest, Virányos u. 11/A) által képviselt OVIBER Kft. (1054 Budapest, Alkotmány u. 27.) beavatkozott – a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen – akinek pernyertessége érdekében Tóth Zoltán fõmérnök által képviselt STRABAG Hungária Építõ Rt. (9300 Csorna, Erzsébet királyné u. 1.) beavatkozott – közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek 7500 Ft perköltséget.<br>
A feljegyzett 10 000 Ft illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 5 pld-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A felperes a K. É. 1999. február 24-i 8. számában nyílt eljárás lefolytatására ajánlati felhívást tett közzé, a Kis-Balaton védõrendszer II. ütem; Zalavári Információs Centrum megvalósítására. A bonyolító a felperesi beavatkozó volt. Az ajánlatok elbírálásának szempontjai: a kiírás 13. pontja szerint sorrend szerint a következõk voltak:<br>
– referenciamunkák, az alvállalkozókat is beleértve,<br>
– pénzügyi, gazdasági stabilitás,<br>
– mûszaki, technikai felkészültség,<br>
– ajánlati ár, jótállási feltételek,<br>
– 1999. évi teljesítés vállalásának mértéke.<br>
Mindezek alapján az összességében legelõnyösebb ajánlat kerül kiválasztásra.<br>
Az ajánlatok bontása 1999. április 6-án történt meg. Az alperesi beavatkozó, a Lacuna Kft., a Profi 2007. Bt., a Horváth-Ép. Kft., a Mávépcell Kft., a Zalai Építési Vállalkozó Rt., az Ékköv Önkormányzati Vállalat és a Takép Kft. nyújtottak be ajánlatot. A felperes 1999. május 4-i nyilvános eredményhirdetésén a Lacuna Kft. ajánlatát mondta ki nyertesnek, és vele a szerzõdést ugyanazon a napon megkötötte.<br>
Az alperesi beavatkozó 1999. május 14-én jogorvoslati kérelmet terjesztett elõ az alperesnél, sérelmezte, hogy a felperes a Lacuna Kft.-t minõsítette nyertesnek, annak ellenére, hogy az ô ajánlata jobb volt, mint a nyertesé. Kifogásolta, hogy a nyertes ajánlattevõ az ajánlati adatlap 6. pontjában mûszaki változtatásra tett ajánlatot, pedig az ajánlati felhívás 14. pontja alternatív ajánlat tételére nem adott lehetõséget. Az alperes a jogorvoslati eljárás során keletkezett iratok tartalma alapján megállapította, hogy a jogorvoslati kérelem megalapozott, és 1999. június 8. napján kelt D.84/10/1999. sz. határozatában helyt adva az .alperesi beavatkozó kérelmének, megállapította, hogy a felperes megsértette a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért 2 M Ft bírság megfizetésére, továbbá 30 E Ft igazgatási szolgáltatási díj megfizetésére kötelezte. Az alperes az egyes értékelési szempontok szerint tételesen megvizsgálta az ajánlatokat, figyelemmel a Kbt. 34. § (1) bekezdés b) pontjára, és megállapította, hogy az alperesi beavatkozó ajánlata kedvezõbb volt, mint a nyertesé.<br>
Az elsõ elbírálási szempont az ajánlattevõ és alvállalkozói referenciái. Az alperesi beavatkozó anyacége nagyszámú és volumenû referenciát sorolt fel, ezt a saját maga által végzett, szintén nagy volumenû munkákat igazoló levelekkel is alátámasztotta. A nyertes ajánlattevõ és alvállalkozói – az Ékköv Önkormányzati Vállalat és a Horváth-Ép. Kft. – referenciái számban és volumenben is jóval kisebb mértékûek, mint a kérelmezõé. Ezen értékelési szempontból az alperesi beavatkozó ajánlatát jobbnak ítélte.<br>
A pénzügyi-gazdasági stabilitást, mint második értékelési szempontot illetõen az alperesi beavatkozó nagy értékû – 700 M Ft – jegyzett tõkét, eredményes gazdálkodást, míg a nyertes ajánlattevõ kis értékû alaptõkét, kis volumenû nyertes gazdálkodást igazolt, így az alperesi beavatkozó ajánlata ebbõl a szempontból is jobb volt. Az alperes kiemelte, hogy a felperes megbízottjának érvelését ebben a tekintetben nem fogadta el, mely szerint a mérleg szerinti eredményének mintegy kétszeresét kitevõ kötelezettségvállalása van az alperesi beavatkozónak, tekintve, hogy arra megfelelõ vagyoni fedezettel rendelkezik.<br>
A harmadik értékelési szempontból is az alperesi beavatkozó ajánlatát találta jobbnak az alperes, aki 150 fô mûszaki szakembert alkalmaz, kimagaslóan nagy értékû gépparkkal, ISO 9002 minõsítéssel rendelkezik. A nyertes ajánlattevõ 43 fô mûszaki szakembert alkalmaz, kis értékû gépparkja van, ISO 9002 minõsítéssel rendelkezik. Az alvállalkozói részrõl a mûszaki technikai felszereltséget nem ismertette.<br>
A negyedik elbírálási szempont az ajánlati ár és jótállási feltételek. Az alperesi beavatkozó 118 776 046 Ft vállalkozói díjért, a nyertes ajánlattevõ 122 633 784 Ft vállalkozó díjért vállalta a létesítmény felépítését. Az alperesi beavatkozó a létesítmény egészére a törvényben elõírt szavatossági idõtartamon túlmenõen további 36 hónap szavatosságot vállalt, valamint 18 hónap garanciát. A jótállási feltételek körében ajánlatkérõnél értékelnie kellett azt is, hogy az alperesi beavatkozó a garanciális idõszak egészére a vállalkozói díj 3%-ának megfelelõ bankgaranciát vállalt és a felhívásban elõírtnál magasabb kötbért. A nyertes ajánlattevõ csak a víz-, csatorna- és fûtésszerelési munkára vállalt 36 hónap garanciát, a létesítmény további részeire csak 12 hónapot, a kötbérre nézve pedig csak a felhívás szerintit vállalta, így az alperesi beavatkozó ajánlata jobb volt.<br>
Az ötödik elbírálási szempont az 1999. évi teljesítés vállalásának mértéke. Az ajánlati árból kiindulva a teljesítési határidõre vetítetten alperesi beavatkozó 1999. évre 53%-os, a nyertes a 75%-os teljesítési mértéket vállalt. A felperes a nyertes ajánlatát az 1999-es készültségi fokra tekintettel minõsítette jobbnak. Ez az értékelés az alperes álláspontja szerint azonban nem helytálló, mivel a felperes sem az ajánlati felhívásban, sem pedig az ajánlati dokumentációban nem határozta meg, hogy a kisebb vagy a nagyobb mértékû teljesítést tekinti-e kedvezõbbnek. Amennyiben a határidõkre vonatkozó általánosan kialakult kritériumot vesszük figyelembe, akkor valóban a nagyobb mértékû teljesítés lenne a kedvezõbb. A felperes azonban azzal az indokkal minõsítette kedvezõtlenebbnek a nyertes ajánlatánál az alperesi beavatkozó ajánlatát, hogy az 1999-es alacsonyabb készültségi fok miatt kétséges, hogy a kérelmezõ a vállalt – 2000. május 20-i – határidõre teljesíteni tudná a szerzõdést. Ez a megállapítás azonban már a teljesítés körébe esik, és mint ilyen, a közbeszerzési eljárásban nem képezheti a vizsgálat tárgyát, és ezáltal az értékelés alapjául nem szolgálhat. Ily módon ezen elbírálási szempontból az alperes a két ajánlatot egyenértékûnek tekintette.<br>
Összességében megállapította, hogy a négy értékelési szempontból az alperesi beavatkozó ajánlata volt jobb, míg egy értékelési szempontból azonosnak értékelhetõ a nyertes ajánlatával. Ebbõl azt a következtetést vonta le, hogy a felperes döntését nem az ajánlati felhívás szerinti értékelési szempontok alapján történt értékelés eredményének megfelelõen hozta meg, ezáltal nem a legelõnyösebb ajánlatot benyújtó ajánlattevõt hirdette ki nyertesnek. Ily módon megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat, ezért a 76. §-ban foglalt jogkörében eljárva az alperes a 88. § (1) bekezdés d), f) és g) pontja szerint rendelkezett. A továbbiakban az alperesi beavatkozó kifogására a Döntõbizottság a nyertes ajánlatát az érvényesség szempontjából is megvizsgálta, azt az indokolásában felhívottaknak megfelelõen érvényesnek találta.<br>
A felperes nyújtott be keresetet az alperes határozatával szemben, kérve annak megváltoztatását és a bírság alóli mentesítését. Elsõdleges a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának sérelmére hivatkozott, azzal, hogy közte és a felperesi beavatkozó között egy olyan szerzõdés jogviszony áll fenn, melybõl eredõen a felperesi beavatkozó mint megbízott a beruházás megvalósítása érdekében saját nevében jár el, ír ki pályázatot, és bírálja el azokat. E körben a közöttük fennálló szerzõdés tartalmára hivatkozott azzal, hogy az lényegét tekintve a Ptk. 401. §-ában nevesített fõvállalkozói szerzõdés. Ekként a felperesi beavatkozó feladata a Kis-Balaton vízvédelmi rendszer II. ütem kormányzati beruházás megvalósítása körében többek között a felperes által kiírt nyilvános versenytárgyalások bontási eljárásán való részvétel, a beérkezett ajánlatok részletes vizsgálata, értékelése és a legkedvezõbb ajánlat kiválasztása, a megkötött szerzõdések alapján a megrendelõi tevékenység ellátása fizetési rendelkezési joggal.<br>
Mindezekbõl a felperes azt a következtetést vonta le, hogy a felperesi beavatkozó "megbízása" annyira teljes körû, hogy a "megbízó" még a beruházás megvalósítására a számlájára utalt pénzügyi fedezet felett sem rendelkezhet. Nem vitatta, hogy a közbeszerzési eljárások kiírása a nevében történt, de arra hivatkozott, hogy a tényleges döntést a felperesi beavatkozó hozta. Így amennyiben a közbeszerzési eljárás során jogszabálysértés történt, úgy az alperes által kiszabott bírság nem a felperest terheli. Másodlagosan sérelmezte a felperes az alperes által a nyertes és az alperesi beavatkozó ajánlatának összevetésekor tett megállapításait. Az elsõ három értékelési szempont körében sérelmesnek találta, hogy az alperesi elbírálás a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában rögzített esélyegyenlõség elvének sérelmével járt. A pénzügyi, gazdasági és mûszaki alkalmasság vizsgálata a közbeszerzés tárgyára tekintettel kell hogy megtörténjen. Amennyiben annak megvalósítására ebbõl a szempontból az ajánlattevõk alkalmasak, akkor ajánlataikat a vonatkozó értékelési szempontokat illetõen egyenértékûnek kell tekinteni. E körben az alperes D.52611/1999. sz. határozatára hivatkozott, amelyben az alperes maga is kifejtette, hogy "sérti az esélyegyenlõséget az az értékelési módszer, melynek alkalmazása által az ajánlattevõk gazdálkodási volumene (alaptõkéje, éves árbevétele, nyeresége) a szerzôdés teljesítéséhez szükséges mértéket meghaladó mértékû mûszaki felszereltsége alapján tesz különbséget az ajánlatkérõ az ajánlattevõk között".<br>
A negyedik elbírálási szempont tekintetében vitatta az alperesi azon megállapításokat, mely szerint a felperesnek értékelnie kellett volna a kérelmezô által vállalt, az elôírtnál magasabb kötbért illetõleg a 3%-os bankgaranciával kiváltandó garanciális visszatartást. Nézete szerint a kötbérkötelezettség mértékének ezen értékelési szempontból nincs relevanciája, míg a garanciális visszatartásra vonatkozó ajánlattevõi igény nem szerepelt az ajánlati felhívás feltételei között, arra a többi ajánlattevõ nem is nyilatkozhatott. Ilyen körülmények között a 3%-os bankgaranciát nem lehet a kérelmezõ javára értékelni.<br>
Az ötödik elbírálási szempontra vonatkozóan az alperes határozatában tévesen jelölte meg az alperesi beavatkozó 1999. évi teljesítés vállalásának mértékét 53%-ban, álláspontja szerint az 35%-os volt, míg a nyertes 75-%-os teljesítési mértéket vállalt. Álláspontja szerint ezen elbírálási szempont értelemszerûen csak egyféleképpen értelmezhetõ, mégpedig minél nagyobb mértékû teljesítést értve alatta, mivel a teljesítés visszatartása nem szolgálná a közbeszerzés tárgyának a megvalósítását, vagy az ajánlatkérõ érdekeit. Ezzel kapcsolatosan értelmezési probléma sem a helyszíni konzultáción, sem pedig írásbeli tájékoztatás formájában nem merült fel.<br>
A felperesi beavatkozó az elsõdleges kereseti kérelemre vonatkozóan nem kívánt nyilatkozni, míg a másodlagos kereseti kérelem tekintetében a felperes által elõadottakat annyiban pontosította a negyedik elbírálási szempontra vonatkozóan, hogy a nyertes a 36 hónapos jótállást a gépészet tekintetében vállalta, míg az ötödik pontnál a nyertes ajánlattevõ készültségét is megemeli, amennyiben az utolsó teljesítéshez további mintegy egy hónapot az alperesi beavatkozóéhoz hasonlóan figyelembe vett volna, ami több mint 7 M Ft többletet jelentene.<br>
Az alperes ellenkérelmében a kereset elutasítását és perköltségének megállapítását kérte arra figyelemmel, hogy a kereseti kérelem megalapozatlan. Nem vitatta, hogy a felperes és a felperesi beavatkozó között 1995. március 27-én létrejött szerzõdés tartalma szerint értelmezendõ, a felek között létrejött szerzõdéskor azonban a Kbt. kihirdetésre még nem került. A felperes és a felperesi beavatkozó a Kbt. kihirdetését követõen megállapodtak a szerzõdésük egyes pontjainak értelmezésében, azonban ez a jegyzõkönyv sem tartalmazott közbeszerzési eljárás lefolytatására irányuló megbízást. A perbeli ajánlati felhívásban a felperesi beavatkozót a felperes megbízottjaként jelölte meg. A közbeszerzési eljárás lefolytatására is vonatkozó megbízási jogviszony fennállása így nem vitatható. Ezen feladat ellátására ráutaló magatartással létrejött megbízást azonban nem lehet kiterjesztõen értelmezni, mert a fõvállalkozási elemeket tartalmazó, 1995. március 17-i megbízási szerzõdés megkötésekor a felek akarata még nem irányulhatott a közbeszerzési eljárás lefolytatását is magában foglaló fõvállalkozási szerzõdés megkötésére. Ebbõl következõen amennyiben a felperes úgy ítéli meg, hogy a jogsértést a megbízottja okozta, úgy vele szemben a polgári jog szabályai szerint kártérítési igényt érvényesíthet.<br>
A másodlatos kereseti kérelem kapcsán az alperes nem fogadta el a felperesi hivatkozást a D.5211/99. sz. határozatában foglaltakra, mivel a hivatkozott határozat szerinti megállapítás már elõminõsített ajánlattevõk ajánlatának értékelésével kapcsolatos tényállásra vonatkozik. Így az elsõ három bírálati szempont tekintetében változatlanul fenntartotta a határozatában már leírtakat. A negyedik elbírálási szempont tekintetében hivatkozott arra, hogy az alperesi beavatkozó közel 4 M Ft-tal alacsonyabb vállalkozói díjért vállalta a beszerzés tárgyát képezõ feladat megvalósítását. A jótállási feltételek szempontjából is jobb volt az ajánlata, mivel az egész létesítményre vonatkozóan 18 hónap garanciát vállalt, míg a nyertes ajánlattevõ ezt a garanciát csak 12 hónap idõtartamra vállalta. Nem vitatta, hogy a kereseti kérelemben hivatkozott további elõnyök a reális teljesítés biztosítékaiként vehetõk figyelembe, mint ahogy az is, hogy az alperesi beavatkozó a törvényben elõírt szavatossági idõtartamon túl 36 hónapig vállalt szavatosságot a hibátlan teljesítésért, míg a nyertes ugyanezt csak egyes munkanemekre vállalta. Önmagában azonban a 6 hónapos többlet jótállási idõtartam vállalása elegendô annak megállapításához, hogy a kérelmezõ ezen bírálati szempontból jobb ajánlatot tett a nyertesnél. Az ötödik szempont tekintetében nem vitatta azt a felperesi álláspontot, hogy a minél nagyobb mértékû teljesítés tekinthetõ elônynek akkor is, ha az ajánlatkérõ ezt elõnyben részesítési feltételként nem kötötte ki. Az alperesi beavatkozó 1999. évi teljesítésének mértékét illetôen azonban tévedett a felperes, mivel az nem 35%-os, hanem 53%-os mértékû. Az ajánlati ár ugyanis bruttó 118 776 046 Ft, ebbõl az 1999. évi teljesítés az I–IV. sz. részszámla összege (a 2000. január 3-i részszámla 1999-es teljesítést feltételez), összesen bruttó 67,47 M Ft, ami 56,8%-a a teljes bruttó árnak. Ezzel szemben a nyertes 122 633 784 Ft-os vállalkozói díjból 1999-ben az I–V. sz. részszámlák összegét, 86,66 M Ft-ot kívánt leszámlázni, ami 70,6%-a a b<br>
ruttó árnak. Az alperes álláspontja az volt, hogy az ajánlati ár és jótállási feltételek elbírálási szempont fontossági sorrendben megelõzi ez utóbbi elbírálási szempontot, úgy egyértelmû, hogy az alperesi beavatkozó ajánlata jobb, mint a nyertesé volt.<br>
Az alperesi beavatkozó az alperesi ellenkérelemhez csatlakozva kiemelte, hogy az értékelési szempontok között az 5. pont, amely az 1999. évi teljesítést vizsgálta, valóban nem volt egyértelmû a tekintetben, hogy a kiíró mit tekint kedvezõ feltételnek, mely szempont, a pénzügyi vagy a mûszaki teljesítés az, ami a kedvezõbb elbírálást eredményezheti. Ezért álláspontja szerint korrekt az az alperesi eljárás, amikor sem a nyertes, sem pedig az alperesi beavatkozó ajánlatát nem bírálta el a másikéhoz képest kedvezõbbnek. Mind a felperes által hivatkozott 35%-os, mind pedig az alperesi határozatban rögzített 53%-os teljesítés helytálló. Figyelemmel arra, hogy a IV. sz. részszámla valóban 2000. januárjában került volna lehívásra, az ehhez kapcsolódó mûszaki teljesítés azonban már 1999. évben megjelent volna, a mûszaki teljesítés szempontjából 53%-os, míg a pénzügyi teljesítés tekintetében 35%-os teljesítés vehetõ figyelembe.<br>
A kereset nem alapos.<br>
A bíróság a felperesek keresete alapján a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e az anyagi és eljárási szabályoknak. Az eljárási szabályok megsértése esetén jelentõs az ügy érdemére kiható, a bírósági eljárásban nem orvosolható jogsérelem, illetve az anyagi jogi szabályok megsértése esetén van lehetõsége a bíróságnak a határozat hatályon kívül helyezésére vagy megváltoztatására a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján a Pp. 339. § (1) bekezdés és (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – az államigazgatási eljárás általános szabályairól szóló 1957. évi IV. törvény (Áe.) szabályait kell alkalmazni a Kbt. 79. § (1) bekezdés rendelkezéseinek megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja szerint az állam, a helyi önkormányzat, a kisebbségi települési önkormányzat, a helyi kisebbségi önkormányzat, a települési önkormányzatok társulása, a központi költségvetési szerv, a helyi önkormányzati költségvetési szerv, az elkülönített állami pénzalap, a nyugdíj-biztosítási és az egészségbiztosítási önkormányzat szervezeteinek a 2. § (1) bekezdése szerinti beszerzései – melyek közé tartozik az építési beruházás – a Kbt. hatálya alá tartozó, amennyiben értéke a közbeszerzés megkezdésekor külön meghatározott összeget eléri vagy azt meghaladja. A perbeli esetben a Kis-Balaton vízvédelmi rendszer II. ütemének kormányzati beruházásban történô megvalósítása volt a tárgya a közbeszerzésnek, melynek beruházója a 138/1993. (X. 12.) Korm. r. 3. § (5) bekezdése alapján a felperes. Ekként a közbeszerzési igény a felperesnél jelent meg, így tehát osztotta a bíróság az alperes álláspontját, hogy a felperes mint ajánlatkérõ az, akivel szemben a Kbt. szabályainak a megsértése megállapítható. Ugyancsak helytállóan hivatkozott az alperes arra, hogy amennyiben a felperes és a felperesi beavatkozó közötti szerzôdés jogviszonyra alapítottan a felperes részérôl a vele szemben az alperes által hozott marasztaló határozatból eredôen igénye keletkezik, úgy azt külön eljárásban, végsõ soron polgári peres úton érvényesítheti. A Kbt. rendelkezései alapján a jogsértés vizsgálatának lehetõsége a közbeszerzési eljárásban részt vevõ azon szereplõkkel szemben lehetséges, akikre nézve a Kbt. rendelkezései kötelezettségeket tartalmaznak. Az ajánlatkérõ a felperes volt, az általa hivatkozott megbízási szerzõdés és ahhoz kapcsolódó jegyzôkönyv alapján a Kbt. rendelkezéseihez kapcsolható és a felperes és felperesi beavatkozó jogviszonyát e tekintetben rendezô megállapítás nem volt megállapítható, így az alperes helytállóan alkalmazta a Kbt. rendelkezéseit az ajánlatkérôvel szemben, akit a törvény amúgy nevesít. Ezért nem fogadta el a bíróság a felperes hivatkozását a Kbt. 88. § (1) bekezdés f) pontjának sérelmére, mivel e <br>
tekintetben az ajánlatkérõ felelõssége lehetett csak vizsgálat tárgya.<br>
A bíróság a továbbiakban azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének sérelme megvalósult-e.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés szerint az eljárás nyertese az, aki az ajánlatkérõ részére az ajánlati felhívásban és (dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépés esetén, ha azt az ajánlati felhívásban elôírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a b) pont szerint, az összességében a legelõnyösebb ajánlat szerint bírálja el.<br>
Helytállóan járt el az alperes, amikor a nyertes és az alperesi beavatkozó mint kérelmezõ ajánlatát vetette össze az elbírálási szempontok, azok fontossági sorrendje szerint.<br>
A bíróság a továbbiakban azt vizsgálta, hogy az alperes a fenti jogszabályoknak megfelelõen értékelte-e a kérelemben foglaltak alapján a felperes döntését, figyelemmel a kereseti kérelemben felhívottakra.<br>
Nem fogadta el a bíróság az elsõ három értékelési szempont vonatkozásában a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés szerint esélyegyenlõség sérelmére való hivatkozást. Helytállóan utalt az alperes arra, hogy a felperes által hivatkozott alperesi döntés egy elôminõsítési eljárást követõen meghozott eredményhirdetéssel szembeni jogorvoslati eljárás során született. Ennek jellemzõje a Kbt. 42. § (1) bekezdésében foglaltak szerint, hogy a közbeszerzési eljárás elõminõsítést követõ további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vehetnek részt. Ezen alkalmasságot a Kbt. 44. §-ában meghatározott módon lehet igazolni. A perbeli esetben azonban elõminõsítési eljárásra nem került sor, így nem volt jogszabálysértõ az ajánlattevô részérõl az elbírálási szempontok közé emelése a pénzügyi, gazdasági, mûszaki alkalmasság szempontjainak, az általa meghatározott fontossági sorrendben elhelyezve azt.<br>
A 4. értékelési szempont az ajánlati ár és jótállási feltételek voltak, amely tekintetében nem vitatottan – amennyiben eltekintünk a felperes által sérelmezett és az alperes által a jótállási feltételek körében értékelt bankgarancia, illetve a felhívásban elõírtnál magasabb kötbér értékelésétõl – mind a vállalkozói díj, mind pedig a törvényben elõírtnál hosszabb idõtartamra vállalt szavatosság vonatkozásában az alperesi beavatkozó ajánlata kedvezõbb volt, a felperesi hivatkozás e tekintetben azt nem cáfolhatta. Az 1999. évi teljesítés vállalásának mértéke az elbírási szempontok összességét nézve a nyertes javára önmagában kedvezõ döntést nem hozhat, így a felperes által hivatkozottak a jogszabálysértés megállapításának cáfolatára nem alkalmasak. Elfogadta a bíróság az alperes értékelését akkor, amikor a nyertes és az alperesi beavatkozó között e pontban az ajánlatot azonosnak értékelte, mivel valóban nem lehetett a kiírásból megállapítani, hogy mit tekint az ajánlatkérõ kedvezõbbnek, így az ajánlattevõk azt a maguk értelmezésének megfelelõen értékelhették. Helytállónak találta a bíróság az alperesi beavatkozó hivatkozását, amely egyrészt mûszaki, másrészt pénzügyi szempontból értékelte a teljesítését. Valamennyi szempontot összességében értékelve azonban az volt megállapítható, hogy az alperes – helytállóan vetve össze a két ajánlatot – megfelelõ módon vonta le azt a következtetést, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését megsértette, és ehhez képest megfelelõ módon alkalmazta a felperessel szemben a Kbt. szerinti 88. § (l) bekezdés d), f) és g) pontjait.<br>
Mindezekre a figyelemmel a bíróság a keresetet mint megalapozatlant elutasította.<br>
A felperes pervesztes lett, ezért a bíróság a Pp. 78. § (1) bekezdés alapján kötelezte a perköltség viselésére, amely az illetékekrõl szóló 1990. évi XCIII. törvény 43. § (3) bekezdés, 62. § (1) bekezdés h) pontja és 65. § (1) bekezdés szerint feljegyzett illetékbõl és a 12/1991. (IX. 29.) IM r. 1. § (1) bekezdés d) pontja szerint számítandó, az alperes képviseletével felmerült ügyvédi munkadíjból állt.<br>
A fellebbezés lehetõsége a Pp. 340. § (2) bekezdés rendelkezésein alapul, figyelemmel a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdésére.<br>
<br>
Budapest, 1999. november 23.<br>
<br>
Dr. Sára Katalin s. k.<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>