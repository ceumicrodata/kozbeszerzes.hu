<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÔBB BÍRÓSÁGA (1959)
</b></h2><FONT size=3><i><u></i></u><br>
Kf.I.28.643/1999/3. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága dr. Boholy György (3530 Miskolc, Szemere u. 26.) ügyvéd által képviselt Keviterv Plusz Kft. (3527 Miskolc, Katalin u. 1.) felperes által dr. Bíró László jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen közigazgatási határozat felülvizsgálata iránt indult perében, melyben az alperes pernyertessége érdekében beavatkozott dr. Felszegi Ildikó (1103 Budapest, Sibrik Miklós út 30.) ügyvéd által képviselt Alterra Epítôipari Kft. (1103 Budapest, Sibrik Miklós u. 30.) a Fôvárosi Bíróság 1999. május 20-án kelt 8.K.30.039/1999/6. számú ítélete ellen a felperes részérôl 7. sorszám alatt benyújtott fellebbezés folytán az alulírott napon tartott nyilvános tárgyalás alapján meghozta az alábbi<br>
<br>
ÍTÉLET-et:<br>
<br>
A Legfelsôbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 15 nap alatt fizessen meg az alperesnek és az alperesi beavatkozónak 10 000-10 000 (azaz tízezer-tízezer) forint másodfokú perköltséget. Kötelezi a felperest, hogy a tárgyi illetékfeljegyzési jog folytán le nem rótt 13 500 (azaz tizenháromezer-ötszáz) forint fellebbezési illetéket – az Illetékhivatal külön felhívására – az állam részére fizessen meg.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Edelény Város Önkormányzata a Szendrõlád Község Önkormányzattal kötött megállapodás alapján mint gesztor a K. É. 1998. október 7-i 40. számában elõminõsítési eljárásra tett közzé felhívást a szennyvíztisztító telep kapacitásbõvítése, technológiai korszerûsítése, építési, beruházási feladatai ellátására. Az ajánlatkérõ az eljárás meghirdetésével a szerzõdés teljesítésére alkalmas ajánlattevõket kívánta kiválasztani. Az ajánlattételhez elõminõsítési dokumentáció megvásárlása volt szükséges.<br>
A jelentkezési határidõig a felperes és további négy résztvevõ nyújtotta be dokumentumait, az elõminõsítési eljárásban a jelentkezéseket bizottság vizsgálta, amely a felperest és a Borsodvíz Rt.-t tartotta ajánlattételre alkalmasnak, melynek alapján õket hívták fel ajánlat tételére. A beavatkozó 1998. november 20-án benyújtott jogorvoslati kérelmében sérelmezte, hogy az ajánlat kiírója olyan, ún. prekvalifikációs adatokat tartalmazó ajánlásokat, igazolások benyújtását kérte, amelyek kikötése sértette a közbeszerzési törvény 33. § (2) bekezdésében foglaltakat. Kérte az elõminõsítési eljárás ideiglenes felfüggesztését, amelyet a döntõbizottság 1998. november 20-án kelt ideiglenes intézkedéssel el is rendelt. A jogorvoslatot kérõ beavatkozóhoz csatlakozott az Akvi-Patent Rt. is, de önálló jogorvoslati kérelmet nem terjesztett elõ.<br>
Az alperes 1998. december 16-án kelt D.278/22/1998. számú határozatával megállapította, hogy Edelény Város Önkormányzata megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdését és a 42. § (1) bekezdését; Szendrõlád Község Önkormányzata pedig mint ajánlatkérõ a Kbt. 31. § (3) bekezdésére figyelemmel a Kbt. 2. § (1) bekezdését. A jogsértésekre tekintettel az alperes a gesztor ajánlatkérõ elõminõsítési eljárást lezáró döntését megsemmisítette, felhívta az ajánlatkérõt, hogy a kötelezõ részekkel kiegészítve készítsen el dokumentációt, és a felperest zárja ki a további eljárásból, míg a kérelmezõt, az Alterra Építõipari Kft.-t, továbbá az Akvi-Patent Rt.-t és a Borsodvíz Rt.-t hívja fel ajánlattételre.<br>
A határozat a felperes eljárásból való kizárását azzal indokolta, hogy a felperes nem lehet ajánlattevõ a jelen közbeszerzési eljárásban, mivel az ajánlathoz csatolt dokumentációt – amely egyben a létesítmény vízjogi létesítési engedélyezési terve – õ készítette 1997 januárjában. Így a további részvétele a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglaltak alapján kizárt.<br>
A felperes keresetében az alperes határozatának megváltoztatását és a határozat rendelkezô rész (3) és (4) bekezdése mellõzését kérte. A felperes hivatkozott arra, hogy az alperes az ajánlatkérõ döntési jogosultságát nem vonhatja el. A felperes kizárása pedig az eljárásból nem volt jogszerû, mivel a vízjogi engedéllyel kapcsolatos eljárás nem esik a közbeszerzési törvény hatálya alá, az az elõminõsítési dokumentáció részét nem képezte.<br>
Az alperes és az alperesi beavatkozó a kereset elutasítását kérte.<br>
Az elsõfokú bíróság 8.K.30.039/1999/6. számú ítéletével a felperes keresetét elutasította, kötelezte a felperest, hogy az alperesnek és a beavatkozónak 7500-7500 forint perköltséget fizessen meg, az államnak pedig a kereseti illetéket.<br>
Az elsôfokú bíróság ítélete ismertette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2), 42. § (1), 42. § (8), 52. § (2) bekezdés b) pontját, valamint az 53. § (2) bekezdését és a 88. § (1) bekezdés c) pontját. Ezen irányadó jogszabályok alapján az elsõfokú bíróság megállapította, hogy az ajánlati felhívás részét képezte az az engedélyezési dokumentáció, amelyet a felperes készített. Azzal, hogy az ajánlatkérô ezt a mûvet a közbeszerzési eljárás során a dokumentációjához felhasználta, annak részévé tette, függetlenül a felperes szándékától. Ezért a felperest az ajánlattevõk sorából a Kbt. 31. § (2) bekezdésében foglaltak alapján ki kellett zárni.<br>
Az ajánlatkérô azzal a döntésével, hogy ajánlattételre hívta fel az ajánlattételre nem jogosult felperest, e szabályokat megszegte. Ezért az alperes, amikor megállapította a határozat törvénysértõ voltát, nem vonta el az ajánlatkérõ döntési jogosítványát. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján ugyanis az alperes jogosult arra, hogy a közbeszerzési eljárás befejezése elõtt hívja fel a jogsértés okozóját a törvény szabályainak megfelelõ eljárásra.<br>
Az elsõfokú ítélet ellen a felperes fellebbezett, kérte az elsõfokú ítélet megváltoztatását, a kereseti kérelmének megfelelõ ítélet meghozatalát. A felperes fellebbezésében hangsúlyozta, hogy az elsõfokú bíróság nem folytatott le bizonyítási eljárást arra vonatkozóan, hogy valóban része volt-e a felperes által készített vízjogi létesítési engedély az ajánlati dokumentációnak. Az elsõfokú bíróság bizonyítási eljárás lefolytatása nélkül fogadta el az alperes erre vonatkozó állítását. Ezért a felperes azt kérte, hogy amennyiben a Legfelsõbb Bíróság nem lát lehetõséget az elsõfokú ítélet megváltoztatására, úgy az elsõfokú ítéletet helyezze hatályon kívül, és utasítsa az elsõfokú bíróságot új eljárás lefolytatására, melynek során bizonyítási eljárást kell lefolytatni arra vonatkozóan, hogy az engedélyezési terv része volt-e az ajánlati dokumentációnak.<br>
A fellebbezés nem alapos.<br>
Az elsõfokú bíróság helyesen állapította meg a tényállást, és helytálló volt az abból levont jogkövetkeztetése is.<br>
Az alperes határozatában a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés és 42. § (1) bekezdésére alapította a megállapított jogsértéseket. A Kbt. 31. § (2) bekezdése szerint az ajánlati felhívás, a részvételi felhívás, illetõleg a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk.<br>
A jelen eljárásban tehát vizsgálandó volt, hogy a felperes az ajánlati felhíváshoz tartozó dokumentáció elkészítése során az eljárásba bevont személynek minõsül-e azzal, hogy az elõzetes engedélyezési terv készítõje volt. A Legfelsõbb Bíróság ezzel kapcsolatban az elsõfokú ítéletben foglaltakon túl hangsúlyozza, hogy valamennyi közbeszerzési eljárásban ajánlatkérõ és ajánlattevô szerepel, amely során az ajánlatokat a bírálóbizottság minõsíti. Jelen esetben a szennyvíztisztító berendezés bõvítése volt az ajánlatkérés tárgya. Ez a mûszaki feladat elõzetes hatósági engedély nélkül nem volt elvégezhetô. Így a bírálóbizottság az elõzetes hatósági engedély rendelkezésre állása nélkül nem dönthetett az egyes pályázatok alkalmasságáról. Ebbõl következik, hogy az elôzetes hatósági engedély tárgya volt a bírálatnak. Ehhez kapcsolódóan a Legfelsôbb Bíróság álláspontja szerint nem volt jelentõsége annak, hogy az elõzetes engedélyezési terv az elôminõsítési eljárásra történõ felhíváskor már a dokumentációhoz volt csatolva, vagy esetleg utóbb szerezték be ezen iratokat. Az engedélyezési terv ugyanis a bírálat részét képezte. A perben nem volt vitás, hogy ezt az engedélyezési tervet a felperes készítette el, ezért a megállapított jogsértés fennállt, a felperes az eljárásba bevont személynek minôsült, így a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján az eljárásban nem vehetett volna részt.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése szerint helybenhagyta.<br>
A pervesztes felperes a Pp. 78. § (1) bekezdése alapján köteles az alperesnek és az alperesi beavatkozónak másodfokú perköltséget fizetni.<br>
A tárgyi illetékfeljegyzési jog folytán le nem rótt fellebbezési eljárási illetéket a felperes a 6/1986. (VI. 26.) IM rendelet 13. § (2) bekezdése alapján köteles fizetni.<br>
<br>
Budapest, 1999. december 13.<br>
<br>
Dr. Rakvács József s. k.	Dr. Danziger Éva s. k.<br>
tanácselnök	elõadó bíró<br>
<br>
Dr. Buzinkay Zoltán s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>