<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2928)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.86/15/2000<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Észak-magyarországi Áramszolgáltató Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által az Észak-magyarországi Áramszolgáltató Rt. (3501 Miskolc, Dózsa Gy. u. 13., a továbbiakban: ajánlatkérõ) "Sajóivánka–Ózd Center 120 kV-os távvezeték átépítése" tárgyú hirdetmény közzététele nélküli tárgyalásos közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#42">Kbt.) 42. §</a> (3) bekezdésére tekintettel a 70. § (1) bekezdés c) pontját, és ezért ajánlatkérõt 10 000 000 Ft, azaz tízmillió forint pénzbírsággal sújtja.<br>
Az eljárás során felmerült költségeket a felek maguk viselik.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ nyilatkozata, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2000. március 7-én hirdetmény közzététele nélküli tárgyalásos közbeszerzési eljárást indított a "Sajóivánka–Ózd Center 120 kV-os villamos távvezeték átépítése" tárgyában.<br>
Ajánlattételre a SAG Magyarország Kft.-t és az OVIT Rt.-t hívta fel.<br>
Az eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában jelölte meg, és indokolásul elõadta, hogy az Ózdi Acélmûvek Kft. ívkemencéjének energiaellátása érdekében szükséges egy 120 kV-os távvezeték építése. A megrendelõ és ajánlatkérõ hálózatfejlesztési hozzájárulási szerzõdést kötött, melynek alapján az Ózdi Acélmûvek Kft. 800 000 000 Ft, azaz nyolcszázmillió forint hálózatfejlesztési hozzájárulást fizet ajánlatkérõ részére, aki pedig teljesíti a 2000. augusztus 30-i üzembe helyezési határidõt.<br>
Tekintettel arra, hogy a fenti szerzõdés aláírása (2000. március 8.) és a teljesítési határidõ (2000. augusztus 30.) között rendelkezésre álló idõ rendkívül rövid, és a nyílt eljárási határidõk nem lennének betarthatók, ajánlatkérõ megalapozottnak találta a tárgyalásos eljárási fajta alkalmazását.<br>
A Döntõbizottság elnöke a rendelkezésre bocsátott iratok alapján úgy találta, hogy a tárgyalásos eljárási fajta megalapozottsága nem állapítható meg egyértelmûen, ezért hivatalból jogorvoslati eljárást kezdeményezett az ügyben.<br>
A Döntõbizottság a jogorvoslati eljárást megindította, és errõl a feleket értesítette.<br>
Ajánlatkérõ érdemi észrevételében a jogorvoslati eljárás megszüntetését kérte, mivel álláspontja szerint a jogszabályi elõírásoknak megfelelõen járt el.<br>
A Döntõbizottság a rendelkezésére bocsátott iratok alapján 2000. április 5-én hozott határozatával ideiglenes intézkedésként a közbeszerzési eljárást felfüggesztette.<br>
Ajánlatkérõ tárgyaláson tett nyilatkozata és a becsatolt okirat szerint nyertes SAG Magyarország Kft.-vel a szerzõdést ugyanezen a napon megkötötték.<br>
Az építési-szerelési szerzõdés 7. pontja szerint a szerzõdéses ár, azaz a beszerzés értéke 471 708 049 Ft+25% áfa.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése kimondja, hogy a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell – a 9. számú mellékletben meghatározott minta szerinti – hirdetménnyel az ajánlattevõket részvételre felhívnia.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(3) bekezdése kimondja, hogy az éves költségvetési törvényben meghatározott értékhatárt elérõ vagy meghaladó értékû építési beruházás esetén az elõminõsítési eljárás lefolytatása kötelezõ.<br>
Ez az értékhatár az 1999. évi CXXV. törvény 56. § (1) bekezdés d) pontja szerint 240 000 000 Ft.<br>
Tekintettel a jelen közbeszerzési eljárás beszerzési értékére, amely 471 708 049 Ft+áfát tesz ki, ajánlatkérõnek a fent hivatkozott jogszabályhely elõírása alapján nyílt eljárás keretében elõminõsítési eljárást kellett volna lefolytatnia, ezért nem volt jogalapja a fenti rendelkezést figyelmen kívül hagyva a hirdetmény közzététele nélküli tárgyalásos eljárási fajtát alkalmazni.<br>
A Döntõbizottság eljárása során észlelte, hogy ajánlatkérõ az ajánlati felhívás és dokumentáció összeállításakor, valamint az eljárás során több ízben a Kbt. szabályaival ütközõ módon járt el.<br>
Tekintettel azonban arra, hogy már az általa választott és lefolytatott eljárásnak sem volt meg a jogalapja, további jogsértés megállapítására nem került sor.<br>
Mindezek alapján a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját, és ezért a Kbt. 88. § (1) bekezdés d) és f) pontja szerinti jogkövetkezményeket alkalmazta.<br>
A bírság mértékének megállapításánál figyelemmel volt a beszerzés értékére és a jogsértés súlyára.<br>
A személyes bírságot a Döntõbizottság ajánlatkérõ eltérõ és nem egyértelmû nyilatkozatai miatt nem alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 20.<br>
<br>
Dr. Bakonyi Dolli s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>