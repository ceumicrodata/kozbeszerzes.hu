<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2989)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.70/9/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Volán Egyesülés közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság Elnöke) jogorvoslati eljárást kezdeményezõ iratára – melyet a Volán Egyesülés Autóbusz Rekonstrukciós Iroda (1066 Budapest, Teréz krt. 38., továbbiakban: ajánlatkérõ) "autóbuszok beszerzése" tárgyú hirdetmény közzététele nélküli tárgyalásos eljárása ellen hivatalból kezdeményezett – a Döntõbizottság megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés b) pontját, ezért ajánlatkérõnek az ajánlati felhívásra vonatkozó döntését megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Az Országgyûlés által elfogadott közlekedéspolitikai koncepció az eljövendõ évek fõ irányaként többek között az EU-konform környezetbarát és a térség fejlõdését szolgáló közszolgáltatás továbbfejlesztése mellett foglalt állást, ami a menetrend szerinti közúti tömegközlekedés szolgáltatásának megõrzését, a kínálat minõségi javítását jelenti. A beszerzéshez szükséges pénzügyi forrás az állami költségvetés KHVM fejezetében autóbusz-rekonstrukció címszó alatt kerül meghatározásra. Az állami támogatás összegét a mûszakilag indokoltan kiselejtezett jármûvek kiváltására kell felhasználni. A rendelkezésre álló költségvetési összeg évenként kerül megállapításra, változó mértékben. Ez évben az erre rendelkezésre álló összeg 2,63 milliárd Ft.<br>
Ajánlatkérõ a közbeszerzési törvény 1996. évi hatálybalépése óta évenként közbeszerzési eljárás keretében dönt a beszerzésekrõl. Legutóbb 1999-ben nyílt eljárás keretében helyi szóló, helyi csuklós, elõvárosi szóló, elõvárosi csuklós és helyközi szóló I. és II. autóbuszokat szerzett be. A K. É. 1999. június 30-án megjelent számában tette közzé ajánlatkérõ a tájékoztatóját a lefolytatott nyílt eljárás eredményérõl. Az eljárás nyertesei a Rába Magyar Vagon- és Gépgyár Rt., a MAN Kamion és Busz Kereskedelmi Kft., Ikarus Trade Kft., az Ikarus Egyedi Autóbuszgyár Kft., az MB Autó Magyarország Kft. és az Evo Bus GmbH volt.<br>
Ezt követõen ajánlatkérõ 2000. március 3-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján. Az eljárásfajta választását azzal indokolta, hogy a korábban beszerzett autóbusz-állomány bõvítése során a korábbi nyertes ajánlattevõknek másokkal való helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû jármûveket kellene beszerezni, vagy egy ilyen beszerzés aránytalan mûszaki-technikai nehézséget eredményezne az üzemeltetésben.<br>
Ajánlattételre a korábbi nyertesek közül a Rába Vagon- és Gépgyár Rt.-t, a MAN Kamion és Busz Kereskedelmi Kft.-t, Ikarus Trade Kft.-t és az Ikarus Egyedi Autóbuszgyár Kft.-t hívta fel.<br>
Az ajánlati felhívásban ajánlatkérõ megjelölte a beszerzés tárgyát és mennyiségét. Ajánlatkérõ jelen eljárásban helyi szóló, helyi csuklós, elõvárosi szóló, elõvárosi csuklós, helyközi szóló I. és II. autóbuszokat kíván beszerezni, összesen mintegy 100 jármûvet.<br>
A felhívás azt is tartalmazta, hogy ajánlattevõ kizárólag az 1999. évi közbeszerzési eljárás nyertes típusának 2000. évi változataira adhat be ajánlatot.<br>
Az ajánlati felhívásban megjelölte az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az alkalmasság szempontjait, és közölte, hogy az ajánlatok elbírálásának szempontja a legalacsonyabb összegû ellenszolgáltatás.<br>
A Döntõbizottság elnöke 2000. március 8-án kezdeményezett jogorvoslati eljárást ajánlatkérõ közbeszerzési eljárása ellen. Álláspontja szerint a becsatolt iratokból nem állapítható meg egyértelmûen, hogy miért minõsíti bõvítésnek a beszerzését ajánlatkérõ, valamint, hogy miért jár aránytalan mûszaki-technikai nehézséggel, vagy miért okoz más eljárásfajta alkalmazása mûszaki-technikai nehézséget a mûködtetésben és karbantartásban.<br>
Ajánlatkérõ érdemi észrevételében elõadta, hogy a bõvítést az teszi szükségessé, hogy köztudomású tény, miszerint az állami többségi tulajdonban lévõ Volán-társaságok jármûparkja elöregedett és folyamatos pótlásra szorul. A pótláskor a Volán-társaságok rekonstrukciós állami támogatás összegét a legidõsebb autóbuszok közül – mûszakilag indokoltan – kiselejtezett jármûvek kiváltására használják fel, miközben a rekonstrukciós támogatással beszerzett darabszámmal azonos számú autóbusz kiselejtezésére kötelesek.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja biztosítja számára, hogy a nyílt közbeszerzési eljárás során letesztelt szállítói és jármûállomány alapján 3 éven belül egyszer a beszerzés legalább azonos feltételekkel megismételhetõ legyen.<br>
A beszerzési koncepció a Volán-társaságoknál az, hogy olyan típuscsaládokat alakítsanak ki, melyekkel a jármûegységre vetített üzemeltetési és fenntartási költségráfordításaik (alkatrészbázis létrehozása, mûhely garázsipari, illetve típusfüggõ eszközökkel, berendezésekkel való felszerelése, a személyzet szakmai oktatása) csökkenõ tendenciát mutassanak. Az elmúlt évben beszerzett gépkocsikat szigorúan tesztelték, típusukkal elégedettek. A fenti indokok alapján kérik a jogorvoslati eljárás megszüntetését.<br>
Az egyéb érdekeltek észrevételükben az ajánlatkérõ által indított közbeszerzési eljárást nem kifogásolták. Az Ikarus Trade Kft. álláspontja szerint ajánlatkérõ eljárása jogszerû volt, esélyegyenlõség sem sérült a tárgyalásos eljárás alkalmazásával, hiszen az elmúlt évben a nyílt eljáráson mindazon cégek megmérettettek, akik autóbuszgyártással foglalkoznak.<br>
A Döntõbizottság a rendelkezésre álló iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárások vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban, az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet.<br>
Ezen törvényhely több együttes feltétel megléte esetén teszi lehetõvé az alkalmazását. Az egyik ilyen feltétel, hogy a korábban beszerzett dologhoz képest a jelenleg történõ beszerzés részbeni kicserélésnek vagy bõvítésnek minõsíthetõ-e. Jelen esetben csak bõvítés jöhet szóba, hiszen a korábbi beszerzés 105 db autóbusz volt, a mostani igény pedig további mintegy 100 db autóbusz.<br>
A Döntõbizottságnak abban a kérdésben kellett állást foglalnia, hogy jelen esetben a korábbi 105 db autóbuszhoz történõ további 100 db busz beszerzése bõvítésnek minõsíthetõ-e.<br>
Tény, hogy a közbeszerzési törvény a bõvítés fogalmát nem határozza meg, azaz hogy a korábban beszerzett dolog milyen mennyiségû megtöbbszörözõdése minõsíthetõ még bõvítésnek. A Döntõbizottság álláspontja szerint azonban a korábban beszerzett dologgal azonos vagy közel azonos mennyiség beszerzése bõvítésnek nem minõsíthetõ, csak új beszerzésnek. Az ezzel ellentétes álláspont elfogadása ahhoz vezetne, hogy az ajánlatkérõ nyílt eljárás keretében valamely dologból minimális mennyiséget beszerez, majd úgynevezett bõvítésre alapítottan a korábban beszerzett dolog többszörösének beszerzését valósítja meg hirdetmény közzététele nélküli tárgyalásos eljárás keretében, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapítottan.<br>
A Döntõbizottság, tekintettel arra, hogy jelen esetben a bõvítést nem fogadta el, így a további feltételek meglétének vizsgálata már nem volt szükséges.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontja alapján az ajánlatkérõ a Kbt. 70. § (3) bekezdés b) pontjára alapított hirdetmény közzététele nélküli tárgyalásos eljárás választására vonatkozó döntését az ajánlati felhívásig visszamenõen megsemmisíti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 7.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>