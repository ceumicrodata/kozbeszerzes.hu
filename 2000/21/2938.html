<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2938)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.74/16/2000<br>
Tárgy: Délviép Kft. jogorvoslati kérelme Tárnok Nagyközség Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Dél-Dunántúli Vízügyi Építõ Kft. (7400 Kaposvár, Raktár út 13., képviseli dr. Marton Kálmán ügyvéd, a Budapesti 46. sz. Ügyvédi Iroda tagja, 1068 Budapest, Városligeti fasor 8/A., a továbbiakban: kérelmezõ) jogorvoslati kérelmének, amelyet Tárnok Nagyközség Önkormányzata (2461 Tárnok, Dózsa Gy. út 150., a továbbiakban ajánlatkérõ) nevében és megbízásából eljárt a Cetaso Kft. (1054 Budapest, Steindl Imre út 9., a továbbiakban megbízott) "gravitációs szennyvízcsatorna építése Tárnok nagyközség területén" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdését és az 55. § (6) bekezdését, ezért vele szemben 3 000 000 Ft, azaz hárommillió forint összegû pénzbírságot szab ki.<br>
Ajánlatkérõ köteles a pénzbírság összegét a határozat kézhezvételétõl számított 15 napon belül a Közbeszerzések Tanácsa Magyar Nemzeti Banknál vezetett 10032000-01720361-00000000 számú számlájára befizetni.<br>
A Döntõbizottság kötelezi továbbá ajánlatkérõt, hogy kérelmezõnek 30 000 Ft igazgatási szolgáltatási díjat a határozat kézhezvételétõl számított 15 napon belül fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 1. számában, 2000. január 5-én ajánlati felhívást tett közzé nyílt eljárás lefolytatására "gravitációs szennyvízcsatorna építése Tárnok Nagyközség területén" tárgyában, vállalkozási szerzõdés keretében. Ajánlatkérõ a közbeszerzési eljárás lefolytatásával megbízta a Cetaso Kft.-t, amely a közbeszerzési eljárásban az ajánlattevõk rendelkezésére bocsátotta a dokumentációt. Ajánlatkérõ a beszerzés tárgyát és mennyiségét az alábbiak szerint határozta meg:<br>
A beruházáson belül el kell készíteni mintegy 2000 fm gerincvezetéket (NÁ 2000 KG-PVC), 490 fm vákuumos víztelenítést, 1113 fm bekötõvezetéket (NÁ 150 KG-PVC), 176 db ingatlanbekötést, 850 fm aszfaltburkolatú út helyreállítását, valamint az ezekhez kapcsolódó megvalósítás során szükséges egyéb munkákat. Ajánlatkérõ az ajánlati felhívásban csak teljes körû ajánlattételre adott lehetõséget, és kizárta a többváltozatú ajánlattétel lehetõségét. Az ajánlatkérõ nevében eljáró személy a dokumentációban meghatározta azokat a beruházás megvalósításával összefüggésben elõírt követelményeket és az ajánlattal kapcsolatos formai és tartalmi követelményeket, mûszaki specifikációt, mely alapján az ajánlattevõk ajánlataikat megtehették. Az ajánlati felhívás 8. a) pontjában ajánlatkérõ ajánlati biztosítékot is kért, melynek összege 1,5 M Ft volt, és meghatározta az ajánlati biztosíték nyújtásának a feltételét is. Az ajánlati felhívás 9. pontjában a pénzügyi ellenszolgáltatás teljesítésének feltételei lettek meghatározva, ugyanígy a dokumentáció is hivatkozott a pénzügyi ellenszolgáltatás teljesítésének feltételére.<br>
Ajánlatkérõ az ajánlati felhívás 13. a) pontjában az ajánlatok elbírálásának szempontjaként az összességében legelõnyösebb ajánlat elvét határozta meg, és ezen belül meghatározta az értékelési szempontokat, azok súlyszámát és pontszámát.<br>
Az összességében legelõnyösebb ajánlat részszempontjai a következõk voltak:<br>
l. mûszaki taralom 5-ös súlyszámmal, pontszám 0–100-ig,<br>
<br>
2. a teljesítés biztosítékai 3-as súlyszámmal, pontszám 0–100-ig,<br>
<br>
3. vállalási ár és fizetési feltételek 2-es súlyszámmal, pontszám 0–100-ig.<br>
Ajánlatkérõ még az ajánlattételi idõszakban helyszíni konzultációt tartott, ahol kérdéseket intézhettek ajánlattevõk a "felhívás a dokumentációval kapcsolatos elõírásokkal kapcsolatban", valamint megtekinthették a beruházás helyszínét. Az ajánlattételi határidõig, azaz 2000. február 16-ig kérelmezõn kívül ajánlatot nyújtott be az Hofmann Rt., az Alterra Kft., a Betonút Rt., a Magyar Aszfalt Kft., a Puhi-Tárnok Kft., a Hídépítõ Rt. és a Strabag Rt.<br>
Az ajánlatok értékelésére az ajánlatkérõ képviselõ-testülete közbeszerzési bizottságot hozott létre, továbbá az ajánlatok értékelésére a megbízott is szakmai döntés-elõkészítõ javaslatot tett.<br>
A közbeszerzési eljárás nyilvános eredményhirdetésére 2000. március 2-án került sor, ahol ajánlatkérõ a Hídépítõ Rt. bruttó 74 050 000 Ft összegû árajánlatát hirdette ki nyertesnek. Érvényes ajánlatot tett ezen kívül még a Strabag Rt. és kérelmezõ.<br>
Érvénytelen ajánlatot tett Magyar Aszfalt Kft., a Betonút Szolgáltató és Építõ Rt., az Alterra Építõipai Kft., a Puhi-Tárnok Kft. Az érvénytelen ajánlatot tett ajánlattevõk ajánlatai a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint tartalmi elemeiben voltak érvénytelenek.<br>
Ajánlatkérõ és a nyertes ajánlattevõ a vállalkozási szerzõdést 2000. március 14-én megkötötte.<br>
Kérelmezõ jogorvoslati kérelmét 2000. március 9-én nyújtotta be a Döntõbizottsághoz, de mivel az nem felelt meg a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) és (6) bekezdésének, ezért hiánypótlási felhívásra került sor. Kérelmezõ a hiánypótlási felhívásnak eleget téve, a Döntõbizottság a jogorvoslati eljárást 2000. március 20-án indította meg. Kérelmezõ jogorvoslati kérelmében, a megkötött szerzõdésre való tekintettel kérte jogsértés megállapítása mellett bírság alkalmazását ajánlatkérõvel szemben, valamint a jogorvoslati eljárásban felmerült költségeinek megtérítését. Ideiglenes intézkedésként a közbeszerzési eljárás felfüggesztését indítványozta.<br>
Álláspontja szerint jogorvoslati kérelme eljárásjogi szempontból nem késett el, és tartalmazta mindazon formai elõírásokat, amelyeket a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdése elõír, továbbá álláspontja szerint az ajánlatkérõ nem objektív értékelés következtében hozta meg azon eljárást lezáró döntését, mely szerint a Hídépítõ Rt. ajánlatát hirdette ki nyertesnek. Elõadta, hogy a teljesítés biztosítékaira vonatkozó ajánlatkérõi értékelést nem tudja elfogadni, álláspontja szerint az egy évvel meghosszabbított többletgarancia és többletbiztosíték jóval nagyobb kedvezményt jelent az ajánlatkérõ számára, mint a nyertes által megajánlott 5 M Ft összegû bankgarancia. Ugyancsak elõadta, hogy a vállalási árban jóval kedvezõbb ajánlati árat ajánlott meg, mint a nyertessé nyilvánított Hídépítõ Rt., a két ajánlati ár között majdnem 20 000 000 Ft értékû különbség van.<br>
Elõadta továbbá, hogy többéves szakmai tapasztalatai és adatai alapján a garanciális költségek nem haladják meg a bekerülési érték 1-1,5%-át, így az általa 1,5 millió forint összegû bankgarancia megajánlása 2 éves idõtartamra nem jelent akkora hátrányt, mint a nyertes ajánlattevõ 5 M Ft-os bankgarancia vállalása egyéves idõtartamra.<br>
A Döntõbizottság a jogorvoslati eljárásban ideiglenes intézkedést nem hozott, mert annak törvényi feltételei nem álltak fenn.<br>
Ajánlatkérõ érdemi ellenkérelmében elsõdlegesen a jogorvoslati kérelem elkésettségét, illetve nem megfelelõ tartalommal történõ benyújtását kérte megállapítani, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdésének hiánya miatt kérte az eljárás megszüntetését. Álláspontja szerint a kérelem olyan hiányban szenved, hogy nem tartalmazza a Kbt. 80. § (1) bekezdés f) pontja szerinti adatokat, azaz az egyéb érdekelt ajánlattevõk adatait.<br>
Másodsorban alaptalanság miatt kérte a jogorvoslati kérelem elutasítását. Elõadta, hogy a mûszaki tartalom vonatkozásában mind kérelmezõ, mind a nyertes, mind a Strabag Rt. ajánlattevõ ajánlatát maximális pontszámmal pontozta.<br>
A teljesítés biztosítékai, mint második részszempontnál vizsgálta a dokumentáció 4. pontja alatt a jóteljesítés biztosítékai címszó alatt a pénzügyi jellegû biztosítékot, a szervezési technikai megoldásokat, illetve az 5. pont alatt a teljesítési határidõt, illetve a megajánlott kötbért és bankgaranciát. A nyertes vállalása a megajánlott bankgarancia tekintetében jóval magasabb volt kérelmezõnél, ezt nem ellensúlyozta a kérelmezõ által egy évvel meghosszabbított többletszavatossági idõ. A kötbér esetében is magasabb összegû kötbért ajánlott meg a nyertes, mint kérelmezõ, valamint a teljesítési határidõnél egy hónappal korábbi teljesítési határidõt vállalt a nyertes, mint kérelmezõ. A pontszámbeli eltérés mutatja a vállalás mértéke közötti eltéréseket.<br>
A vállalási ár és a fizetési feltételek körében a kérelmezõ a maximális pontszámot kapta, szemben a nyertes ajánlattevõével, mivel itt figyelembe vette a vállalási árat, ebben a kérelmezõ jóval kedvezõbb árat jelölt meg, mint a nyertes, illetve a Strabag Építõ Rt.<br>
A fizetési feltételeknél mind a három ajánlattevõ vállalta a dokumentáció 3.9., illetve az ajánlati felhívás 9. pontjában foglalt 30 napon belüli, a kincstári fizetés szabályai szerinti vállalást, pénzügyi teljesítést.<br>
Álláspontja szerint az alkalmazott pontszámok, illetve azok súlyozása megfelelt az ajánlattevõk vállalásainak, így e körben megalapozott döntést hozott.<br>
Az egyéb érdekelt ajánlattevõk közül a Puhi-Tárnok Út- és Hídépítõ Kft. észrevételében sérelmezte kizárásának azon okát, mely arra vonatkozott, hogy nem a dokumentáció szerinti bankgarancia-formanyomtatványon nyújtotta be számlavezetõ bankjának garanciavállalását, ezért az ajánlatkérõ ajánlatát érvénytelennek nyilvánította.<br>
A Döntõbizottság ideiglenes intézkedést a jogorvoslati eljárásban nem alkalmazott, mivel ajánlatkérõ és a nyertes ajánlattevõ a hiánypótlást követõen megindult jogorvoslati eljárási idõpont elõtt a vállalkozási szerzõdést megkötötte.<br>
A Döntõbizottság a beszerzett iratok alapján és a tárgyaláson elhangzottak alapján megállapította, hogy a jogorvoslati kérelem az értékelés objektivitása körében részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Ajánlatkérõ az ajánlati felhívás 13. b) pontjában és a dokumentáció 16.2. pontjában határozta meg az összességében legelõnyösebb ajánlat részszempontjait, azok súlyszámát és az ahhoz rendelt ponthatárokat, mely szerint az:<br>
<br>
1. részszempont a mûszaki tartalom volt, súlyszáma 5-szörös, ponthatár 0–100-ig,<br>
<br>
2. részszempont a teljesítés biztosítékai, súlyszáma 3-szoros, ponthatár 0–100-ig,<br>
<br>
3. részszempont a vállalási ár és fizetési feltételek, súlyszám 2-szeres, ponthatár 0–100-ig.<br>
Ajánlatkérõ a mûszaki tartalom részszemponton belül a dokumentáció 14. oldalán található "általános megjegyzések" elõírásainak megfelelõen vizsgálta meg az ajánlatokat, a mûszaki tartalmon belül vizsgálta, hogy az ajánlatok megfelelnek-e az engedélyezési tervben foglaltaknak, az ajánlattevõk nem tettek-e az ajánlataikban olyan mértékû túlvállalást, mely az engedélyezési terv módosítását igényelheti. Ugyancsak itt vizsgálta az ajánlatkérõ, hogy a beruházási munka kivitelezésekor az ajánlattevõk hogyan és milyen módon tudják megoldani a csatornaszakasz által érintett útvonalakon keresztülhaladó forgalom szabályozását és folyamatosságát, valamint hogy ez milyen mértékû akadályoztatást fog majd jelenteni a lakosság részére az ingatlanaikra való bejutás vonatkozásában.<br>
Ajánlatkérõ mindhárom érvényes ajánlatot tett ajánlattevõnek e szempontra a maximális 100 pontot adta. A Döntõbizottság megállapította, hogy az ajánlatok mûszaki tartalma az apróbb technikai forgalomszabályozási különbségeket leszámítva megfelelnek a dokumentációban foglalt követelményeknek, és az eltérések nem eredményeznek olyan pontozásbeli különbségeket a maximális pontszámhoz viszonyítva, amely ajánlatkérõ pontozását e körben megalapozatlanná tennék.<br>
A teljesítés biztosítékai részszemponton belül az ajánlatkérõ további alszempontok szerint is megvizsgálta az ajánlatokat.<br>
Ilyen alszempontok voltak a pénzügyi jellegû biztosítékon belül a megajánlott bankgarancia összege – figyelemmel a dokumentáció 4.3 pontjára –, a vállalt kötbér összege, melynek minimális értéke a dokumentáció 3.11. pontja szerint 5000 Ft/nap volt, valamint a vállalt korábbi teljesítési határidõ, valamint a jogszabálynál kedvezõbb meghosszabbított jótállási és szavatossági idõ.<br>
Ajánlatkérõ a nyertes ajánlattevõ ajánlatát kedvezõbbnek értékelte az 5 M Ft összegû bankgarancia egyéves jóteljesítési idõtartamra, a napi minimum 50 000 Ft-os kötbért, valamint a 2000. szeptember 30-i teljesítési határidõt, mely egy hónappal korábbi teljesítési határidõnek tekinthetõ, szemben a kérelmezõ 1,5 M Ft összegû bankgarancia vállalásával, napi 30 000 Ft összegû kötbér vállalásával, és a 2000. október 30-i teljesítési határidejével. Kérelmezõnél a teljesítés biztosítékainál az egy évvel meghosszabbított szavatossági és jótállási határidõt vette figyelembe, mint olyan tényezõt, amelyet a kérelmezõ pontszáma megállapításakor figyelembe vett, a nyertes ajánlattevõ maximális 100 pontot kapott, a kérelmezõ 70 pontot. Ugyancsak értékelte az ajánlatokat ajánlatkérõ a forgalomtechnikai szabályozási megoldások tekintetében.<br>
A Döntõbizottság ajánlatkérõ értékelését e részszempontnál megalapozatlannak tartja, mivel e részszemponton belül további alszempontok szerinti értékelésére is sor került az ajánlatoknak, ezzel szemben ajánlatkérõ sem a felhívásban, sem a dokumentációban nem jelölte és határozta meg, hogy e részalszempontok milyen súlyszámot és milyen ponthatárt jelentenek az értékelésben. Nem állapítható meg ajánlatkérõ értékelésébõl, hogy a részalszempontok tekintetében az ajánlatokat hogyan bírálta el.<br>
A vállalási ár és fizetési feltételek utolsó részszempontnál a fizetési feltételek körében ajánlatkérõ vizsgálta, hogy az ajánlatok megfelelnek-e az ajánlati felhívás 9. pontjában és a dokumentációban leírtaknak.<br>
Ajánlatkérõ e részszempont értékelésekor sem a felhívásban, sem a dokumentációban nem határozta meg, hogy a részszemponton belüli tartalmi elemek tekintetében milyen súlyszámot és milyen értékelési ponthatárt állapít meg és alkalmaz. Ennek következtében az értékelés objektivitása nem követhetõ nyomon az ajánlatok értékelésénél.<br>
A Döntõbizottság álláspontja szerint ajánlatkérõ azon magatartásával, mely szerint a teljesítés biztosítékai és a vállalási ár, fizetési feltételek részszempontok tartalmi elemeihez súlyszámot és ponthatárt nem rendelt, ellenben értékelésében a fentebb említett részalszemponti tartalmi elemek körében is vizsgálta az ajánlatokat, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Ugyancsak sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése, mely szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
Ajánlatkérõ azon magatartásával, hogy a közbeszerzési eljárásban az ajánlatok értékelésekor az értékelés objektivitását nem tudta biztosítani az által, hogy olyan részszempontok szempontjából is vizsgálta az ajánlatokat, melyekhez a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerinti súlyszámot és ponthatárt nem rendelt, az egész értékelési mechanizmusa felborult.<br>
A Döntõbizottság álláspontja szerint a jogorvoslati eljárásban és a közbeszerzési eljárásban sem volt mód az ajánlatok összehasonlítására, mivel hiányoztak az objektív értékelésnek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében meghatározott alapvetõ jogszabályi elõírások, ezért a Döntõbizottság és az ajánlatkérõ sem lehetett abban a helyzetben, hogy az összességében legelõnyösebb ajánlatot megállapíthassa.<br>
Erre való tekintettel a Döntõbizottság az ajánlatok értékelésétõl eltekintett.<br>
A Döntõbizottság azt is megállapította, hogy az érvénytelen ajánlatot tett ajánlattevõk tekintetében ajánlatkérõ döntése megalapozott volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva a Kbt. 88. § (1) bekezdés d), f) és h) pontja szerinti jogkövetkezményt alkalmazta.<br>
A bírság összegét ajánlatkérõ mint jogi személy köteles megfizetni, mivel a közbeszerzési eljárásban az ajánlatkérõ által létrehozott testületi szerv hozta meg eljárást lezáró döntését.<br>
A bírság összegét a Döntõbizottság a több mint 70 M Ft összegû beszerzési értékre és az elkövetett jogsértés súlyára tekintettel állapította meg, amely jogsértés az ajánlatkérõ értékelése körében a közbeszerzési eljárást lezáró döntésére is közvetlenül kihatott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 21.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>