<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2991)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.81/8/2000.<br>
<br>
Tárgy: SilVert Rt. jogorvoslati kérelme a Magyar Államkincstár Államadósság-kezelõ Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A SilVert Rt. (1063 Budapest, Magyar u. 11., képviseli: dr. Farkas Gyöngyi ügyvéd, 1067 Budapest, Csengery u. 53., továbbiakban: kérelmezõ) jogorvoslati kérelmét – melyet a Magyar Államkincstár Államadósság-kezelõ Központ (1052 Budapest V., Deák F. u. 5., továbbiakban: ajánlatkérõ) "a magyar állampapírokhoz kapcsolódó marketingkommunikáció lebonyolítása" tárgyú közbeszerzési eljárása ellen nyújtott be – elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. január 26-án megjelent 4. számában tett közzé ajánlati felhívást nyílt eljárás megindítására, a rendelkezõ részben meghatározott beszerzés tárgyában.<br>
Ajánlatkérõ az ajánlattételt ajánlati biztosíték adásához kötötte. Az ajánlati felhívás 8. pontja az ajánlati biztosíték vonatkozásában az alábbi elõírást tartalmazta:<br>
a) Az ajánlati biztosíték összegszerûen meghatározott mértéke: 5 M Ft, azaz ötmillió forint.<br>
b) Az ajánlati biztosíték nyújtásának feltételei: ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése alapján az eljárásában való részvételt ajánlati biztosíték adásához köti, melyrõl szóló igazolást az ajánlattevõnek ajánlatához csatolni kell. Az ajánlati biztosíték teljesíthetõ:<br>
– az ajánlatkérõ bankszámlájára történõ átutalással (MNB 10032000-01714108-00000000) bizonylaton kérjük feltüntetni a jeligét: "Marketingkommunikáció",<br>
– bankgarancia biztosításával.<br>
Az ajánlattételi határidõ 2000. március 7. volt. Az ajánlattételi határidõig 4 ajánlattevõ, a McCann-Erickson Kft., az Ogilvy and Mather Reklámügynökség Rt., a Szabad Föld Lap- és Könyvkiadó Rt. és kérelmezõ nyújtott be ajánlatot. A bontásról készült jegyzõkönyvben ajánlatkérõ jelezte, hogy hiánypótlásra lehetõséget biztosít, "a hiány megállapításának tényérõl, valamint a hiánypótlás határidejérõl az érintett ajánlattevõk – valamennyi ajánlattevõ egyidejû tájékoztatása mellett – írásban kapnak értesítést". Ajánlatkérõ a bontást követõen az ajánlatokat áttekintette.<br>
A kérelmezõ ajánlatához egy Rabobank Hungária Rt. részére, 2000. március 6-án kelt átutalásimegbízás-másolatot csatolt, melyet a Rabobank Hungária Rt. ugyanezen a napon érkeztetett is.<br>
Tekintettel arra, hogy ebbõl nem volt megállapítható az ajánlati biztosíték rendelkezésre állása, ajánlatkérõ a bontást követõen ellenõrizte a bankszámláját, és megállapította, hogy az ajánlati biztosíték összege a számláján a bontás idõpontjában jóváírásra nem került. Ennek alapján megállapította, hogy kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján érvénytelen.<br>
Ajánlatkérõ ugyanakkor 2000. március 9-én hiánypótlásra szólította fel a McCann-Erickson Kft.-t a benyújtott bankgarancia 2000. április 24-ig történõ meghosszabbítására és a referenciák megadására, valamint a Szabad Föld Rt.-t a referenciák megadása tekintetében.<br>
Az ajánlati felhívás szerint az eredményhirdetés idõpontja 2000. március 21., a szerzõdéskötés idõpontja pedig 2000. április 11. Ajánlatkérõ 2000. március 21-én eredményt hirdetett, az eljárás nyertese McCann Erickson Kft. lett.<br>
Kérelmezõ az érvénytelenné nyilvánításról való tudomásszerzést követõen 2000. március 10-én írásban kért tájékoztatást annak okáról. Ajánlatkérõ 2000. március 14-én kelt írásbeli válasza értelmében az érvénytelenséget az eredményezte, hogy az ajánlati biztosíték csak az ajánlatok benyújtási határidejét követõen, 2000. március 8-án jelent meg ajánlatkérõ számláján.<br>
Kérelmezõ 2000. március 17-én jogorvoslati kérelmet nyújtott be a Döntõbizottsághoz. Kérelmében sérelmezte ajánlata érvénytelenné nyilvánítását. Kérelmezõ sérelmezte továbbá, hogy ajánlatkérõ az ajánlati felhívásban a törvényi elõírásokra hagyatkozott csupán, azt tartalommal nem töltötte meg, a befizetés igazolásának módját nem írta elõ, azaz ajánlatkérõ nem rendelkezett az ajánlati felhívásban arról, hogy az átutalási megbízás mellett kéri a bankteljesítésre vonatkozó igazolást is. Hivatkozott arra, hogy az ajánlati felhívásokban az ajánlatkérõk erre vonatkozóan konkrét elõírásokat tesznek. Ennek alátámasztásául a tárgyaláson becsatolt – egy – a K. É. 2000. február 9-i számának 948. oldalán megjelent hirdetménykivonatot, amely álláspontja szerint konkrét elõírásokat tartalmazott az ajánlati biztosítékról. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdése követelményként csak a befizetés megtörténtét követeli meg, azt nem írja elõ, hogy az összegnek ténylegesen meg is kell érkeznie az ajánlatkérõ bankszámlájára az ajánlattételi határidõig. Kérelmezõ az ajánlattételi határidõ lejárta elõtti napon átutalási megbízást adott a számlavezetõ bankja részére, melyet a bank érkeztetett is. Ezzel álláspontja szerint a felhívásban foglaltaknak eleget tett.<br>
A kérelmezõ jogorvoslati kérelmében kifogásolta azt is, hogy a McCann Erickson Kft. részére ajánlatkérõ az ajánlati biztosíték körében hiánypótlásra lehetõséget biztosított, ugyanakkor részére nem. Álláspontja szerint az esélyegyenlõség elve sérült, mert az esélyegyenlõség biztosítása akkor valósult volna meg, ha a McCann Erickson Kft. mellett részére is hiánypótlásra lehetõséget biztosított volna ajánlatkérõ. Kérelmezõ ugyanakkor megjegyezte, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján a Kbt. 44. § és 46. §-a szerinti igazolás vagy nyilatkozat körében van helye utólagos hiánypótlásnak.<br>
Kérte az eljárást lezáró döntés megsemmisítését, és az eljárásba történõ bevonását.<br>
Ideiglenes intézkedésként kérte az eljárás felfüggesztését, majd az eredményhirdetést követõen a szerzõdés megkötésének megtiltását. Ajánlatkérõ érdemi észrevételében a megalapozatlan jogorvoslati kérelem elutasítását kérte. Álláspontja szerint a Kbt.-ben foglaltaknak megfelelõen járt el, ugyanis a Kbt. 41. § (1) bekezdése kimondja, hogy a biztosítékot az ajánlat benyújtásával egyidejûleg kell az ajánlattevõnek az ajánlatkérõ rendelkezésére bocsátani. Kérelmezõ által az ajánlathoz csatolt átutalási megbízás csak azt bizonyította, hogy kérelmezõ az átutalást kezdeményezte, de magának az átutalásnak a tényét nem, mivel a megbízás – annak teljesítéséig – bármikor visszavonható, sõt egy fedezetlen bankszámlára is beadható. Ajánlatkérõ a bontást követõen ellenõrizte, hogy az ajánlati biztosíték számára rendelkezésre áll-e, és megállapította, hogy kérelmezõé nincs az általa megjelölt bankszámlán, ezért az ajánlatot jogszerûen minõsítette érvénytelennek.<br>
Ajánlatkérõ álláspontja szerint az esélyegyenlõség elvét sem sértette meg, mert a McCann Erickson Kft. esetében az ajánlati biztosíték az ajánlattételi határidõ idõpontjában rendelkezésére állt, annak csak a rendelkezési határidõ lejárta nem volt számára megfelelõ, ezért ennek meghosszabbítását kérték.<br>
A Döntõbizottság a rendelkezésre álló közbeszerzési eljárásban keletkezett iratok tartalma, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
Az ajánlati biztosítékról a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#41">Kbt.) 41. §</a> (1) bekezdése az alábbiak szerint rendelkezik.<br>
(1) Az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig, az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdése az ajánlati biztosíték teljesítésének módjáról rendelkezik, mely szerint a biztosíték teljesíthetõ az elõírt összegnek az ajánlatkérõ bankszámlájára történõ befizetésével vagy bankgarancia biztosításával. A befizetés helyét, illetõleg az ajánlatkérõ bankszámlaszámát, továbbá a befizetés igazolásának módját a felhívásban meg kell határozni.<br>
A hivatkozott törvényhely (1) bekezdése tartalmazza azt az elõírást, hogy milyen mértékû biztosítékot mely idõpontig kell ajánlatkérõ rendelkezésére bocsátani, és azt, hogy a rendelkezésre bocsátást az ajánlattevõnek igazolnia kell.<br>
Ajánlatkérõ a felhívásában a jogszabályi rendelkezésre utalt vissza, azaz a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdésére ebbõl következõen az ajánlattételi határidõig kellett az ajánlati biztosítékot az ajánlatkérõ rendelkezésére bocsátani, és a rendelkezésre bocsátást igazolni.<br>
A kérelmezõ által hivatkozott és becsatolt ajánlati felhívás ettõl csak annyiban tért el, hogy abban az ajánlatkérõ szigorúbb feltételt írt elõ, az egyszámlájára az ajánlattételi határidõ lejárta elõtt 3 nappal beérkezõen kellett befizetni az ajánlati biztosítékot.<br>
A fentiekbõl egyértelmûen következik, hogy az ajánlatkérõ által megjelölt idõpontig a biztosítékot rendelkezésre kell bocsátani, a rendelkezésre bocsátás pedig egyértelmûen azt jelenti, hogy a biztosíték összege az ajánlatkérõ birtokába jut, a felett rendelkezni tud, azaz az egyszámláján az összeg jóváírásra kerül.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdés második fordulata tartalmazza azt az elõírást, hogy ajánlatkérõnek a felhívásban meg kell jelölni a befizetés helyét, bankszámlaszámát és a befizetés igazolásának módját. A kérelmezõ kérelmében vitatta, hogy az igazolás módja nem került meghatározásra. Kérelmezõ ezzel kapcsolatban eldöntendõnek ítéli meg azt a kérdést, hogy a banknak adott átutalási megbízás az ajánlatkérõ bankszámlájára történõ befizetésnek minõsíthetõ-e.<br>
Ajánlatkérõ a felhívásban valóban nem írta elõ, hogy bankszámlára történõ teljesítés esetén milyen módon kéri az igazolást, azt azonban közölte, hogy a bankszámlájára történõ teljesítést átutalással kéri. Megjegyzi azonban a Döntõbizottság, hogy a kérelmezõ által becsatolt – általa megfelelõnek minõsített – ajánlati felhívás sem tartalmaz a befizetés igazolásának módjára vonatkozóan külön elõírást. Átutalás esetén a rendelkezésre állás és a befizetés megtörténte bankszámlakivonattal igazolható, a pénzforgalomról szóló 6/1997. (MK 61.) MNB rendelkezés elõírása alapján. Köztudomású tény, hogy az átutalási megbízás megadása önmagában sem befizetésnek, sem teljesítésnek nem minõsül. Az átutalási megbízással a kötelezett ugyanis megbízza a hitelintézetet, hogy bankszámlája terhére meghatározott összeget utaljon át a jogosult bankszámlája javára. Ez az átutalási megbízás azonban – mint ajánlatkérõ is kifejti észrevételében – bármikor visszavonható, sõt – fedezethiány miatt – teljesíthetõsége bizonytalan is lehet.<br>
A pénzforgalomról szóló, fentebb hivatkozott MNB rendelkezés 6. § (6) bekezdése tartalmazza, hogy a hitelintézet köteles üzletszabályzatában meghatározni munkanapokon belül azt a kezdõ és záró idõpontot, amelyek között a befizetési megbízásokat befogadja. Ezen belül meg kell határozni azt az idõpontot, ameddig a befogadott, illetve beérkezett megbízások teljesítésébõl reá háruló feladatokat a tárgynapon teljesíti. A záró idõpontig befogadott további megbízások teljesítésébõl reá háruló feladatokat legkésõbb a következõ munkanapon kell teljesíteni a hitelintézetnek. A (3) bekezdés szerint a hitelintézet köteles a megbízás összegét a jogosult bankszámláján a saját bankszámláján történt jóváírásról való tudomásszerzés napján jóváírni olyan módon, hogy a számlatulajdonos – legkésõbb az azt követõ munkanap reggelén, a hitelintézet nyitva tartásától kezdõdõen – a jóváírt összeg felett rendelkezhessen.<br>
A fentiekbõl következõen a kérelmezõnek mint számlatulajdonosnak tisztában kellett lenni azzal, hogy az átutalási megbízás alapján a jogosult bankszámlájára történõ érkeztetés minimum 2 munkanapot vesz igénybe. Az MNB rendelkezéseibõl következõen az is köztudott, hogy a rendelkezésre bocsátás megtörténtét számlakivonattal lehet igazolni. Ugyanis a hivatkozott MNB rendelkezés 5. § (1) bekezdése alapján a hitelintézet a számlatulajdonosokat a bankszámlán történt terhelésrõl, illetõleg jóváírásról írásban bankszámlakivonattal értesíti. A bankszámlakivonat a bankszámlán végrehajtott bankmûvelet azonosításához szükséges valamennyi adatot tartalmazza. A bankszámlakivonattal lehet tehát egyértelmûen bizonyítani azt, hogy a rendelkezésre bocsátás megtörtént. Kérelmezõ pedig ilyet nem csatolt az ajánlatához.<br>
Meg kell jegyezni, hogy az ajánlatkérõ a tõle elvárható legnagyobb gondossággal járt el akkor, amikor – az ajánlatok felbontását követõen, tekintettel arra, hogy a kérelmezõ bankszámlakivonat helyett csak átutalási megbízást csatolt – meggyõzõdött arról, hogy megérkezett-e kérelmezõtõl az ajánlati biztosíték összege, és csak amikor észlelte, hogy nem, akkor nyilvánította érvénytelennek az ajánlatot. Ajánlatkérõ tehát nem azért nyilvánította kérelmezõ ajánlatát érvénytelennek, mert bankszámlakivonatot nem csatolt, hanem azért, mert ténylegesen a biztosíték nem állt rendelkezésére. Ajánlatkérõ jogszerûen járt el, hiszen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja egyértelmûen kimondja, hogy érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
Sérelmezte továbbá kérelmezõ, hogy ajánlatkérõ nem biztosított számára hiánypótlási lehetõséget, ezzel a magatartásával ajánlatkérõ pedig megsértette az esélyegyenlõség elvét. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõnek kizárólag a Kbt. 44. § és 46. § szerinti igazolás vagy nyilatkozat utólagos csatolása, illetve az ajánlattal kapcsolatos formai hiányosságok pótlása tekintetében van hiánypótlási felszólításra lehetõsége. Ezzel szemben a Kbt. 52. § (2) bekezdés c) pontja szerint megalapozza az érvénytelenséget az, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre. Ajánlatkérõ tehát a Kbt. rendelkezéseit betartva nem biztosított kérelmezõ számára hiánypótlásra lehetõséget, mivel az ajánlati biztosíték körében hiánypótlási lehetõség nincs, hanem helyesen, érvénytelenné nyilvánította kérelmezõ ajánlatát.<br>
Sérelmezte kérelmezõ azt is, hogy egyik ajánlattevõ, a McCann Erickson Kft. részére ajánlatkérõ a bankgaranciával kapcsolatosan hiánypótlási lehetõséget biztosított. Az iratanyagból megállapítható, hogy ajánlattevõ az  ajánlati biztosíték teljesítése körében megfelelt az ajánlati felhívásban megfogalmazott összes elõírásnak, azaz az ajánlati biztosítékot az ajánlatkérõ rendelkezésére bocsátotta bankgarancia formájában. A bankgarancia tartalmazta, hogy annak érvényességi ideje az ajánlati kötöttség határidejéig szól, azonban ennek dátumaként 2000. március 31. lett megállapítva. A "hiánypótlásra" az adott okot, hogy ajánlatkérõ az ajánlattevõ által benyújtott bankgarancia lejáratát kívánta meghosszabbítani, nem az eredményhirdetés idõpontjához igazítva, hanem összhangban a szerzõdéskötés idõpontjával. A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése valóban a 44. § és a 46. § szerinti igazolás vagy nyilatkozat utólagos csatolására, illetõleg az ajánlattal kapcsolatos formai hiányosságok pótlására tesz lehetõvé hiánypótlást. Jelen esetben azonban hiánypótlásról nem beszélhetünk. A Döntõbizottság álláspontja szerint az ajánlati biztosíték tartalmában megfelelt az elõírásoknak, azt is tartalmazta, hogy az ajánlati kötöttség lejártáig áll fenn, ezért a téves dátummegjelölés vonatkozásában jogszerûen járt el ajánlatkérõ, amikor azt módosíttatta.<br>
A Döntõbizottság az eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 10.<br>
<br>
Dr. Engler Magdolna s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Dr. Kozmáné dr. Gocs Éva s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>