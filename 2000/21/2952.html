<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2952)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.52/7/2000<br>
<br>
Tárgy: a Szezám Kft. jogorvoslati kérelme a Hajdú-Bihar Megyei Kerényi Gyula Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Czifra Károly ügyvéd (5000 Szolnok, Dózsa Gy. u. 2.) által képviselt Szezám Kft. (4027 Debrecen, Füredi u. 49–51., a továbbiakban: kérelmezõ) kérelmezõnek Dr. Bûrös László ügyvéd (1135 Budapest, Tahi út 53–59.) által képviselt Hajdú-Bihar Megyei Önkormányzat Kenézy Gyula Kórház (4043 Debrecen, Bartók B. út. 2–26., a továbbiakban: ajánlatkérõ) "2001. december 31-ig szükséges sütõipari termékek" tárgyú közbeszerzési eljárása ellen benyújtott jogorvoslati eljárásban a Döntõbizottság megállapítja, hogy ajánlatkérõ megsértette az 1999. évi LX. törvénnyel módosított 1995. évi. XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#62">Kbt.) 62. §</a> (2) és (3) bekezdésére tekintettel a 62. § (1) bekezdését.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. december 1-jei számában megjelent felhívásában nyílt eljárás keretében, szállítási szerzõdés formájában kért ajánlatot a dokumentációban részletezett sütõipari termékek 2001. december 31-ig történõ szállítására.<br>
Az ajánlati felhívás 15. pontja szerint a szerzõdéskötés idõpontja az eredményhirdetést követõ naptól számított 10. napon 11.00 óra, azaz 2000. február 11-én 11.00 óra volt.<br>
Ajánlatkérõ a beérkezett 2 ajánlatot megvizsgálva 2000. február 1-jén jelen jogorvoslati eljárás kérelmezõjét hirdette ki nyertesnek.<br>
Ajánlatkérõ döntése ellen a másik ajánlattevõ, a Hajdúsági Sütödék Rt. 2000. február 8-án jogorvoslati kérelmet terjesztett elõ D.33/2000 ügyszám alatt.<br>
A Döntõbizottság a jogorvoslati eljárás megindításáról 2000. február 8-án kelt levelében küldte ki értesítését, amelyet ajánlatkérõ 2000. február 10-én vett át a vétív szerint.<br>
A Döntõbizottság a 2000. február 22-i tárgyaláson meghozott ideiglenes intézkedésével a D.33/2000 ügyben a szerzõdéskötést megtiltotta.<br>
Kérelmezõ jelen ügyben jogorvoslati kérelmet nyújtott be 2000. február 22-én.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdését, amikor vele mint nyertessel nem kötötte meg az ajánlati felhívásban meghatározott határidõben a szerzõdést. Kérte a jogsértés tényének megállapítását, ajánlatkérõ kötelezését az eljárási díj és a költségek viselésére.<br>
Ajánlatkérõ a megalapozatlan jogorvoslati kérelem elutasítását kérte.<br>
Elõadta, hogy a D.33/2000 sz. jogorvoslati eljárás megindításáról 2000. február 8-án értesült. A jogorvoslati eljárás megindítására és az annak során felmerült körülményekre tekintettel úgy döntött, hogy a jogvita lezárásáig elhalasztja a szerzõdéskötést a kérelmezõvel.<br>
Álláspontja szerint a Kbt. szabályaiba ütközõ szerzõdés megkötése esetén egyrészt egy reparálhatatlan helyzet állna elõ, másrészt ajánlatkérõ egy szerzõdés semmisségének megállapítása iránti pernek tenné ki magát. Véleménye szerint eljárását alátámasztotta a D.33/2000 sz. ügyben meghozott ideiglenes intézkedés is. Jelezte, hogy szerzõdéskötési szándéka továbbra is fennáll, amennyiben a Döntõbizottság a D.33/2000 sz. ügyben a jogorvoslati kérelmet elutasítja.<br>
A Döntõbizottság a D.33/2000 sz. ügyben 2000. március 3-án 11. alszám alatt határozatot hozott. Ebben megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontját és az 59. § (1) bekezdését – tekintettel arra, hogy jelen ügy kérelmezõje érvénytelen ajánlatot nyújtott be, amelyet ajánlatkérõ nyertessé hirdetett –, ezért az ajánlatkérõ eljárást lezáró döntését megsemmisítette.<br>
A határozat ellen sem a felek, sem jelen ügy kérelmezõje – mint az egyéb érdekelt – nem nyújtott be fellebbezést, így a határozat 2000. március 22-én jogerõre emelkedett.<br>
Kérelmezõ és ajánlatkérõ jelen jogorvoslati eljárás folyamán határidõ biztosítását kérték egyezségi tárgyalás folytatására, amely azonban nem volt eredményes.<br>
A kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésének elsõ mondata szerint az eredményes közbeszerzési eljárás alapján a szerzõdést az 59. § (1) bekezdése szerinti szervezettel vagy személlyel – az eljárás nyertesével – kell a felhívás, a dokumentáció és az ajánlat tartalmának megfelelõen megkötni.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése alapján a szerzõdés megkötésének idõpontját az ajánlati felhívásban kell megállapítani.<br>
Az ajánlatkérõ az 59. § (1) bekezdése szerinti szervezettel (személlyel) szemben csak abban az esetben mentesül a szerzõdés megkötésének kötelezettsége alól, ha az eredményhirdetést követõen – általa elõre nem látható ok következtében beállott körülmény miatt – a szerzõdés megkötésére vagy teljesítésére nem képes [<a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdése].<br>
Ajánlatkérõ a szerzõdés megkötésének idõpontját az ajánlati felhívásban meghatározta, azt a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján hirdetmény közzétételével nem módosította.<br>
Ajánlatkérõ az eredményhirdetést követõen nem vált a szerzõdés megkötésére vagy teljesítésére képtelenné, hisz maga is elismerte, hogy beszerzési szándéka továbbra is fennállt, a szerzõdés megkötését csupán a jogvita lezárásáig kívánta elhalasztani. Így a szerzõdést az ajánlati felhívásban megjelölt idõpontban meg kellett volna kötnie. E kötelezettsége 2000. március 22-ig, a Döntõbizottság ideiglenes intézkedése meghozataláig fennállt.<br>
Miután ezt nem tette meg, a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) és (3) bekezdésére tekintettel megszegte a 62. § (1) bekezdését.<br>
A Döntõbizottság a jogkövetkezmény alkalmazását – a jogsértés súlyán túl – a következõkre is figyelemmel állapította meg:<br>
<br>
1. Ajánlatkérõ beszerzési szándékát továbbra is fenntartotta.<br>
<br>
2. Azzal, hogy ajánlatkérõ a jogorvoslati eljárás alatt nem kötötte meg a szerzõdést a nyertessel, valójában elkerülte azt, hogy reparálhatatlan helyzet álljon elõ.<br>
A Döntõbizottság a D.33/2000 sz. ügyben a jogsértés tényét megállapította, az ajánlatkérõnek az eljárást lezáró döntését megsemmisítette, miután a nyertessé nyilvánított kérelmezõ érvénytelen ajánlatot nyújtott be. Amennyiben ajánlatkérõ a szerzõdést megkötötte volna, a jelen jogorvoslati eljárásban elkövetett jogsértésnél súlyosabb jogsértést követett volna el. Csorbult volna ugyanis a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében biztosított esélyegyenlõség elve, miután már nem lett volna lehetõsége arra, hogy szerzõdést kössön az egyedül érvényes ajánlatot tevõ Hajdúsági Sütödék Rt.-vel.<br>
A Döntõbizottság fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja szerinti jogkövetkezményt alkalmazta.<br>
Az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés 4. pontja rendelkezik, a jogorvoslat jogát a 89. § (1) bekezdése biztosítja.<br>
<br>
Budapest, 2000. április 5.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	 közbeszerzési biztos<br>
<br>
Németh István s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>