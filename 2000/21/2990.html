<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2990)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.91/16/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Honvédelmi Minisztérium Beszerzési Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Döntõbizottság Elnöke) a Honvédelmi Minisztérium Beszerzési Hivatala (1475 Budapest, Salgótarjáni út 18. Pf. 63, továbbiakban ajánlatkérõ) "élelmezési anyagok és felszerelések beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Ajánlatkérõ 2000. március 20-án a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján hirdetmény közzététele nélküli tárgyalásos eljárást indított a rendelkezõ részben megjelölt beszerzés tárgyában. A választott eljárásfajta indokaként elõadta, hogy 1999-ben nyílt eljárás keretében szerzett be élelmezési anyagokat és felszereléseket.<br>
A nyílt eljárásban 109 cikkre írta ki a beszerzési szándékát, ebbõl 62 db cikkre érkezett érvényes ajánlat. Ebben a részben lefolytatott nyílt eljárás eredményes volt. A nyílt eljárásban le nem fedett termékek beszerzését célozza a jelen közbeszerzési eljárás. A rendkívüli sürgõsséget az indokolja, hogy a készletszintek alacsony volta bizonyos termékekbõl, a napokon belül fellépõ raktárhiány, a harckészültséget és a tervezett tavaszi, nyári katonai feladatok teljesítését veszélyeztetik, továbbá nem biztosított a folyamatos ellátás az alakulatoknál.<br>
A kereskedelmi forgalomtól eltérõ termékek gyártástechnológiai ideje miatt a szerzõdések megkötése mielõbb indokolt, újabb nyílt ,meghívásos vagy hirdetmény közzétételével induló eljárás lefolytatására már nem áll rendelkezésre elegendõ idõ.<br>
Ajánlatkérõ az ajánlati felhívásában 17 céget hívott fel ajánlattételre. Ezek a következõk voltak: Szegedi Konzervgyár Kft., Cerbona Rt., Nestlé Hungária Kft., Szilasfood Kft., Buszesz Élelmiszer-ipari Rt., Moskitó Kft., Kalocsai Fûszerpaprika Rt., Házi Piros Paprika Kft., Globus Konzervipari Rt., MEFÉM Szövetkezet, Bestfoods Mo. Rt., Bácska Food Kft., Tormaker Kft., Szegedi Paprika Fûszer- és Konzervgyártó Rt., Bábolna Rt., Lavina Instantpack Kft.<br>
Az ajánlati felhívás szerint részajánlat tehetõ, többváltozatú ajánlattétel nem megengedett. Az ajánlatkérõ az ajánlati felhívásban a teljesítés határidejét vagy a szerzõdés idõtartamát a következõk szerint határozta meg: a megajánlott legkorábbi határidõk alatt, de nem késõbb, mint 2000. december 31-ig. Az ajánlattételi határidõ 2000. március 23. volt. Az ajánlati felhívásban elõírta ajánlatkérõ az ajánlattevõktõl kért pénzügyi, gazdasági és mûszaki alkalmasság igazolására kért adatokat és tényeket. Elõírta az ajánlattevõk alkalmassága elbírálásának szempontjait, valamint meghatározta az elbírálás szempontjait is.<br>
Az ajánlati felhívás szerint az elsõ tárgyalás idõpontja 2000. április 3., az eredményhirdetésre 2000. április 13-án kerül sor.<br>
A Döntõbizottság Elnöke 2000. március 22-én kezdeményezett jogorvoslati eljárást ajánlatkérõ közbeszerzési eljárása ellen. Az eljárás kezdeményezésének indoka az volt, hogy az ajánlatkérõ az eljárásfajta választását a rendkívüli sürgõsséggel indokolta, ezzel szemben a teljesítés határidejeként, véghatáridõként az ajánlati felhívásában 2000. december 31-ét állapított meg.<br>
Ajánlatkérõ az érdemi észrevételében az eljárás megszüntetését kérte. Álláspontja szerint jogszerûen választotta a hirdetmény közzététele nélküli tárgyalásos eljárásfajta alkalmazását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Indoklásként elõadta, hogy bizonyos termékekbõl a készletszintek alacsonyak. A napokon belül fellépõ raktárhiány a harckészültséget és a tervezett tavaszi, nyári katonai feladatok teljesítését veszélyezteti, továbbá nem biztosított a folyamatos ellátás az alakulatoknál. A kereskedelmi forgalomtól eltérõ termékek gyártástechnológiai ideje miatt a szerzõdések megkötése mielõbb indokolt. Újabb nyílt, meghívásos vagy hirdetmény közzétételével induló eljárás lefolytatására már nem áll elegendõ idõ rendelkezésre.<br>
A beszerzés tárgyát képezõ termékek jelentõs része kifejezetten a honvédség speciális igénye szerint elõállított termék, annak ellenére, hogy látszólagosan azok a kereskedelmi forgalomban szokásosan jelen lévõk. Ennek szemléltetésére a marhamájkrém a legtipikusabb. A termék kiszerelése, kinézete teljes mértékben megegyezik a kereskedelmi forgalomban kapható termékekkel, azonban az összetétele eltérõ, mert a civil marhamájkrém 25%-os májat; míg a honvédség részére készítettnek minimum 27% májat kell tartalmaznia. A termékeknél speciális az átvétel rendje és a tárolás szabálya is. Ezen termékeket, tekintve, hogy speciális rendeltetéssel, egyedi technológiával gyártják, a termelési folyamatban egyszer egy ütemben állítják be, melynek egészét honvédségi minõségi ellenõrök nyomon kísérnek. Az átvétel megtörténte után a gyártó ezeket a termékeket elkülönítetten tárolja, és az éves ütemezésnek megfelelõen szállítja ki a honvédség két raktárába. A két élelmezési anyagraktár kapacitása nem teszi lehetõvé az egy ütemben történõ beszállítást.<br>
Emiatt határozták meg a teljesítés véghatáridejeként 2000. december 31-ét, de a szállításnak folyamatosan kell megtörténnie. A lefolytatott nyílt eljárással nem oldódott meg az ellátási probléma, a készletszint jelenleg minimális, és már nem biztosítja, hogy valamennyi termékbõl a szükséges mennyiség rendelkezésre álljon.<br>
Ajánlatkérõ becsatolta a Magyar Honvédség Élelmezési Ellátó Központ raktárkészlet kimutatása tárgyú, 2000. március 29-én kelt iratát, amelybõl kitûnik, hogy a katonai szervezetek áprilisi igényléseit már nem tudják teljesíteni a központi ellátású termékek vonatkozásában, ezért ellátási feszültségek keletkeztek.<br>
Az egyéb érdekeltek közül a Bácska Food Kft., Moskitó Kft., a Kalocsai Fûszerpaprika Rt. és a Szegedi Konzervgyár Kft. megalapozottnak tartja az ajánlatkérõ által kezdeményezett közbeszerzési eljárást. Elõadták, hogy a nyílt eljárás során nem biztosítottak számukra hiánypótlást az igazolások vonatkozásában, és ezért lett lényegében több termék vonatkozásában eredménytelen a lefolytatott nyílt eljárás.<br>
Álláspontjuk szerint a szerzõdésre megállapított 2000. december 31-i határidõ nincs ellentmondásban a rendkívüli sürgõsséggel, mert a 2000. december 31-i határidõ egy véghatáridõt jelent, a szállításokat viszont minél elõbb meg kell kezdeni.<br>
A Döntõbizottság a rendelkezésre álló iratok tartalma alapján megállapította, hogy ajánlatkérõ által indított közbeszerzési eljárás jogalapja fennáll.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásában a közzététel nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt a törvényben elõírt határidõk nem lennének betarthatók. A rendkívüli sürgõsséget indokló körülmények azonban nem eredhetnek ajánlatkérõ mulasztásából.<br>
Ajánlatkérõ az érdemi észrevételében kellõ okát adta annak, hogy nincs ellentmondás a teljesítési határidõ, illetõleg a szerzõdés véghatáridejének megállapítása között. A beszerezni kívánt termékek közül vannak olyanok, amelyeknek a szállítása már április hónap folyamán is indokolt, de vannak olyan termékek, amelyeknek a leszállítása késõbbi idõpontban történhet meg, a gyártás specialitása miatt. A becsatolt raktárkészlet-kimutatásból egyértelmûen megállapítható, hogy a készletek olyannyira lecsökkentek, hogy ez a soron kívüli beszerzés szükségességét indokolja. Más eljárásfajta alkalmazása esetén készlethiány lépne fel, mely a honvédség ellátását veszélyeztetné.<br>
A Döntõbizottság megjegyzi, hogy az eljárás megindításakor rendelkezésre álló iratokból egyértelmûen a rendkívüli sürgõsséget megalapozó körülmények nem voltak megállapíthatók, azok részletes indokát az ajánlatkérõ a Döntõbizottság elnökének megküldött levelében nem részletezte.<br>
A Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 10.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>