<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2955)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz: D.101/4/2000<br>
Tárgy: a Textiltisztító Egyesülés Egészségügyi Szakcsoportja jogorvoslati kérelme a Fõvárosi Károlyi Sándor Kórház és Rendelõintézete "kórházi textíliák mosása" tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Textiltisztító Egyesülés Egészségügyi Szakcsoportja (1134 Budapest, Róbert K. krt. 47/B, a továbbiakban: kérelmezõ) kérelmezõnek a Fõvárosi Önkormányzat Károlyi Sándor Kórház és Rendelõintézete (1041 Budapest, Nyár u. 103. a továbbiakban: ajánlatkérõ) ajánlatkérõ "kórházi textíliák mosása" tárgyú közbeszerzési eljárása ellen benyújtott jogorvoslati eljárásban a jogorvoslati kérelmet érdemi vizsgálat nélkül elutasítja.<br>
A kérelmezõ a felmerült költséget maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2000. április 3-án nyújtotta be jogorvoslati kérelmét saját nevében. Tekintettel annak hiányosságaira, a Döntõbizottság felszólította a hiányok pótlására, így többek között arra is, hogy csatolja a jogi személyiségét igazoló alapító okiratát, az alapító okirat bírósági bejegyzését igazoló határozat másolatát.<br>
A kérelmezõ 2000. április 10-i beadványában a Textiltisztító Egyesülés alapító okiratát, valamint az alapító okirat hatósági bejegyzését igazoló határozatot csatolta.<br>
Jelezte, hogy a kérelmezõ a Textiltisztító Egyesülésen belül jött létre, önálló jogi személyiséggel nem rendelkezik, jogorvoslati kérelmét a Textiltisztító Egyesülés vezetõségével egyeztetve nyújtotta be. A Textiltisztító Egyesülés "fenntartja a 2000. április 3-án az Egészségügyi Szakcsoport által beadott kérelemben leírtakat..."<br>
A közbeszerzésrõl szóló 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése szerint a Döntõbizottság eljárása kérelemre vagy hivatalból indul.<br>
A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti [<a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése].<br>
A Döntõbizottságnak a kérelmezõ – egyéb érdekelti – ügyfélképességét megvizsgálva elõször abban a kérdésben kellett állást foglalnia, hogy jogosult-e a kérelmezõ saját nevében eljárni, önállóan jognyilatkozatot tenni.<br>
A jogképességgel kapcsolatos alapvetõ szabályokat a Polgári Törvénykönyvrõl szóló 1959. évi IV. törvény (a továbbiakban Ptk.) tartalmazza.<br>
Ennek 28. § (2) bekezdése szerint az erre irányadó jogszabályok szerint jogi személy az állami, önkormányzati, gazdasági, társadalmi és más egyéb szervezetek.<br>
A jogi személy jogképes. Ha jogszabály eltérõen nem rendelkezik, jogképessége kiterjed mindazokra a jogokra és kötelezettségekre, amelyek jellegénél fogva nem csupán az emberhez fûzõdnek [Ptk. 28. § (3) bekezdése].<br>
Ha a jogszabály – vagy annak felhatalmazása alapján – az alapító határozat vagy okirat másként nem rendelkezik, a jogi személy szervezeti egysége (gyáregysége, fiókja, telepe, üzeme, irodája, helyi kirendeltsége vagy csoportja, alapszerve, szakosztálya stb.) nem jogi személy [Ptk. 30. § (l) bekezdése].<br>
A Ptk. 52. § (2) bekezdése kimondja továbbá, hogy jogi személyként mûködõ gazdasági társaság: az egyesülés is.<br>
A Textiltisztító Egyesülés csatolt társasági szerzõdését megvizsgálva a Döntõbizottság megállapította, hogy kérelmezõ, tehát a Textiltisztító Egyesülés Egészségügyi Szakcsoportja nem önálló jogi személy, így saját nevében nem járhat el, nyilatkozatot nem tehet a Ptk. fent idézett 28. § (3) bekezdése alapján, ezért a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján jogorvoslati kérelmet sem nyújthat be saját nevében.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a kérelem nem felel meg a 79. § (3) bekezdése szerinti feltételeknek, a kérelmet elutasítja. Az elutasításról szóló határozat ellen a 89–93. § szerinti jogorvoslatnak van helye.<br>
Mindezekre figyelemmel a Döntõbizottság a kérelmezõ jogorvoslati kérelmét érdemi vizsgálat nélkül elutasította, miután kérelmezõ nem rendelkezik ügyfélképességgel.<br>
Sem a Kbt., sem a Ptk. nem tartalmaz olyan szabályt, mely szerint valamely (jogi vagy természetes) személynek a Kbt. 79. § (3) bekezdése szerinti (a jogát vagy jogos érdekét sértõ vagy veszélyeztetõ tevékenység vagy mulasztás fennállásról szóló) kérelme, azaz nyilatkozata más személy által "átvehetõ", azaz "fenntartható" lenne.<br>
A Textiltisztító Egyesülés így saját nevében, önállóan nyújthat be jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti jogvesztõ határidõn belül.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a 80. § (4) bekezdése alapján a 89. § (1) bekezdése biztosítja.<br>
<br>
Budapest, 2000. április 12.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	 közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>