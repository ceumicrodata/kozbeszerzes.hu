<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2940)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.71/16/2000<br>
<br>
Tárgy: az Akadimpex Kft. jogorvoslati kérelme az Országos Haematológiai és Immunológiai Intézet közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta. az alábbi<br>
<br>
HATÁROZAT-ot:<br>
<br>
Dr. Madari Tibor ügyvéd (1067 Budapest, Podmaniczky u. 27.) által képviselt Akadimpex Kft. (1123 Budapest, Gyõri út 20., továbbiakban: kérelmezõ) jogorvoslati kérelmét – melyet az Országos Haematológiai és Immunológiai Intézet (1519 Budapest, Pf. 424, továbbiakban: ajánlatkérõ) "az intézet központi laboratóriumának mûködéséhez szükséges fejlesztés elvégzése" tárgyú közbeszerzési eljárása ellen indított – a Döntõbizottság elutasítja. Megállapítja, hogy ajánlatkérõ közbeszerzési eljárása az eljárás eredményét illetõen nem volt jogsértõ.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. január 5-én megjelent 1. számában, az intézet központi laboratóriumának mûködéséhez szükséges fejlesztés elvégzéséhez úgy, hogy a vállalkozó a dokumentációban részletezett vizsgálatok elvégzéséhez szükséges berendezést (berendezéseket) leszállítja, és legalább 3 évig folyamatosan biztosítja ezen berendezéshez tartozó reagensmennyiséget. Ajánlatkérõ a közbeszerzési eljárás lebonyolításával a SZÁMÍT Számítástechnikai Szolgáltató és Orvosimûszer Kereskedelmi Szövetkezetet bízta meg.<br>
A felhívás 11. a) pontjában ajánlatkérõ közölte az ajánlattevõk pénzügyi, gazdasági és mûszaki alkalmassága igazolására kért adatok és tények körét, így többek között csatolni kellett az elõzõ 3 évi teljes forgalomról és ugyanezen idõszakban a közbeszerzés tárgya szerinti forgalomról szóló nyilatkozatot, az elõzõ 3 év legjelentõsebb, a beszerzés tárgyához hasonló szállítások, szolgáltatások ismertetését – legalább az ellenszolgáltatás összege, a teljesítés ideje és a szerzõdést kötõ másik fél megnevezésével –, valamint a referenciaigazolásokat és a cégkivonatot.<br>
Az ajánlati dokumentáció 9. pontjában, "Igazolások listája" címszó alatt ajánlatkérõ részletezte az ajánlattevõkre és 10%-ot meghaladó alvállalkozóikra vonatkozóan becsatolandó igazolások körét, ezen belül, a 9.1.2. pontban meghatározta, hogy milyen formában kéri megadni az ajánlattevõ elõzõ 3 évi teljes forgalmáról és a közbeszerzés tárgyára vonatkozó forgalmáról szóló nyilatkozatot.<br>
A felhívás 11. b) pontjában kikötötte, hogy alkalmatlannak fogja minõsíteni azon ajánlattevõt:<br>
– akinek az ajánlatában szereplõ termékleírás alapján ajánlatkérõ nem tudja teljeskörûen elvégezni a dokumentációban kért vizsgálatokat,<br>
– aki nem rendelkezik az elõzõ 3 évben egészségügyi intézetben történõ igazolt szállítási referenciával,<br>
– akinek az elõzõ évi teljes forgalma nem haladja meg az ajánlati érték kétszeresét.<br>
A felhívás 13. pontja szerint ajánlatkérõ az összességében legelõnyösebb ajánlat elbírálási szempontot választotta, a 13. b) pontban közölte a bírálati részszempontokat, az azokhoz rendelt súlyszámokat és az adható pontszámok alsó és felsõ határát a következõk szerint:			súlyszám<br>
– A megajánlott készülék és a 3 évre szükséges reagensek együttes ajánlati ára	9<br>
– fizetési feltételek	8<br>
– laborszakmai megfelelõség	7<br>
– garanciális és szervizfeltételek	5<br>
– az ajánlott készülék leszállításának határideje	3<br>
Az adható pontszám alsó határa 1, felsõ határa 9.<br>
Az ajánlati dokumentáció 5.24.2. pontjában a második bírálati részszempontot illetõen közölte, hogy max. 5 pontot ad arra az ajánlatra, mely szerint legkésõbb kell kifizetni a készülék árát, és max. 4 pontot arra, mely szerint a reagensek árát kell legkésõbb kifizetni. A legalacsonyabb – 1-1 pontot – pedig az az ajánlat kapja, ahol a leghamarabb kell fizetni az ellenszolgáltatást.<br>
A felhívás szerint az eredményhirdetés határideje 2000. március 2., a szerzõdéskötés idõpontja pedig 2000. március 13.<br>
Ajánlatkérõ a felhívás 16. pontjában információként közölte, hogy a beszerzésre 38 millió Ft elõirányzat áll rendelkezésére.<br>
Az ajánlattételi határidõig, 2000. február 17-ig 5 ajánlattevõ nyújtott be összesen 10 ajánlatot, ezen belül a kérelmezõ egy 39 930 760 Ft-os ("A") és egy 37 957 352 Ft-os ("B"), a Diatron Kft. egy 43 689 404 Ft-os, egy 40 341 967 Ft-os és egy 40 500 000 Ft-os ajánlatot, valamint az Elmedco Kft. egy 30 990 000 Ft-os, egy 30 800 000 Ft-os és egy 30 000 000 Ft-os ajánlatot.<br>
A kérelmezõ az "A" variációs ajánlatát így határozta meg: "Az ajánlati ár 3 évre bruttó összesen: 39 930 760, amely tartalmazza 1 db HITACHI 912E típ. kémiai automata 3 évre történõ térítésmentes kihelyezését az intézet laboratóriumába, a kiírt vizsgálati számokhoz szükséges reagensek" stb. költségeit.<br>
A "B" variációs ajánlat meghatározása:<br>
<br>
7.3.	Ajánlati ár 3 évre bruttó összesen: 37 957 352 Ft<br>
<br>
7.3.1.	Laboratóriumi gép bruttó értéke:	16 179 700 Ft<br>
<br>
7.3.2.	3 évre szükséges reagensek bruttó ellenértéke:	21 777 652 Ft, amely érték tartalmazza a kiírt vizsgálati számokhoz szükséges reagensek" stb. költségét.<br>
A Diatron Kft. ajánlatának mindhárom variációja szerint a laboratóriumi gépet ellenérték fejében ajánlatkérõ tulajdonába adja.<br>
Ajánlatkérõ már az ajánlatok bontásakor vizsgálta az ajánlatokat a felhívás 11. b) pontja szerinti alkalmatlansági szempontokból, és az OIER Rt. ajánlatának érvénytelensége mellett döntött. Ezt követõen a Diagnosticum Rt. és az Elmedco Kft. ajánlatának érvénytelenségét állapította meg, ez utóbbit illetõen arra hivatkozva, hogy az ajánlatában megadott 1999. évi forgalma nem haladja meg az ajánlati ár kétszeresét, hiányzik a Munkaerõ-piaci Alap igazolása, és nem adta meg az elõírt formában a közbeszerzés tárgyának forgalmát.<br>
Ily módon ajánlatkérõ csak a Diatron Kft. és a kérelmezõ ajánlatait bírálta el. Az ajánlatok bírálatakor ajánlatkérõ a második és negyedik bírálati részszempontra adható pontokat két részre osztotta, mindkettõnél az 1–5-ig, illetve 1–4-ig terjedõ ponthatár adta ki a felhívás szerint maximálisan adható 9 pontot.<br>
Ajánlatkérõ a 2000. március 2-án tartott eredményhirdetésen kihirdette a döntését, miszerint az eljárás nyertese a Diatron Kft. 40 500 000 Ft-os ajánlata 247 ponttal, a második legkedvezõbb ajánlatot tevõ pedig a kérelmezõ "B" variációs ajánlata 240 ponttal.<br>
Kérelmezõ 2000. március 8-án jogorvoslati kérelmet terjesztett elõ a Döntõbizottsághoz. Sérelmezte, hogy a nyertes ajánlatnál õ kedvezõbb ajánlatot nyújtott be, és ennek ellenére az értékelésnél alkalmazott helytelen pontszámozás folytán ajánlatkérõ nem az õ ajánlatát hirdette ki nyertesnek.<br>
A pontszámozás helyességét vitatva utalt a második bírálati szempontra, miszerint az általa ingyenesen rendelkezésre bocsátott berendezést illetõen a fizetési határidõre a minimális pontszámot kapta a lényegében végtelen fizetési határidõre tekintettel maximális 5 pontszám helyett, így a 8-as szorzójú súlyszámot figyelembe véve ezen bírálati részszempontnál 40 ponttal kapott kevesebbet, mint ami megillette volna.<br>
A jogorvoslati eljárásban március 29-én tartott tárgyaláson vitatta, hogy a felhívás szövegébõl a berendezés tulajdonba vételének szándéka lenne megállapítható, a "leszállítás" szó annak jogi értelmében nem jelenti egyben a tulajdonátruházást is. "A" variációjú ajánlata még tulajdonátruházás esetére is érvényes, mert egy dolgot lehet térítésmentesen, azaz ingyenesen is tulajdonba adni.<br>
Kérte ideiglenes intézkedéssel a szerzõdéskötés megtiltását, jogkövetkezményként a jogsértés megállapítását, ajánlatkérõ döntésének megsemmisítését, bírság kiszabását, és ajánlatkérõ kötelezését az igazgatási szolgáltatási díj és költségei megtérítésére.<br>
A Döntõbizottság a D.71/3/2000. számú, március 10-én kelt határozatával a szerzõdés megkötését megtiltotta.<br>
Ajánlatkérõ a március 17-i észrevételében kérte a jogorvoslati kérelem elutasítását. Elõadta, hogy eljárása jogszerû volt, az ajánlatokat az ajánlati felhívásban közölt bírálati módszer szerint értékelte.<br>
Elõadta, hogy a kérelmezõ "A" variációs ajánlata érvénytelen, mert úgy a felhívás szövegébõl, mint az ajánlati dokumentáció 5.7. pontjából következik, hogy a laborgépet meg kívánja vásárolni, ezzel szemben kérelmezõ csak 3 évre kívánja azt rendelkezésre bocsátani, a 39 930 760 Ft-os ajánlati ár a reagensek ellenértéke. Azért nem zárta ki kérelmezõt az eljárásból, mert a "B" variációs ajánlata érvényes volt.<br>
Részletezve a pontozással kapcsolatos kérelmezõi kifogásokat, közölte:<br>
– Az ajánlati ár tekintetében a legmagasabb ár kapta az 1 pontot, a legalacsonyabb a 9 pontot, a többi pedig lineárisan lett pontozva.<br>
– A fizetési feltételek tekintetében az ajánlati dokumentáció 5.24.2. pontjában elõírtaknak megfelelõen két részszempont lett elbírálva 1–5-ig, illetve 1–4-ig adható pontszámokkal.<br>
– A laborszakmai megfelelõségre mindegyik érvényes ajánlat 9 pontot kapott.<br>
– Garanciális és szervizfeltételeknél csak max. pontot határozott meg, úgy a nyertes ajánlat, mint a kérelmezõ ("B" variációs ajánlata) 8 pontot kapott.<br>
– A szállítási határidõt illetõen 9 pontot kapott a legrövidebb határidõt vállaló ajánlat, 1 pontot pedig a leghosszabb határidõt vállaló.<br>
A Döntõbizottság ideiglenes intézkedést elrendelõ határozatának indokolásában foglaltakra közölte, hogy azért bontotta szét a 2. és 4. bírálati részszempontnál az adható pontszámokat két részre, mert a bírálat módját ekként határozta meg az ajánlati dokumentáció 5.24. pontjában és ehhez kötve van.<br>
Az egyéb érdekeltek közül Diagnosticum Rt., az Elmedco Kft., a Diatron Kft. és az OIER Rt. nyújtottak be észrevételt.<br>
A Diagnosticum Rt. nem vitatta ajánlatkérõ eljárásának jogszerûségét, elismerte, hogy ajánlata érvénytelen volt.<br>
A Diatron Kft. is egyetértett az ajánlatkérõ döntésével, közölte, hogy álláspontja szerint a jogorvoslati kérelemben felhozott indokok tévesek.<br>
Az Elmedco Kft. március 13-án kelt észrevételében vitatta ajánlatkérõ döntésének helytállóságát. Közölte, hogy ajánlatkérõ megbízottja által az õ ajánlata érvénytelenségére vonatkozóan közölt indokok tévesek, ugyanis az éves forgalma többszörösen meghaladta a kiírásban elvárt ajánlati ár kétszeresét, becsatolta a Munkaerõ-piaci Alap igazolását, az elõírt ajánlati forma pedig nem volt olyan egyértelmû, amihez viszonyítva jogszerûen állapíthatta volna meg ajánlatkérõ az õ ajánlata érvénytelenségét.<br>
Az OIER Rt. is indokoltnak tartotta a jogorvoslati kérelemben elõadott kifogásokat.<br>
A Döntõbizottság a felek írásos és a tárgyaláson szóban elhangzott észrevételei, nyilatkozatai, valamint a közbeszerzési eljárásban keletkezett iratok tartalma alapján megállapította, hogy a jogorvoslati kérelem megalapozatlan.<br>
A jogorvoslati kérelem tárgyában a Döntõbizottságnak két kérdésben kellett döntenie: érvényes volt-e kérelmezõ "A" variációs ajánlata, kedvezõbb volt-e a kérelmezõ "B" variációs ajánlata a nyertes ajánlatnál.<br>
A közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Ezzel összhangban rendelkezik úgy az 52. § (2) bekezdés d) pontja, hogy érvénytelen az ajánlat, ha az nem felel meg az ajánlati felhívásban, illetve dokumentációban meghatározott feltételeknek.<br>
Ajánlatkérõ a felhívás 3. a) pontjának nyelvtani értelmezése szerint a fejlesztéshez szükséges berendezést (laborgépet) egyszeri "leszállítás" útján tulajdonba kívánta venni, a vizsgálatokhoz szükséges reagensek szállítását pedig 3 éves idõtartamban folyamatosan kérte biztosítani. A berendezés tulajdonba vételének szándékára vonatkozó értelmezést támasztja alá az ajánlati dokumentáció 7. pontja szerinti "Felolvasólap" 7.3.1. pontja is a "Laboratóriumi gép vagy gépek ellenértéke" definíció használatával, mert ellenértékrõl csak tulajdonátruházáskor beszélhetünk, a dolog másik személy rendelkezésére bocsátásának egyéb eseteiben, mint például bérbeadás, használatba adás pedig bérleti díjról, használati díjról stb. Kérelmezõ egyébként is 3 évben, határozott idõre határozta meg a rendelkezésre bocsátás idõtartamát, a tulajdonátruházás viszont végleges jellegû rendelkezésre bocsátásra szóló jogügylet.<br>
A Döntõbizottság megállapította, hogy ajánlatkérõ jogszerûen minõsítette érvénytelennek a kérelmezõ "A" variációjú ajánlatát.<br>
Ily módon a kérelmezõ "B" variációjú ajánlata képezheti csak a nyertes ajánlattal való összehasonlítás tárgyát.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ a felhívás 13. b) pontjában meghatározta  az elbírálási részszempontokat, az azok súlyát meghatározó szorzószámokat (súlyszámokat), és az értékelés során adható pontszám alsó és felsõ határát. A második bírálati részszemponthoz kapcsolódóan az ajánlati dokumentáció 5.24.2. pontjában a 9-es pontszámtartományt kettéosztotta oly módon, hogy a berendezés ellenérté-kének fizetési határidejére 1–5-ig, a reagensekére pedig 1–4 adható pontszámot határozott meg. Ajánlatkérõ tehát az ajánlati dokumentációban lényegében módosította az ajánlati felhívás 13. b) pontját.<br>
Ajánlatkérõ a tárgyaláson nem vitatta, hogy az értékelési mód ily módon eltérést mutat az felhívásban foglaltakhoz képest, de álláspontja szerint az ajánlati dokumentáció hivatkozott pontjával nem módosította, csupán pontosította a felhívásban foglaltakat, mégpedig azért, hogy az ajánlattevõk esélyegyenlõsége biztosítása érdekében már elõre közölte, hogy az értékelésnél milyen pontszámmal fogja figyelembe venni a berendezésre és a reagensekre vonatkozó fizetési feltételeket. Nyilatkozott továbbá, hogy az értékelésnél e megbontás elvégzése nélkül sem változott volna az eljárás eredménye.<br>
A Döntõbizottság rámutat arra, hogy ajánlatkérõ álláspontjával ellentétben a dokumentáció 5.24.2. pontjában szereplõ pontozási tartomány megbontása nem volt helytálló. Ajánlatkérõ ugyanis a második bírálati részszempontból két bírálati részszempontot képezett, külön bírálati részszempont lett a berendezésre vonatkozó és külön a reagensekre vonatkozó fizetési feltétel.<br>
A berendezésre kapható pontszám 1–5-ig, a reagensekre kapható pontszám 1–4-ig terjedõen lett meghatározva. Ez a meghatározás ellentétes a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontjában foglalt rendelkezéssel is, ami elõírja, hogy az alsó és felsõ ponthatárnak minden egyes részszempont esetén azonosnak kell lennie. A Döntõbizottság megvizsgálta az ajánlatok értékelésének az Összegzés az eljárásról megnevezésû dokumentum mellékletét képezõ táblázatban feltüntetett módját, és megállapította, hogy ajánlatkérõ a második bírálati részszempont tekintetében az ajánlatok értékelését akként végezte el, hogy a pontozási tartomány megbontása nem vezetett az ajánlati felhívástól eltérõ értékeléshez. Ajánlatkérõ ugyanis az értékelés során a berendezésre és a reagensekre adott pontszámokat elõször összeadta, és ezen összegzett pontszámot szorozta meg a súlyszámmal. Ily módon a ponttartomány megbontása nem vezetett súlyszámeltolódáshoz.<br>
Az értékelési táblázat adatai szerint ajánlatkérõ a negyedik bírálati részszempontnál (garanciális és szerviz- feltételek) is megbontotta a ponttartományt, de mivel erre bírálati részszempontra a szöveges indoklásban közölt, helytálló indok alapján a kérelmezõ érvényes, "B" variációjú ajánlatára és a nyertes ajánlatra ugyanazt a pontszámot adta, az eljárás eredményét a megbontás nem befolyásolta.<br>
A Döntõbizottság megállapította., hogy ajánlatkérõnek az eljárás nyertesére vonatkozó döntése jogszerû volt, ezért a jogorvoslati kérelem e tekintetben sem megalapozott.<br>
A Döntõbizottság az ajánlatok értékelésének felülvizsgálatánál észlelte, hogy az ajánlati árat illetõen az Elmedco Kft. ajánlata volt a legkedvezõbb. Az ajánlatok összehasonlításába azonban az Elmedco Kft. ajánlatát nem vonta be, mert elfogadta ajánlatkérõ döntését, miszerint az érvénytelen. Nevezett ajánlattevõ észrevételében vitatta az ajánlatkérõ által megállapított érvénytelenségi okokat. A Döntõbizottság a tárgyaláson nyilatkozattételre hívta fel ajánlatkérõt, aki a március 30-án kelt beadványában fenntartotta álláspontját, miszerint az Elmedco Kft. ajánlata nem felel meg az ajánlati dokumentáció 9.1.2. pontjában az elõzõ 3 év forgalmi adatainak közlésére vonatkozó formai elõírásnak. Közölte továbbá, hogy tévedésbõl állapította meg a Munkaerõ-piaci igazolás hiányát, de ugyanakkor hivatkozott a kft. 10%-on felüli alvállalkozója, a Reanal Rt.-re vonatkozó ajánlati rész hiányosságaira.<br>
A Döntõbizottság megállapította, hogy az ajánlatkérõ által eredetileg is megállapított érvénytelenségi okok közül a forgalmi adatokra vonatkozó ajánlatkérõi indok helytálló, továbbá a Reanal Rt. 1999. augusztus 25-i dátummal csatolt adóigazolása nem felel meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában foglalt elõírásnak, abból nem állapítható meg, hogy alvállalkozónak az ajánlati felhívás beadásának idõpontjában volt-e egy évnél régebben lejárt adótartozása.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és (2) bekezdése alapján rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. április 6.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>