<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2942)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.62/16/2000<br>
<br>
Tárgy: a DOCCA Informatika Kft. jogorvoslati kérelme a Külügyminisztérium közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A DOCCA Informatika Kft. (1036 Budapest, Lajos u. 160–162., továbbiakban: kérelmezõ) jogorvoslati kérelmét – melyet a Külügyminisztérium (1027 Budapest, Bem rakpart 47., továbbiakban: ajánlatkérõ) általános összefoglalás ajánlatkérõ jelenlegi informatikai infrastruktúrájáról és erõforrásairól, illetve szervezetei és azok munkafolyamatai részletes átvizsgálása, melynek elemzésére támaszkodva koncepció elkészítése az ajánlatkérõ optimális informatikai hátterének biztosítása céljából tárgyú közbeszerzési eljárása ellen indított – a Döntõbizottság elutasítja.<br>
A Döntõbizottság megállapítja, hogy ajánlatkérõ eljárása nem volt jogsértõ. A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ hirdetmény közzétételével induló tárgyalásos gyorsított eljárás lefolytatására részvételi felhívást tett közzé a K. É. február 9-én megjelent 6. számában, a rendelkezõ részben megjelölt beszerzés tárgyában. A felhívás 2. c) pontjában közölte a gyorsított eljárási forma alkalmazásának okát, miszerint a 1008/2000. (I. 18.) Korm. határozatban elõírt határidõ csak ily módon tartható be. Az eljárási forma alkalmazása jogszerûsége indokát abban jelölte meg, hogy "a szolgáltatás tárgyának meghatározása nem lehetséges olyan pontossággal, illetve egyértelmûséggel, amely lehetõvé teszi a nyílt vagy meghívásos eljárásban a legkedvezõbb ajánlat kiválasztását".<br>
A felhívás 11. a) pontjában ajánlatkérõ közölte az ajánlattevõk pénzügyi, gazdasági és mûszaki alkalmassága igazolására kért adatok és tények körét, a 11. b) pontban pedig kikötötte, hogy alkalmatlannak minõsíti a jelentkezõt a szerzõdés teljesítésére, ha a megelõzõ 3 évben a beszerzés tárgyához hasonló szolgáltatást nem végzett.<br>
A jelentkezi határidõig, február 21-én 10.00 óráig 11 részvételi jelentkezés érkezett ajánlatkérõhöz. A részvételi jelentkezés eredményének kihirdetése február 24-én volt, amikor is ajánlatkérõ közölte, hogy valamennyi jelentkezõt alkalmasnak minõsíti a szerzõdés teljesítésére, részükre március 3-án megküldte az ajánlati felhívást, amihez ajánlati dokumentációt is rendelkezésre bocsátott a felhívott ajánlatkérõk részére. A felhívásra 7 ajánlat érkezett.<br>
Kérelmezõ 2000. március 2-án jogorvoslati kérelmet terjesztett elõ a Döntõbizottsághoz. Elõadta és valószínûsítette, hogy a felhívás szövegét csak február 17-én, az interneten olvasta elõször, hitelesnek minõsülõ, a K. É.ben megjelent formában pedig február 25-én. Sérelmezte, hogy az ajánlati felhívás szövegébõl nem állapítható meg pontosan a beszerzés tárgya. A felhívás nem ad eligazítást arra, hogy "milyen jellegû és mennyiségû eszközöket tartalmaz a felmérendõ infrastruktúra". Telefonon történt érdeklõdésére pedig ezekre nézve semmiféle felvilágosítást nem kapott. Kifogásolta a felhívásban meghatározott alkalmatlanná minõsítési szempontot is, mert a beszerzés tárgyának pontos meghatározása híján a potenciális jelentkezõknek nem áll módjukban eldönteni, hogy ténylegesen alkalmasak-e a teljesítésre.<br>
Kérte a jogsértés megállapítását, az ajánlati felhívás tartalmára vonatkozó ajánlatkérõi döntés megsemmisítését, és ajánlatkérõ kötelezését az igazgatási szolgáltatási díj és költségei megtérítésére.<br>
Ajánlatkérõ a március 16-án kelt észrevételében kérte a jogorvoslati kérelem elutasítását. Elõadta, hogy a részvételi szakaszban nem készített mûszaki leírást tartalmazó dokumentációt, mert a beszerzés tárgyára vonatkozóan nincsenek nemzeti szabványok. Az eljárás második, ajánlattételi szakaszában viszont ajánlati dokumentációt bocsátott az alkalmasnak minõsített jelentkezõk részére, ez az ajánlati dokumentáció tartalmazza mindazon adatokat, melyek alapján az ajánlatot el lehetett készíteni.<br>
A tájékoztatási kötelezettséget illetõen elõadta, hogy a törvény hivatkozott – 38. § (1) bekezdése – rendelkezése a tájékoztatási kötelezettséget az ajánlati dokumentációban foglaltakon kívüli kérdésekre írja elõ, az ajánlati dokumentáció kiváltásáig el sem jutott kérelmezõ nem hivatkozhat a megfelelõ tájékoztatás hiányára.<br>
Álláspontja szerint kérelmezõ egyébként sem lenne alkalmas a teljesítésre, mert a kérelmébõl kitûnõen a cég alapítása még csak bejegyzési szakaszban van.<br>
Az egyéb érdekeltek közül Az ESRI Mo. Kft., a Kopint-Datorg Rt., a HM Elektronikai, Logisztikai és Vagyonkezelõ Rt. és a BULL Mo. Kft. nyújtottak be beadványt. Az ESRI Mo. Kft. közölte, hogy nem osztja a kérelemben foglalt kifogásokat, mert az ajánlatkérõ elégséges módon megjelölte a beszerzés tárgyára vonatkozó információs forrásokat. A többi egyéb érdekelt beadványa észrevételt nem tartalmazott.<br>
A Döntõbizottság a felek írásos és tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem nem megalapozott. A Döntõbizottságnak a tárgyi jogvitában az ajánlatkérõ eljárása jogszerûségének megítéléséhez egyrészrõl azt kellett eldöntenie, hogy ajánlatkérõnek az eljárás ezen szakaszában kellett-e részletes mûszaki leírást adni, azaz elégséges adatokat tartalmazott-e a felhívás a beszerzés tárgyára nézve. Másrészrõl pedig azt, hogy kérelmezõ az adott ajánlatkérõi feltételek mellett egyáltalán eséllyel indulhatott volna-e a közbeszerzési eljárásban, azaz sérült-e a felhívás megszövegezése által kérelmezõ jogos érdeke.<br>
Ajánlatkérõ tárgyi eljárása két szakaszból álló tárgyalásos eljárás. A közbeszerzésekrõl szóló, az 1999. évi LX. törvénnyel módosított 1995. évi XL. törvénynek (továbbiakban: Kbt.) a két szakaszból álló eljárások közös szabályait tartalmazó 63. § (4) bekezdése értelmében ugyan a részvételi felhívásra is alkalmazni kell a 40. §-t, azaz a beszerzés tárgyára vonatkozóan mûszaki leírás készítésének kötelezettségét. A 40. § (3) bekezdése azonban a mûszaki leírás készítésének kötelezettsége alól négy esetkörre kivételt enged, ezek között szerepel az a) pontban nevesített eset, amikor is a beszerzés tárgyára mûszaki elõírások, nemzeti szabványok nem állnak rendelkezésre.<br>
A beszerzés tárgya az ajánlatkérõ meglévõ informatikai és egyéb erõforrásbeli hátterének felmérése, elemzése, és ezen adatok alapján a fejlesztési koncepció kidolgozását tartalmazó megvalósíthatósági tanulmány elkészítése. A Döntõbizottság tényként állapította meg, hogy ilyen tartalmú tanulmány mûszaki és minõségi követelményeit meghatározó mûszaki leírás, nemzeti szabvány nincs, így ajánlatkérõnek nem kellett mûszaki leírást készítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése elõírja: a jogorvoslati "kérelmet az ajánlatkérõ, az ajánlattevõ vagy az olyan egyéb érdekelt" "nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti".<br>
Kérelmezõ a közbeszerzési eljárásban nem nyújtott be ajánlatot, ezért a jogorvoslati kérelmet mint egyéb érdekelt nyújtotta be, mint akinek joga vagy jogos érdeke a közbeszerzési eljárásban sérült vagy veszélyeztetve volt.<br>
A jogvita tárgyát képezõ közbeszerzési eljárás elsõ, részvételi szakaszában kérelmezõnek ahhoz volt joga, hogy részvételi jelentkezést nyújtson be. Ezen joga gyakorlásában ajánlatkérõ nem korlátozta kérelmezõt, mert ajánlatkérõ a K. É. 2000. február 9-én megjelent számában nyilvánosan közzétette felhívását, mégpedig olyan tartalommal, melyre a jelentkezési határidõig, február 21-ig 11 jelentkezõ tudott részvételi jelentkezést benyújtani. Ebbõl következik, hogy kérelmezõnek a jelentkezés benyújtásához való joga a felhívás megszövegezése által nem sérült.<br>
Ténylegesen az a tény korlátozta kérelmezõt a jelentkezés benyújtásában, hogy a felhívás közzétételének tényérõl csak február 17-én az interneten keresztül szerzett tudomást, így már rendkívül rövid idõ állt rendelkezésére ahhoz, hogy az ajánlatkérõi igényrõl tájékozódjon és a részvételi jelentkezését benyújtsa. A február 17-én telefonon feltett kérdéseire a Kbt. vonatkozó – 63., 64., 70–71/A §-ig és a 72. §-a – értelmében ajánlatkérõ nem volt köteles tájékoztatást adni, ajánlatkérõ tehát a tájékoztatási kötelezettség elmulasztása által sem sértette kérelmezõnek a jelentkezés beadásához való jogát, ennek elmulasztására kérelmezõ kellõ jogalappal nem hivatkozhat.<br>
A kérelmezõnek a közbeszerzési eljárásban kizárólag ahhoz fûzõdhetett jogos érdeke, hogy részvételi jelentkezése benyújtása esetén ajánlatkérõ alkalmasnak minõsítse õt a szerzõdés teljesítésére, és ezáltal a jelentkezését elfogadja. Ajánlatkérõ a felhívás 11. b) pontjában kikötötte, hogy alkalmatlannak minõsíti azt a jelentkezõt, aki a megelõzõ 3 évben a jelen eljárás tárgyához hasonló szolgáltatást nem végzett. Kérelmezõnek – mint bejegyzés alatt álló, a jogorvoslati eljárásban tartott tárgyaláson képviselõje által elõadott nyilatkozat szerint jogelõddel nem rendelkezõ cégnek – semmi esélye nem volt arra, hogy jelentkezését ajánlatkérõ elfogadja, mert a megelõzõ 3 évben semmiféle tevékenységet nem végzett.<br>
A Döntõbizottság nem fogadta el kérelmezõnek az alkalmatlanná minõsítési kritériummal szemben elõterjesztett kifogását, mert a beszerzés tárgya – egy speciális, az informatika területén végzendõ fejlesztéshez készítendõ megvalósíthatósági tanulmány elkészítése – indokolttá tette a felhívás 11. b) pontjában szereplõ kikötést. Egy fejlesztési munka megvalósítására ugyanis csak az képes koncepciót kidolgozni, aki az adott szakterületen megfelelõ gyakorlattal rendelkezik.<br>
Kérelmezõnek tehát a jogos érdeke sem sérült a felhívás megszövegezése által.<br>
A Döntõbizottság fentiek alapján megállapítja, hogy kérelmezõ jogorvoslati kérelme megalapozatlan, ajánlatkérõ a közbeszerzési eljárásban nem követte el a kérelmezõ által hivatkozott jogsértéseket.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a 88. § (1) bekezdés a) pontja és (2) bekezdése szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. március 30.<br>
<br>
Dr. Csitkei Mária s. k.	Domokos Gábor s. k.<br>
közbeszerzési biztos	 közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>