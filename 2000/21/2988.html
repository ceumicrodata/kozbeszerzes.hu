<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2988)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.95/4/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Taurus Pálma Gumi- és Mûanyagipari Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) a Taurus Pálma Gumi- és Mûanyagipari Kft. (4400 Nyíregyháza, Derkovits út 137., továbbiakban: ajánlatkérõ) "3 db légrugógyártó technológiai gépcsoport legyártása és/ vagy újszerû állapotban lévõ gumiipari gépek beszerzése, illetve a gépcsoportok üzembe helyezéséig szükséges munkák elvégzése" tárgyú közbeszerzési eljárása ellen hivatalból indított jogorvoslati eljárását megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok alapján az alábbi tényállást állapította meg:<br>
Ajánlatkérõ 1993. június 30-án a Taurus Pálma leányvállalat jogutódjaként átalakulással jött létre a privatizáció során, 1996. október 9-én a Taurus-csoport tagjaként elõször a francia Michelin cég, majd ugyanezen a napon a hamburgi PHOENIX AG tulajdonába került. A PHOENIX AG Németország egyik meghatározó mûszaki gumiipari termékeket gyártó vállalata, amely jelentõs piaci befolyásolással bír a légrugógyártás terén. Az ajánlatkérõ termékeinek egy része a PHOENIX márkanév alatt kerül piacra, értékesítési lehetõségei évrõl évre tovább bõvülnek. Az elmúlt években az ajánlatkérõnél bekövetkezett termékszerkezet-váltás során a légrugógyártás egyre hangsúlyosabbá vált, amit az értékesítés biztos piaci oldala is elõsegített. Az ajánlati kiírásban szereplõ K típusú légrugók éves forgalma évrõl évre növekvõ tendenciát mutat.<br>
Ajánlatkérõ 1999. augusztus 18-án pályázatot adott be a Szabolcs-Szatmár Bereg Megyei Területfejlesztési Tanácshoz "a légrugógyártás termelõkapacitásának bõvítése" címmel és a 919/1999. (X. 26.) MTT sz. határozat alapján a gazdaságfejlesztési célelõirányzat 1999. évi keretére kamatmentes kölcsönt biztosítottak részére. A beadott pályázatban ajánlatkérõ 1999-ben már 10 000 db, 2000-ben 80 000 db és azt követõ években 100 000 db többlettermék gyártását és értékesítését vállalta, aminek piaci hátterét a PHOENIX AG szándéknyilatkozatával is alátámasztotta.<br>
Idõközben döntés született a hamburgi székhelyû légrugógyártás megszüntetésérõl, a németországi vevõigények Nyíregyházáról való kielégítésérõl. Ezért a felmerült többletigény miatt kellett kérniük a pályázat mûszaki tartalmának és a benne szereplõ idõpontoknak a módosítását, amihez az MTT az 1240/1999. (XI. 16.) határozata alapján hozzájárult. A határozat alapján a beruházás megkezdésének idõpontja 1999. szeptemberrõl 2000. áprilisra, befejezési határidõ 2000. júniusról októberre módosult. A módosított kérelemhez mellékelték a PHOENIX AG újabb szándéknyilatkozatát is. A hamburgi rendelések átvétele az 1999. II. félévtõl havi 5000-10 000 db többletlégrugó gyártását és értékesítését teszi lehetõvé ajánlatkérõ számára.<br>
A támogatási szerzõdés 2000. január 10-ét követõ megkötése után indított ajánlatkérõ közbeszerzési eljárást, amelynek részvételi felhívása 2000. február 16-án jelent meg a K. É.-ben. A meghirdetett eljárás meghívásos gyorsított eljárás volt. Az eljárás 2000. március 3-án eredménytelenül zárult.<br>
Ezt követõen ajánlatkérõ 2000. március 23-án hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. A rendkívüli sürgõsséget indokló körülményt ajánlatkérõ azzal indokolta, hogy az elsõ gyártósziget tervezett üzembe helyezési idõpontja, aminek betartása a vállalat számára létfontosságú, 2000. május 15-e. Minden további késedelem piacvesztést, bevételkiesést, illetve a beruházás megtérülési idejének növekedését eredményezi.<br>
Ajánlattételre felhívta mindazokat a szervezeteket, akik korábban a meghívásos eljárásban is részt vettek. Ezek a cégek a következõk voltak: ELKE Kft., Taugép Kft., PHOENIX AG. Ajánlatkérõ ajánlati felhívásában meghatározta a teljesítés határidejét, a résztvevõk pénzügyi, gazdasági és mûszaki alkalmasságának igazolására kért adatokat és tényeket, a részvételre jelentkezõk alkalmasságának elbírálási szempontjait, valamint meghatározta azt is, hogy az összességében legelõnyösebb ajánlatot kívánja kiválasztani a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltaknak megfelelõen.<br>
A teljesítés határideje az elsõ gyártósziget esetén 2000. május 15., a második gyártósziget esetén 2000. június 9., a harmadik gyártósziget esetén 2000. október 10.<br>
Ajánlatkérõ közbeszerzési eljárása ellen a Döntõbizottság Elnöke 2000. március 27-én kezdeményezett jogorvoslati eljárást. A kezdeményezõ iratban ajánlatkérõ kifogásolta, hogy a rendelkezésre bocsátott iratokból egyértelmûen nem valószínûsíthetõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának megalapozottsága.<br>
A Döntõbizottság a jogorvoslati eljárást a kezdeményezõ irat alapján megindította.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján jogszerûen indította meg a közbeszerzési eljárást.<br>
Indoklásként elõadta, hogy a Szabolcs-Szatmár-Bereg Megyei Területfejlesztési Tanács 919/1999. (X. 26.) MTT sz. határozata alapján a légrugógyártás termelõkapacitásának bõvítése tárgyú pályázata alapján kamatmentes kölcsönt biztosított számára. Az errõl szóló határozat másolatát ajánlatkérõ az iratokhoz csatolta. Becsatolta továbbá a Szabolcs-Szatmár-Bereg Megyei Területfejlesztési Tanács 1240/1999. (XI. 16.) MTT sz. határozatát is, amelyben a tanács rögzítette, hogy a beruházás megkezdésének idõpontja 1999. szeptemberrõl 2000. áprilisra, a befejezési határidõ pedig 2000. júniusról 2000. októberre módosul.<br>
Ajánlatkérõ a támogatási szerzõdés megkötését követõen a közbeszerzési eljárás megindításáról intézkedett. A K. É.-ben 2000. február 16-án meghívásos gyorsított eljárás megindítására tett közzé részvételi felhívást. Ez az eljárás azonban eredménytelenül zárult, melynek oka az volt, hogy az ajánlattevõk részvételi jelentkezése érvénytelen volt. A szerzõdésben vállalt teljesítési határidõk betartása miatt szükséges volt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a rendkívüli sürgõsségre alapítottan a közbeszerzési eljárást megindítani.<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele, valamint a jogorvoslati eljárásban becsatolt iratok tartalma alapján megállapította, hogy ajánlatkérõ eljárása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetõleg tárgyalásos eljárás lehet. E törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók. A rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
Ajánlatkérõ kft. formájában mûködõ gazdálkodó szervezet. A Kbt. hatálya alá ajánlatkérõ a Kbt. 1. § d) pontja alapján tartozik, mert jelen beszerzés tekintetében támogatásban részesített szervezetnek minõsül. A Kbt. 1. § d) pont alá tartozó szervezetté ajánlatkérõ akkor vált, mely idõpontban a támogatást elnyerte. Ajánlatkérõ a támogatás elnyerését igazoló dokumentumokat jogorvoslati eljárásban becsatolta, amelybõl megállapítható, hogy az ajánlatkérõ a Szabolcs-Szatmár-Bereg Megyei Területfejlesztési Tanács 1240/1999. (XI. 16.) MTT sz. határozata alapján vált a Kbt. hatálya alá tartozó szervezetté, ugyanis ez a határozat döntött a támogatás odaítélésérõl. Ezt követõen ajánlatkérõ rövid idõn belül a meghívásos eljárás megindításáról döntött, melynek részvételi felhívása a K. É. 2000. február 16-án megjelent számában került közzétételre. Ez az eljárása azonban eredménytelenül zárult. Az eljárás eredménytelenné nyilvánításának oka az volt, hogy a részvételre jelentkezõk nem tettek eleget a részvételi felhívásban foglaltaknak, azaz az elõírt igazolásokat és nyilatkozatokat határidõre nem csatolták ajánlatukhoz. Az eljárás nem az ajánlatkérõ érdekkörében felmerült okból lett eredménytelen. Az elsõ gyártósziget tervezett üzembe helyezési idõpontja 2000. május 15. volt. Ezen határidõ betartásához ajánlatkérõnek alapvetõ érdeke fûzõdött, más eljárásfajta alkalmazása esetén fenti határidõre a teljesítés nem lenne megvalósítható. Ennek alapján ajánlatkérõ a Kbt. 70. § (1) bekezdés c) pontja alapján jogszerûen választotta a tárgyalásos eljárásfajta alkalmazását.<br>
A Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 11.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>