<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2994)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.73/15/2000<br>
<br>
Tárgy: Budapest Fõváros XVIII. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az AKNABAU Építõipari Kft. (2510 Dorog, Bécsi út 1., képviseli: dr. Kovács László ügyvéd, 2500 Esztergom, Madách tér 2., a továbbiakban: kérelmezõ) jogorvoslati kérelme alapján indult jogorvoslati eljárást, melyet Budapest Fõváros XVIII. Kerület Önkormányzata (1184 Budapest, Üllõi út 400., a továbbiakban: ajánlatkérõ) "a Bethlen G.–Arany J. utcai gyûjtõcsatorna építési munkái tárgyú közbeszerzési eljárása ellen nyújtott be, a Döntõbizottság megszünteti.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. január 5-én részvételi felhívást tett közzé elõminõsítési eljárás megindítására a K. É. 1. számában (6656) a rendelkezõ részben írt tárgyban.<br>
Kérelmezõ 2000. január 31-én nyújtotta be részvételi dokumentációját, melyet ajánlatkérõ ugyanazon a napon fel is bontott a többi 36 ajánlattevõ anyagával együtt.<br>
Ajánlatkérõ a jelentkezéseket elbírálta, majd a 2000. február 21-én megtartott nyilvános eredményhirdetésen ismertette, hogy többek között kérelmezõ "ajánlata nem megfelelõ" az APEH járulékigazolása hiánya miatt.<br>
Az eredményhirdetésrõl szóló jegyzõkönyvet 2000. február 25-én kézhez véve kérelmezõ 2000. március 9-én jogorvoslati kérelemmel fordult a Döntõbizottsághoz. Ebben kérte a jogsértés megállapítása és a jogsértõ döntés megsemmisítése mellett ideiglenes intézkedéssel ajánlatkérõt arra felhívni, hogy kérelmezõt vonja be a további eljárásba. Kérte továbbá ajánlatkérõ kötelezését a felmerült költségek viselésére is.<br>
Ajánlatkérõ a hivatalból tartott tárgyaláson változatlanul fenntartotta ellenkérelmét, mert álláspontja szerint döntése jogszerû volt.<br>
A Döntõbizottság ideiglenes intézkedést jelen jogorvoslati eljárásban nem alkalmazott, mert ugyanezen közbeszerzési eljárás ellen egy korábbi kérelem kapcsán a D.69/3/2000. számú határozatával a közbeszerzési eljárást már felfüggesztette.<br>
A 2000. március 30-i tárgyalást követõen kérelmezõ a jogorvoslati kérelmét 2000. március 31-én írásban visszavonta.<br>
Az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Döntõbizottság eljárása – ha a törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a rendelkezõ részben foglaltak szerint határozott, és a jogorvoslati eljárást a kérelmezõ írásos beadványa alapján megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 4.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>