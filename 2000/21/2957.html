<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2957)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.54/13/2000<br>
<br>
Tárgy: a Ferrosüt Kft. jogorvoslati kérelme a MH Dunántúli Kiképzõ Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Ferrosüt Kft. (9700 Szombathely, Jókai u. 6., a továbbiakban: kérelmezõ) kérelmezõnek az MH Dunántúli Kiképzõ Központ (9701 Szombathely, Pf. 181, a továbbiakban: ajánlatkérõ) ajánlatkérõ "tej és sütõipari termékek beszerzése" tárgyú közbeszerzési eljárása ellen benyújtott jogorvoslati kérelmének részben helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésére és az 52. § (2) bekezdés d) pontjára tekintettel a Kbt. 59. § (1) bekezdését, valamint a 62. § (1) bekezdését, ezért a Döntõbizottság ajánlatkérõt 2 000 000 Ft, azaz kétmillió forint, a döntésért felelõs Dömény Sándor parancsnokot pedig 70 000 Ft, azaz hetvenezer forint pénzbírsággal sújtja. Egyebekben a Döntõbizottság a kérelmet elutasítja.<br>
Kötelezi a Döntõbizottság ajánlatkérõt és Dömény Sándort, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizessék be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek nyilatkozatai és a tárgyaláson elõadottak alapján a következõ tényállást állapította meg: ajánlatkérõ a K. É. (a továbbiakban: K. É.) 45. számában 1999. november 10-én tette közzé ajánlati felhívását nyílt közbeszerzési eljárás lefolytatására.<br>
A beszerzés tárgyaként hús-hentesáru, tej, tejtermékek és sütõipari termékek ellátás biztosítása volt meghatározva. Részajánlattétel nem volt megengedett.<br>
Ajánlatkérõ a felhívás 11. b) pontjában elõírta az ajánlattevõk szerzõdés teljesítésére alkalmatlanná minõsítésének szempontjait, többek között azt, hogy alkalmatlan az az ajánlattevõ, aki nem rendelkezik minõségbiztosítási rendszerét tanúsító tanúsítvánnyal.<br>
Ajánlatkérõ felhívásában elõírta, hogy az összességében legelõnyösebb ajánlatot kívánja kiválasztani, és a következõk szerint meghatározta az elbírálás részszempontjait, az adható pontszámokat, illetve a hozzájuk tartozó súlyszámokat:<br>
– a teljesítés biztonsága	4<br>
– ár és árképzés	3<br>
– szállítási feltételek	2<br>
– egyéb feltételek (fizetési feltétel)	1<br>
Az adható pontszám: 1–10.<br>
A felhívás 15. b) pontja elõírta, hogy a szerzõdéskötés idõpontja az eredményhirdetést követõ 8. nap.<br>
Ajánlatkérõ a K. É. 47. számában 1999. november 24-én módosította ajánlati felhívását annak 3. c) pontja vonatkozásában, így a módosítás eredményeképpen részajánlat tétele megengedett volt.<br>
A K. É. 49. számában 1999. december 8-án a felhívás ismételten módosításra került, a beszerzés tárgya a hús-hentesáru kivétele után tej, tejtermékek és sütõipari termékek beszerzésére módosult.<br>
Ajánlatkérõ dokumentációt is bocsátott az ajánlattevõk rendelkezésére, amely egy szerzõdéstervezetet tartalmazott.<br>
Ezt követõen – a módosításoknak megfelelõen – a 2000. január 18-i ajánlattételi határidõre, sütõipari termékekre ajánlatot tett a Soproni és Társa Kft., a Méry Pékség és kérelmezõ.<br>
Az ajánlatok bontása során ajánlatkérõ az ajánlatokat megvizsgálta, és valamennyit érvényesnek találta.<br>
Ajánlatkérõ bizottságot hozott létre az ajánlatok elbírálására, amely értékelte az ajánlatokat, és elkészítette döntés-elõkészítõ javaslatát. A bizottság javaslatát Dömény Sándor parancsnok 2000. február 2-án jóváhagyta, majd ezt követõen 2000. február 4-én a sütõipari termékek vonatkozásában nyertesként a Soproni és Társai Kft. került kihirdetésre. A felek a szerzõdést ugyanezen a napon meg is kötötték.<br>
Kérelmezõ jogorvoslati kérelmét 2000. február 22-én terjesztette a Döntõbizottság elé, melyet követõen a Döntõbizottság õt hiánypótlásra hívta fel, tekintettel arra, hogy a 30 000 Ft igazgatási szolgáltatási díjat nem a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(6) bekezdése szerint fizette be.<br>
A Döntõbizottság 2000. március 2-án D.54/3/2000. számon elutasító határozatot hozott az ügyben, mivel a Döntõbizottság nem kapott tájékoztatást arról, hogy kérelmezõ a hiánypótlásnak eleget tett.<br>
Kérelmezõ 2000. március 7-i beadványában sérelmezte a Döntõbizottság fenti határozatát, és elõadta, hogy õ az igazgatási szolgáltatási díj befizetésének kötelezettségét 2000. február 25-én teljesítette, de errõl a Döntõbizottságot külön nem értesítette. Kérte a határozat visszavonását.<br>
A Döntõbizottság 54/3/2000. számú határozatát 2000. március 14-én D.54/5/2000. számú határozatával visszavonta, és ugyanezen a napon a jogorvoslati eljárást megindította.<br>
Kérelmezõ jogorvoslati kérelmében sérelmezte, hogy ajánlatkérõ az ajánlatok bontásáról õt nem értesítette, és az arról készült jegyzõkönyvet részére nem küldte meg.<br>
Sérelmezte továbbá, hogy ajánlatkérõ – kérelmezõ álláspontja szerint – nem az összességében legelõnyösebb ajánlatot hirdette ki nyertesnek, és kérte az eljárást lezáró döntés megsemmisítését, és ideiglenes intézkedésként a szerzõdéskötés megtiltását.<br>
Ajánlatkérõ érdemi észrevételében a jogorvoslati kérelem elutasítását kérte arra hivatkozva, hogy õ a törvényi elõírások betartásával folytatta le a közbeszerzési eljárást.<br>
A Döntõbizottságnak – tekintettel a kérelmezõ többirányú jogorvoslati kérelmére – több kérdésben kellett állást foglalnia.<br>
I. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az ajánlatok bontására – a felhívásnak megfelelõen – 2000. január 18-án került sor, kérelmezõ pedig 2000. február 10-én adta postára jogorvoslati kérelmét, ami tehát e részében a fenti törvényhely figyelembevételével elkésett.<br>
II. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének g) pontja kimondja, hogy az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával.<br>
Ugyanezen szakasz (4) bekezdése elõírja, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A (6) bekezdése pedig azon elõírást tartalmazza, hogy az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A Döntõbizottság megvizsgálva az ajánlatokat megállapította, hogy a 3 ajánlattevõ közül a Méry Pékség ajánlata tartalmazott ISO 9001 tanúsítványt, a másik 2 ajánlattevõ – így a nyertes Soproni és Társai Kft., valamint a kérelmezõ – csak a Vas Megyei Állat-egészségügyi és Élelmiszer Ellenõrzõ Állomás engedélyét, illetve a kérelmezõ az engedélyszámok felsorolását, valamint az Élelmiszer-ipari Fejlesztési Intézetnek a HACCP rendszer 2000. júniusig történõ kiépítésérõl szóló nyilatkozatát csatolta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Mindezek alapján – tekintettel az ajánlati felhívás 11. b) pontjában elõírtakra – a Soproni és Társai Kft., valamint a kérelmezõ alkalmatlannak minõsül, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel ajánlatuk érvénytelen, így az eljárás további szakaszában már nem vehettek volna részt.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Fentiekbõl következõen a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, amikor az érvénytelen ajánlatot beadó Soproni és Társai Kft.-t hirdette ki nyertesként, és kötött vele szerzõdést.<br>
A Döntõbizottság a fenti jogsértésre tekintettel megállapítja, hogy a jogorvoslati kérelem e tekintetben megalapozott.<br>
III. A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében biztosított jogkörében eljárva megállapítja, hogy ajánlatkérõ megsértette a Kbt. 62. § (1) bekezdését, amikor az ajánlati felhívás 15. b) pontjában elõírtaktól eltérõen a szerzõdést az eredményhirdetés napján, és nem az általa meghatározott, azt követõ 8. napon kötötte meg a nyertessel.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése ugyanis kimondja, hogy eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni.<br>
Észlelte továbbá a Döntõbizottság azt is – külön jogsértés megállapítására azonban nem került sor –, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésével ellentétben az eljárásról szóló írásbeli összegzést nem küldte meg minden ajánlattevõnek, csupán azoknak, akik azt írásban külön kérték.<br>
A Döntõbizottság eljárása során a rendelkezésére álló iratok alapján úgy találta, hogy ajánlatkérõ jelen közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>évi LX. törvénnyel történt módosítását figyelmen kívül hagyva folytatta le. Ezt a megállapítást ajánlatkérõ nyilatkozatával megerõsítette, hivatkozva arra, hogy nem állt rendelkezésére a jogszabály módosított szövege.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A bírság mértékének megállapításánál figyelembe vette a jogsértések súlyát és a beszerzés értékét.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint döntött. A jogorvoslati lehetõséget a Kbt. 89. § (1) bekezdése biztosítja.<br>
<br>
Budapest, 2000. április 13.<br>
<br>
Dr. Bakonyi Dolli s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>