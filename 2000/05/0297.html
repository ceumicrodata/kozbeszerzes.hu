<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0297)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 287/16/1999<br>
<br>
Tárgy: B-Consulting Kft. jogorvoslati kérelme a Budapesti Történeti Múzeum közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A B-Consulting Service Vagyonvédelmi Kft. (1102 Budapest, Kõrösi Csoma S. út 18–20., képviseli: dr. Aradszky Zsolt ügyvéd, 1055 Budapest, Balaton út 18. fszt. 2., a továbbiakban: kérelmezõ) kérelme alapján indult jogorvoslati eljárás során, melyet a Budapesti Történeti Múzeum (1014 Budapest, Szent György tér 2., képviseli: dr. Soós Tibor ügyvéd, 1281 Budapest, Pf. 70, a továbbiakban: ajánlatkérõ) "ajánlatkérõ telephelyein vagyonvédelmi rendszerek telepítése a meglévõ kábelhálózatra a dokumentáció szerint" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, valamint a Kbt. 59. § (1) bekezdését, ezért a Döntõbizottság ajánlatkérõvel szemben 3 000 000 Ft, azaz hárommillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat és 63 000 Ft, azaz hatvanháromezer forint költséget fizessen meg.<br>
Kötelezi továbbá a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. augusztus 31-én a K. É.-ben ajánlati felhívást (4308) tett közzé nyílt eljárás megindítására a rendelkezõ részben írt tárgyban. A felhívás 4. pontja szerint a teljesítés határideje 1999. december 15. A rész- és többváltozatú ajánlattétel lehetõségét kizárta ajánlatkérõ.<br>
A 11. pontban került meghatározásra az ajánlattevõk pénzügyi, gazdasági és mûszaki alkalmassága igazolására kért adatok köre. Ezen belül a 11.1 a) pontban írták elõ, hogy 60 napnál nem régebbi pénzintézeti nyilatkozat szükséges az alábbi tartalommal:<br>
– mióta vezeti a cég bankszámláját,<br>
– nyilatkozat a cég pénzügyi helyzetérõl, hitel- és fizetõképességérõl,<br>
– fizetési kötelezettségek eleget tételérõl, és hogy a<br>
– számláján 1 éven belül sorban állás elõfordult-e.<br>
A 11. pont szerint csatolni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdéseiben meghatározott nyilatkozatokat és 60 napnál nem régebbi hatósági igazolásokat a 15% feletti alvállalkozók esetén is.<br>
A 11.2. d) pont szerint meg kellett nevezni a 15%-ot meghaladó mértékben igénybe venni kívánt alvállalkozókat.<br>
A 15. b) pontban írt egyéb információk között írta elõ ajánlatkérõ, hogy az ajánlatot a jelen ajánlati felhívásban és a dokumentációban elõírtak szerint kell elkészíteni.<br>
Ugyanitt a g) pontban közölte, hogy az ajánlati felhívásban nem szabályozott kérdésekben a Kbt. szerint kell eljárni.<br>
A kibocsátott dokumentációban közölte az általános tudnivalókat és egyéb információkat, az objektumok (telephelyek) sajátosságait, a vállalkozói szerzõdéstervezetet, valamint az ajánlattevõi nyilatkozatot.<br>
Az 1999. október 11-i bontásra a következõ öt ajánlattevõ nyújtotta be ajánlatát: Gransec Kft., Granpol Kft., Halász Kft., B-Consulting Kft., és a Mûszerprofil Kft. Ajánlatkérõ a bontás alkalmával tájékoztatta a jelenlévõket, hogy "az ajánlati felhívásban nem zárta ki a hiánypótlás lehetõségét, ezért a bírálóbizottság úgy döntött, hogy az ajánlattevõknek lehetõséget ad az esetleges hiányok pótlására 1999. október 20-ig". Ajánlatkérõ a bontást követõen – 1999. október 14-én – az ajánlatokat megvizsgálta és úgy döntött, hogy:<br>
– eltekint a Gransec Elektrotechnika Gyengeáramú Fõvállalkozó Kft. (2500 Esztergom. Lõrinc u. 2.) ajánlatának további vizsgálatától, tekintettel arra, hogy az általuk megajánlott vállalási összeg bruttó 46 046 513 Ft, mely meghaladja a beruházás megvalósítására rendelkezésére álló bruttó 44 M Ft-ot.<br>
– a Granpol Elektronika Kft.-t (2500 Esztergom, Lõrinc u. 4.) az alábbi hiánypótlásra szólítja fel:<br>
– a Granpol Elektronika Kft. APEH TB Számviteli Osztályától igazolás,<br>
– a 15%-ot meghaladó mértékû GE MAUER Kft. alvállalkozó valamennyi – a törvény által megkövetelt – igazolása, nyilatkozata.<br>
– A Mûszerprofil Kft.-t (1113 Budapest, Tarcali u. 4.) az alábbi hiánypótlásra szólítja fel:<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése szerinti önnyilatkozata nem teljes, annak kiegészítése<br>
– a Halász Biztonságtechnikai és Kereskedelmi Kft.-t (1143 Budapest, Gizella u. 42–44.) az alábbi hiánypótlásra szólítja fel:<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése szerinti önnyilatkozat egyik pontjában csak három évet írtak le, a törvény által megkövetelt ötéves határidõ helyett,<br>
– az APEH adóigazolás március 26-i keltezésû – a kiírásban hatvan napnál nem régebbi igazolást kértünk,<br>
– a felelõsségbiztosításra nem nyilatkozott,<br>
– a 15%-nál nagyobb mértékben igénybe venni kívánt Megamicro Rt. alvállalkozó benyújtott igazolásai a pályázati kiírás 11.1. b) pontjában elõírt 60 napnál régebbiek, és hiányzik az APEH TB Számviteli Osztály igazolása, valamint a felelõsségbiztosítási nyilatkozat.<br>
– Ezen túlmenõen a Bizottság megállapította, hogy a B-Consulting Vagyonvédelmi Kft. (1102 Budapest, Kõrösi Csoma S. út 18–20.) ajánlata alaki szempontból hiánytalan.<br>
Ezt követõen ajánlatkérõ a Granpol, a Halász és a Mûszerprofil Kft.-ket egyenként, külön levélben felszólította az õket érintõ hiánypótlásra. A megadott határidõig a Halász és a Mûszerprofil Kft.-k a hiánypótlást teljesítették. Ajánlatkérõ az általa érvényesnek tekintett három ajánlatot elbírálta, és az 1999. november 2-i eredményhirdetésen a Halász Kft.-t hirdette ki nyertesnek, a második legjobbnak pedig kérelmezõt.<br>
Ajánlatkérõ a szerzõdést ennek megfelelõen a nyertessel megkötötte 1999. november 17-én.<br>
Kérelmezõ 1999. november 15-én jogorvoslati kérelemmel fordult a Döntõbizottsághoz, amelyben kérte a jogsértés megállapítását, ideiglenes intézkedésként a szerzõdés megkötésének megtiltását, az eljárást lezáró döntés megsemmisítését, ajánlatkérõ kötelezését arra, hogy a szerzõdést kérelmezõvel kösse meg. Kérte továbbá az eljárási díj és költségekben való marasztalását és tárgyalás tartását.<br>
Indoklásul elõadta, hogy sem a nyertes, sem alvállalkozója nem tudta igazolni alkalmasságát, igazolásainak többsége nem felelt meg az ajánlati felhívás 11. b) pontjában foglaltaknak, azt pedig a Kbt. rendelkezései szerint nem lehet a késõbbiekben hiánypótlással korrigálni. Nyilatkozata szerint e jogsértések 1999. november 6-án és 8-án jutottak tudomására. Bizonyítékul csatolta a Halász Kft. és alvállalkozójának APEH-tõl származó adóigazolását.<br>
Kérelmét a tárgyaláson változatlanul fenntartotta.<br>
Döntõbizottság kérdésére úgy nyilatkozott, hogy a jogorvoslati kérelemhez csatolt hatóságiigazolás-másolatokat, melyek a Halász Kft.-re és alvállalkozójára vonatkoztak, azt jelöletlen, címzetlen borítékban kapták 1999. november 6-án és 8-án.<br>
Felmerült költségként 63 000 Ft-ról szóló számlamásolatot csatolt be a Döntõbizottsághoz, mely a megbízás szerinti ügyvédi munkadíjat tartalmazta.<br>
A Döntõbizottság olyan írásos határozatot nem kézbesített a felek részére, melyben ideiglenes intézkedéssel a szerzõdéskötést megtiltotta volna.<br>
Ajánlatkérõ észrevételében kérte a kérelem elutasítását; kérelmezõvel szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés e), f) és g) pontok szerinti jogkövetkezmények együttes alkalmazását. Indoklásul elõadta, hogy a hiánypótlás lehetõségérõl minden résztvevõt, így a kérelmezõt is tájékoztatta a bontás alkalmával. E döntését pedig még a bontást megelõzõen, 1999. november 8-i, bírálóbizottság alakulásakor hozta. Téves kérelmezõ állítása, hogy megsértette volna a Kbt. 57. § (1) bekezdését, mert õ nem felvilágosítást kért, hanem hiánypótlásra szólított fel. Nem világos számára, hogy kérelmezõ honnan szerezhette be a nyertes igazolásait, és miért várt jogorvoslati kérelmével az utolsó pillanatig.<br>
Elõadta továbbá, hogy a szerzõdést megkötötte 1999. november 17-én. Fontolóra veszi továbbá büntetõ eljárás kezdeményezését, mert ismeretlen körülmények között kerültek ki bizalmas adatok ajánlatkérõtõl és kerültek illetéktelenekhez.<br>
Írásos észrevételét a tárgyaláson azzal egészítette ki, hogy a 4/1996. sz. tanácsi ajánlásnak megfelelõen biztosították a hiánypótlás lehetõségét az érintetteknek, mivel annak lehetõségét elõre nem zárták ki az ajánlati felhívásban. Kérte azt is, hogy a Döntõbizottság éljen a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(3) bekezdése szerinti szignalizáció lehetõségével a jogosulatlanul kikerült igazolásmásolatok miatt.<br>
Álláspontja szerint jogszerû volt a Gransec Kft. ajánlatának kizárása, mert annak 46 M Ft-os ajánlati ára meghaladta az ajánlatkérõ rendelkezésére álló keretet. Ugyanígy jogszerû volt az a döntése is, hogy a 60 napnál régebbi adóigazolásokat elfogadta, mivel az azt kibocsátó hatóságok az ajánlattételi határidõn túli érvényességet jelöltek meg azokon.<br>
Az ügyben érdekelt felek közül a Halász Kft. érdemben úgy nyilatkozott, hogy kéri a jogorvoslati kérelem elutasítását, mert jogszerûen kért ajánlatkérõ hiánypótlást az abban érintettektõl. Álláspontja szerint azzal, hogy jogosulatlanul szerezte meg kérelmezõ az inkriminált hatóságiigazolás-másolatokat, büntetõ jogszabályba ütközõ cselekményt is megvalósított. Erre tekintettel õ is indítványozta szignalizáció alkalmazását. Véleménye szerint ajánlatuk kielégítette a törvényi és az ajánlatkérõ által megjelölt követelményeket.<br>
A Döntõbizottság a rendelkezésére álló iratok, dokumentumok, írásos és jegyzõkönyvben rögzített szóbeli nyilatkozatok alapján megállapította, hogy ajánlatkérõ megsértette a rendelkezõ részben írtakat, ezért vele szemben bírságot szabott ki, tekintettel a megkötött szerzõdésre.<br>
A Döntõbizottság a jogorvoslati eljárás során elsõdlegesen azt vizsgálta, hogy az ajánlatok érvényesek voltak-e, tekintettel a felhívásban elõírt követelményekre és hiánypótlásokra. E vizsgálat során kétséget kizáróan megállapította a Döntõbizottság, hogy az öt ajánlattevõ közül kérelmezõ ajánlata – ajánlatkérõ által jegyzõkönyvben rögzítetten is – érvényes volt, míg a Gransec Kft. ajánlatát indokolatlanul zárta ki a további vizsgálatból – értékelésébõl – ajánlatkérõ. Ugyanígy kétséget kizáróan állapította meg azt is a Döntõbizottság, hogy a Halász Kft. ajánlata érvénytelen volt a hiánypótlás ellenére az alábbiak miatt:<br>
Ajánlatkérõ a 4/1996. sz. KT ajánlatát meghaladóan biztosított hiánypótlási lehetõséget a Halász Kft.-nek azzal, hogy azon nyilatkozat "pótlásához" járult hozzá, melyben ajánlattevõ három évet írt a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában megkövetelt öt év helyett. A Döntõbizottság álláspontja szerint ezt ajánlatkérõ nem tehette jogszerûen, mivel a beadott nyilatkozat megváltoztatása nem hiánypótlás, hanem az ajánlat módosítása, amire viszont a Kbt. 49. § (2) bekezdése nem ad lehetõséget, mivel az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatóak. Az ennek ellenére módosított ajánlat pedig érvénytelen.<br>
A Halász Kft. ajánlata érvénytelen továbbá – a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel – azért is, mert alvállalkozója a hiánypótlás során ismételten 60 napnál régebbi adóigazolást nyújtott be. A kibocsátó hatóság ugyanis az igazolás felhasználhatóságának, és nem a köztartozás-mentesség határidejét jelölte meg az ajánlattételi határidõn túl.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, valamint a (2) bekezdés d) pontja úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A (2) bekezdés felsorolásában nem szerepel olyan ok, amely a kereten felüli ajánlati árra tekintettel érvénytelenné minõsítené az ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A hivatkozott törvényi helyeket összevetve a fentebb írt tényekkel kétséget kizáróan megállapítható ajánlatkérõ jogsértése, mert jogosulatlanul zárta ki ajánlatkérõ törvényi rendelkezés hiányában a Gransec Kft-t. A Halász Kft. érvénytelen ajánlatát nyertesnek hirdette ajánlatkérõ, és ennek alapján kötött szerzõdést a Halász Kft.-vel annak ellenére, hogy érvénytelen ajánlat nem felelhet meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésében meghatározott egyik elbírálási szempontnak sem.<br>
A Döntõbizottság kérelmezõ azon nyilatkozatát, miszerint az igazolásmásolatokat címzetlen küldeményként juttatták el ismeretlenek a kérelmezõhöz, elfogadta. Mivel ezt a nyilatkozatot ajánlatkérõ sem tudta cáfolni, ezért a Döntõbizottság nem élt a szignalizációs jogával.<br>
A fenti indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta, figyelemmel a Kbt. 88. § (5) bekezdésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 23.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>