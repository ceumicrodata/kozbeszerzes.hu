<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0303)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.277/11/1999<br>
<br>
Tárgy: a SOKON Kft. kérelme Zichyújfalu Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Szabó Kálmán ügyvéd (8000 Székesfehérvár, Dr. Koch L. u. 16.) által képviselt SOKON Építõipari és Kereskedelmi Kft. (2484 Agárd, Széchenyi úti üzletsor, a továbbiakban: kérelmezõ) jogorvoslati kérelmére, amelyet Zichyújfalu Község Önkormányzata (8112 Zichyújfalu, Kastélykert, a továbbiakban: ajánlatkérõ) "általános iskola bõvítésének kivitelezése" tárgyú közbeszerzési eljárása ellen nyújtott be, megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 59. § (1) bekezdését, ezért ajánlatkérõvel szemben 500 000 Ft, azaz ötszázezer forint bírságot szab ki. Egyebekben a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra szóló ajánlati felhívást tett közzé a K. É. 1999. augusztus 31-i 35. számában általános iskola, épület bõvítése építésére. A felhívás szerint a kivitelezési munkák mintegy 915 m2-es nettó szintterületre vonatkoznak, földszint, emelet és tetõtéri szinteken. Részajánlatot ajánlatkérõ nem fogadott el. A mûszaki specifikációt dokumentáció tartalmazta, amely kiviteli tervekbõl és költségvetési kiírásból állt.<br>
Ajánlatkérõ a felhívás 14. pontjában elõírta, hogy a dokumentáció szerint kell elkészíteni az ajánlatokat, külön lehetett ajánlani az eredetivel megegyezõ mûszaki színvonalú, de költségkímélõbb megoldást.<br>
A felhívás 11. pontja tartalmazta az ajánlattevõk alkalmassága igazolására kért dokumentumokat (pénzintézeti nyilatkozat, referenciák, felszereltség, mûszaki személyzet, alvállalkozók ismertetése).<br>
Az ajánlatokat a felhívás 13. pontja szerint az összességében legelõnyösebb ajánlat kiválasztásának szempontjával, a következõ értékelési szempontok figyelembevételével kívánták elbírálni:<br>
– pénzügyi és gazdasági alkalmasság,<br>
– szakmai felkészültség,<br>
– ajánlati ár,<br>
– referenciák,<br>
– az önálló kivitelezõi kapacitás mértéke a tárgyi vállalkozásban (alvállalkozók nélküli teljesítés mértéke),<br>
– minõség-ellenõrzés rendszere,<br>
– teljesítési és jóteljesítési garanciák, kötbérvállalás mértéke.<br>
Ajánlatkérõ a teljesítés határidejét 2002. augusztus 1-jében határozta meg, az egyes építési ütemek részhatáridejét is elõírta. Az ajánlati ár meghatározására vonatkozó követelménye az volt, hogy az ajánlattevõknek a dokumentációban csatolt tételes költségvetési kiírást kell 1999 novemberi árszinten beárazni. Jelezte, hogy a tételek közt megjelenõ bizonyos építési anyagok már a rendelkezésére állnak, de az ajánlatok összehasonlíthatósága érdekében ezekre is ajánlatot kell tenni. A szerzõdéskötésnél kívánta az ajánlati árat a meglévõ anyagok árával, valamint a 2002-ig indokolt prognosztizációval korrigálni.<br>
Az 1999. október 11-i határidõig öt ajánlat érkezett az ajánlatkérõhöz a következõ ajánlattevõktõl: kérelmezõ, Bauding Kft., Hargitai Sándor vállalkozó, Fejérduna-Ép Kft., Fenyõ KHT. Kft.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti hatósági igazolások és ajánlattevõi nyilatkozat pótlását követõen, 1999. október 25-én az ajánlatokat 3 fõs bizottságban elbírálta. A bizottság értékelése szerint a pénzügyi és gazdasági alkalmasság, valamint referenciák szempontjából az ajánlatok közt nem volt különbség, négy ajánlattevõ szakmai felkészültsége és minõség-ellenõrzési rendszere egyenértékû. Három ajánlat (Fenyõ KHT. Kft., Bauding Kft., Fejérduna-Ép Kft.) felelt meg mûszaki tartalom tekintetében a felhívás és dokumentáció követelményeinek, ezen ajánlatok között a Fenyõ KHT. Kft.-é tartalmazta a legalacsonyabb ellenszolgáltatást, továbbá ugyancsak õ tette a legkedvezõbb ajánlatot a teljesítési és jóteljesítési garanciák, kötbér és az önálló kivitelezési kapacitás szempontjából.<br>
Ajánlatkérõ képviselõ-testülete a bizottság értékelését elfogadta, és 1999. október 25-én döntött az eljárás nyertesérõl, eszerint a Fenyõ KHT. Kft. ajánlatát fogadta el. A nyilvános eredményhirdetés 1999. október 26-án volt, a nyertessel a szerzõdést 1999. november 1-jén kötötték meg.<br>
Kérelmezõ a törvényes határidõben kezdeményezett jogorvoslati eljárást a Döntõbizottságnál, a jogsértés megállapítását kérte. Álláspontja szerint õ tette az összességében legkedvezõbb ajánlatot, és ajánlatkérõnek arra is tekintettel kellett volna lennie, hogy telephelye mûködik a teljesítés helyének közvetlen közelében és számos esetben teljesített már szerzõdést ajánlatkérõ számára. Kifogásolta, hogy az eljárást lezáró döntés indoklását, a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében meghatározott tartalommal, a Kbt. 61. § (1) bekezdése szerint ajánlatkérõ nem küldte meg.<br>
Ajánlatkérõ kérte a megalapozatlan kérelem elutasítását. Elõadta, hogy az 1999. augusztus 31-én indított közbeszerzési eljárásra a törvénymódosítás új szabályai még nem vonatkoznak. Az eljárást lezáró döntést szabályszerûen kihirdette 1999. október 26-án, a jelen nem lévõ kérelmezõt írásban tájékoztatta az eredményrõl. Kérelmezõ írásban nem kérte a döntés indokolását, ezért arra nem került sor. Az eljárás eredményérõl szóló tájékoztató közzétételérõl határidõben intézkedett.<br>
Az ajánlatok elbírálása az ajánlati felhívás 13. pontjában foglaltaknak megfelelõen történt, a döntést a kijelölt háromtagú értékelõbizottság javaslatát elfogadva a képviselõ-testület hozta meg.<br>
Kérelmezõ ajánlatát azért nem fogadta el, mert mûszaki tartalom tekintetében nem volt a dokumentációnak megfelelõ. Hiányoztak egyes tételek az árazott költségvetésbõl (tv-hálózathoz a parabolaantenna és központi egység kiépítésének ára, a hangosítási központ és a riasztóhálózat kiépítésének költsége), az árazott költségvetésben nem a tervezõ által kiírt mennyiségek és anyagminõségek szerepelnek. A megadott ajánlati ár nem a felhívásnak megfelelõ, miután azon elõírás ellenére, hogy a rendelkezésre bocsátott tervek és költségvetési kiírások alapján kell az ajánlati árat megadni, kérelmezõ ajánlati ára már engedménnyel csökkentett ár, azaz alternatív ajánlatként kell értelmezni.<br>
A Fenyõ KHT. Kft. észrevételében kifejti, hogy ajánlatkérõ döntése jogszerû volt, részérõl a szerzõdés teljesítése folyamatban van.<br>
A Döntõbizottság a rendelkezésre álló iratok és a tárgyaláson elhangzottak alapján megállapította, hogy a kérelem részben megalapozott, az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésben meghatározott elbírálási szempontok egyike szerint a legkedvezõbb ajánlatot tette. Eszerint az eljárás nyertes csak azok közül kerülhet ki, akik érvényes ajánlatot tettek és az eljárásból nem kellett kizárni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
Ajánlatkérõ az ajánlati felhívás 14. pontjában annak körében, hogy lehet-e többváltozatú ajánlatot tenni, a következõ elõírást tette: "az ajánlatot mindenki a megadott dokumentáció alapján tegye meg. Külön kell szerepeltetni az esetleg az eredetivel megegyezõ mûszaki színvonalú, de költségkímélõbb megoldást." Elõírta továbbá a felhívás 15. pontjában, hogy az ajánlatokat a részletes költségvetés-kiírások beárazásával kell beadni. Az 1999. szeptember 10-i helyszíni bejáráson – valamint annak kiegészítéseként – készült jegyzõkönyvekben ajánlatkérõ elõírta, hogy az általa már megvásárolt anyagok árát is tartalmaznia kell a beadandó ajánlatoknak. (A jegyzõkönyvet az eljárás részvevõinek faxon megküldték.)<br>
Az ajánlati felhívás dokumentációja az NA Stúdió Kft. kiviteli tervdokumentációja volt, amelyben teljes körû, tételes, árazatlan költségvetés is rendelkezésre állt.<br>
Az ajánlatok között mindössze kettõ – a Fejérduna-Ép Kft. és a Bauding Kft. ajánlata – felelt meg a felhívási feltételeknek, ezek az ajánlatok változtatás nélkül tartalmazták az ajánlatkérõ által a költségvetési kiírásban részletesen meghatározott mûszaki tartalmat, továbbá a Bauding Kft. a kiírásnak megfelelõen, elkülönítve az alapajánlattól, alternatív ajánlatot is tett.<br>
A Fenyõ KHT. Kft. ajánlata – bár valamennyi költségvetési tételt tartalmazta a kiírás szerinti mennyiséggel – számos tételben az ajánlatkérõ által meghatározott betonminõségtõl eltérõ, annál gyengébb szilárdsági kategóriába sorolt minõségû betont tartalmaz (pl. ajánlata "2. Alapozási munkák" 10., 14. tétel, "3. Helyszíni beton- és vasbeton munkák" 17., 25., 27., 32., 34. tétel stb.).<br>
A kérelmezõ ajánlata igen sok költségvetési tétel esetében a mennyiségi adatokat az ajánlatkérõ által elõírttól eltérõen tartalmazza, a beton- és vasbeton szerkezetek tételeiben minõségileg is eltér a dokumentációtól, a villanyszerelési munkák tételsorában pedig nem költségelte a kiírás szerinti 67., 68. és 70-es tételeket (tv-hálózathoz parabolaantenna és központi egység, hangosítási központ, riasztóhálózat). Álláspontja szerint a költségvetési kiírást a tervekre tekintettel kellett mennyiségileg korrigálni, a betonminõségben a kiírás teljesíthetetlen követelményt támasztott, a hiányolt tételekre pedig azok konkrét beárazása nélkül is vonatkozik ajánlata, tekintettel annak teljeskörûségére.<br>
Hargitai Sándor vállalkozó ajánlatában a tételek mennyiségi adatai eltérnek a dokumentációban elõírtaktól, továbbá nem árazta be a villanyszerelési munkák 67., 68. és 70. tételét.<br>
A Döntõbizottság álláspontja szerint jelen közbeszerzési eljárásban érvényes ajánlat csak az lehetett, amely tartalmazta a felhívási dokumentációban csatolt tételes költségvetési kiírást beárazva, az egyes tételekben pedig mind az ott megjelölt anyagminõségben, mind a mennyiségi adatokban változtatás nélkül megfelelt a kiírásnak. Ajánlattevõk számára lehetséges volt alternatív ajánlat készítése, e formában tehettek a felhívási dokumentációtól eltérõ ajánlatokat. A Döntõbizottság megállapította, hogy a kérelmezõ, a nyertes Fenyõ KHT. Kft. és Hargitai Sándor vállalkozó ajánlata érvénytelen volt, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel, ezért ezek az ajánlatok a Kbt. 53. § (2) bekezdése szerint már nem vehettek részt az eljárás további (bírálati) szakaszában.<br>
Az, hogy az ajánlatkérõ az eljárás nyertesének olyan ajánlattevõt hirdetett ki, aki az elõbbiekben indokoltak szerint az érdemi bírálatban már nem vehetett volna részt, önmagában minden további vizsgálat nélkül megállapíthatóvá tette, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését megsértette. Ezért szükségtelen volt – a Döntõbizottság mellõzte is – azt vizsgálni, hogy az értékelést ajánlatkérõ milyen szempontok szerint végezte el, és hogy az értékelése az egyes szempontok szerint helytálló-e.<br>
Kérelmezõ megalapozatlanul hivatkozott arra, hogy ajánlatát kedvezõbbnek kellett tekinteni, miután telephellyel rendelkezik a teljesítés helyszínén, és helyi munkaerõt foglalkoztat. Tény, hogy a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-jétõl hatályos, módosított szabályai lehetõvé teszik, hogy ajánlatkérõ elõnyösebbnek tekintse a helyi foglalkoztatáspolitikai célkitûzéseknek megfelelõ ajánlatot, azonban ezt csakis akkor teheti, ha a felhívásában e körülményt elõírta. A jelen közbeszerzési eljárásban – amely még a módosítás elõtti szabályok szerint folyt – ajánlatkérõnek fenti lehetõsége nem volt, felhívásában ennek megfelelõ elõírásokat nem tett. Kérelmezõ megalapozatlanul kifogásolja ajánlatkérõ magatartását az eljárást lezáró döntésrõl történõ tájékoztatás vonatkozásában. A Kbt.-nek az 1999. évi LX. törvénnyel való módosítása 1999. szeptember 1-jén lépett hatályba, rendelkezéseit a hatálybalépést követõen megkezdett beszerzésekre és az azokkal kapcsolatban kezdeményezett jogorvoslati eljárásokban kell alkalmazni. Jelen közbeszerzési eljárás az 1999. augusztus 31-én közzétett ajánlati felhívással indult, tehát még a törvénymódosítás hatályba- lépését megelõzõen. Az eljárásban a Kbt. 63. § (2) bekezdése szerinti módon – írásbeli kérelemre – kellett ajánlatkérõnek az eljárást lezáró döntését indokolnia. Írásban kérelmezõ nem kért indokolást, ajánlatkérõ tehát nem sértette meg a vonatkozó törvényi rendelkezést.<br>
Megalapozatlan a kérelem abban a vonatkozásban is, hogy ajánlatkérõ nem hívta meg a támogatást nyújtó szerveket a nyilvános eredményhirdetésre.<br>
Ajánlatkérõ becsatolta az eljárást megelõzõen keletkezett, támogatás megszerzésével kapcsolatos iratokat. Ezekbõl megállapítható, hogy támogatásra irányuló kérelmét elutasították, ezért a beruházást saját forrásból valósítja meg.<br>
Fenti indoklásra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, hogy ajánlatkérõ megsértette a Kbt. 52. § (2) bekezdés d) pontjára tekintettel az 59. § (1) bekezdését, ezért a Kbt. 88. § (1) bekezdés d), f) és g) pontjai szerinti jogkövetkezményt alkalmazta, egyebekben a kérelmet a 88. § (1) bekezdés a) pontja szerint elutasította. A bírság mértékének megállapításánál tekintettel volt arra, hogy a nyertesként elfogadott, csaknem hibátlan ajánlat érvénytelenségét ajánlatkérõ csak a jogorvoslati eljárásban észlelte, e tényt maga sem vitatta, továbbá kérelmezõ ajánlatának nyilvánvaló érvénytelensége miatt az ajánlat elutasítása jogszerû volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 13.<br>
<br>
Hámori András s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>