<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0422)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.276/10/1999<br>
<br>
Tárgy: a Geotorr Kft. jogorvoslati kérelme Akasztó Község Önkormányzata közbeszerzési eljárása ellen<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Geotorr Mérnöki Szolgáltatások Kft. (2092 Budakeszi, Fõ tér 5., továbbiakban: kérelmezõ) jogorvoslati kérelmét – melyet Akasztó Község Önkormányzata (6221 Akasztó, Fõ u. 42., továbbiakban: kérelmezett) ellen "az Akasztó, Csengõd, Tabdi települések szennyvíztisztító telep és szennyvízcsatorna-hálózat építésének mûszaki ellenõrzése" szolgáltatás közbeszerzési eljárás mellõzésével történt beszerzése miatt indított – a Döntõbizottság elutasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezett további két község (Csengõd, Tabdi) nevében is 1999. április 7-én közzététel nélküli tárgyalásos eljárás lefolytatására részvételi felhívást küldött kérelmezõ részére Akasztó, Csengõd és Tabdi települések szennyvíztisztító telep és szennyvízcsatorna-hálózat építése beruházás teljes körû lebonyolítására, beleértve a pénzügyi finanszírozás biztosításához szükséges feladatok ellátását is. Kérelmezõ és kérelmezett 1999. április 26-án megkötötte a közbeszerzési szerzõdést, miszerint kérelmezõ a beruházás tervezett idõtartamában, 1999–2000. évben a beruházás összegének 3%-áért végzi el a beszerzés tárgyát képezõ szolgáltatást, a lebonyolítási díj 50%-át kérelmezõ jogosult a finanszírozási feltételek biztosítását követõen, a kivitelezésre vonatkozó szerzõdés megkötésekor leszámlázni, a további összeget pedig az egyes kivitelezõi számlák benyújtásakor, azok 1,5%-ának megfelelõ mértékben.<br>
Kérelmezõ a lebonyolítási munka végzését megkezdte, szeptember 9-én kérelmezett felé leszámlázott 34 069 620 Ft-ot.<br>
A három település önkormányzatának képviselõ-testülete a július 15-én és az augusztus 19-én tartott közös testületi ülésen határozatot hozott a kérelmezõ által a beruházás megvalósításához alkalmazott pénzügyi konstrukció pénzügyi felülvizsgálatára, majd a vizsgálatot követõen a szeptember 16-i testületi ülésen úgy döntött, hogy a "szerzõdést meg kell szüntetni."<br>
Kérelmezett szeptember 17-én kelt levelével árajánlatot kért a Hun-Bau Kft.-tõl és a Gázép-Terv Kft.-tõl a beruházás mûszaki ellenõri teendõinek ellátására. A levélben tájékoztatta a felkért szervezeteket arról, hogy a mûszaki ellenõrt közbeszerzési eljárás lefolytatása nélkül kívánja kiválasztani. A Gázterv Kft. 10 millió Ft-os, a Hun-Bau Kft. 6,9 millió Ft-os ajánlatot tett. A három település önkormányzata november 1-jén a Hun-Bau Kft.-vel, 6,9 millió Ft+áfa megbízotti díjjal megkötötte a megbízási szerzõdést.<br>
Kérelmezõ november 9-én jogorvoslati kérelmet terjesztett elõ a Döntõbizottsághoz. Sérelmezte, hogy a kérelmezett a beszerzését közbeszerzési eljárás mellõzésével eszközölte. Kérte a jogsértés megállapítását, amennyiben a szerzõdés még nem került megkötésre, úgy a jogsértõ kötelezését a Kbt. szabályainak betartására, a Kbt. 5. § (4) bekezdésének alkalmazását, a szerzõdést kötõkkel szemben bírság kiszabását, a közbeszerzési eljárás mellõzésével kötött szerzõdés semmisségének megállapítását és a jogorvoslati eljárás költségeiben ajánlatkérõ marasztalását. A jogorvoslati eljárásban november 18-án tartott tárgyaláson elõadta, hogy a kérelmezettel kötött szerzõdésnek az õ feladatait rögzítõ fejezete 1–5. pontjaiban foglaltakat teljesítette, és részben elvégezte a 6. pontban foglaltakat is.<br>
Kérelmezett a november 11-én, november 16-án kelt észrevételében kérte a jogorvoslati kérelem elutasítását. Közölte, hogy a kérelmezõvel kötött szerzõdést polgári peres úton érvényteleníteni kívánja, kérelmezõt nem tekinti a beruházás lebonyolítójának. Miután azonban a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. §-</a>a kötelezõen elõírja részére a kivitelezési munkák ellenõrzését, ezen munka elvégzésére szerzõdést kötött a Hun-Bau Kft.-vel. Védekezésül elõadta, hogy azért nem folytatott le közbeszerzési eljárást, mert a tevékenység ellenértéke nem éri el a Kbt.-ben meghatározott értékhatárt.<br>
A Döntõbizottság a felek írásos észrevételei és kérelmezõnek a tárgyaláson elhangzott nyilatkozata, valamint a közbeszerzési eljárásban keletkezett iratok, dokumentumok tartalma alapján megállapította, hogy a jogorvoslati kérelem megalapozott.<br>
A közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. §-</a>a elõírja, hogy az 1. § hatálya alá tartozó szervezet árubeszerzése, építési beruházás, illetve szolgáltatás megrendelése során – ha annak a 4. § (1) bekezdés szerint értéke eléri vagy meghaladja a beszerzés megkezdésekor külön meghatározott összeget – köteles a törvény szabályai szerint eljárni, azaz a beszerzés céljából közbeszerzési eljárást lefolytatni.<br>
A kérelmezett önkormányzat, tehát az 1. § hatálya alá tartozik. A 4. § (1) bekezdése alapján "a beszerzés értékén a beszerzés megkezdésének idõpontjában annak tárgyáért általában kért, illetve kínált – áfa nélkül számított, a (2)–(6) bekezdésben és az 5. §-ban foglaltakra tekintettel meghatározott – legmagasabb összegû ellenszolgáltatást kell érteni." A 4. § (5) bekezdése szerint a törvényt alkalmazni kell az idõszakonként visszatérõ, határozatlan vagy egy évnél hosszabb idõre kötött szerzõdés alapján megvalósuló közbeszerzés esetén, ha az egy évre számított ellenszolgáltatás összege eléri az értékhatárt.<br>
Az 5. § (2) bekezdése értelmében a becsült érték kiszámítása során mindazon azonos vagy hasonló szolgáltatás értékét egybe kell számítani, amelyek beszerzésére egy költségvetési éven belül kerül sor és beszerzésére egy ajánlattevõvel lehetne szerzõdést kötni.<br>
A beszerzés tárgyáért – a szerzõdéskötéstõl a 2001. december 31-i mûszaki átadásig végzendõ mûszaki ellenõrzési munka ellenértékeként – a Hun-Bau Kft. összesen 6,9 millió Ft-ot, a Gázépterv Kft. összesen 10 millió Ft-ot kért. A beszerzés értéke tehát a legmagasabb összegû ellenszolgáltatás, összesen 10 millió Ft, ebbõl az 1999. évre jutó összeg arányosítással számolva kb. 300 ezer Ft, a további két évre pedig évenként kb. 4,85 millió Ft.<br>
Kérelmezett április 26-án szerzõdést kötött a kérelmezõvel, mely szerzõdés alapján a tárgyaláson általa elõadottak szerint a jelen beszerzés szerinti mûszaki ellenõrzési munkát nem végzett, ugyanis az általa és a kérelmezett által kötött szerzõdés 7., 9. és 11. pontja tartalmazza a mûszaki ellenõrzési tevékenységeket és nem a kérelmezõ által teljesített 1–5. és 6. pontja. A mûszaki ellenõrzési munkák ellenértéke kérelmezõ szerzõdésében önállóan nem jelenik meg, ugyanis kérelmezõ a pénzügyi finanszírozást – mint külön szolgáltatást – is vállalta ugyanebben a szerzõdésben.<br>
A jelen beszerzés szerinti mûszaki ellenõrzési munka végzésére kérelmezett a Hun-Bau Kft.-vel 6,9 millió Ft értékû szerzõdést kötött, 1999. évre vonatkozóan tehát a beszerzés értéke nem haladja meg az értékhatárt, lévén, hogy kérelmezõ részérõl való mûszaki ellenõrzési munka végzése hiányában ehhez nincs mit hozzászámítani. Az 1999. november 1-jétõl 2001. december 31-ig végzendõ munkára úgy a Gázterv Kft. által megajánlott 10 millió Ft-os legmagasabb összegû ellenszolgáltatás egy évre jutó összege, mint a Hun-Bau Kft.-vel kötött szerzõdés 6,9 millió Ft-os összegébõl egy évre jutó összeg is alatta van a 7,5 millió Ft-os közbeszerzési értékhatárnak.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdésében szabályozott együttes feltételek alapján történõ számítás szerint az egy költségvetési éven belüli beszerzés becsült értéke értékhatár alattinak minõsül, tehát ajánlatkérõnek nem kellett közbeszerzési eljárást lefolytatnia a szerzõdés megkötése elõtt.<br>
A Döntõbizottság megállapította, hogy ajánlatkérõ nem követett el jogsértést, ezért a kérelmezõ jogorvoslati kérelmét elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 15.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>