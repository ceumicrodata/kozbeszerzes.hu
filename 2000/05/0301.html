<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0301)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 286/8/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Mecsekérc Környezetvédelmi Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: bizottság elnöke) a Mecsekérc Környezetvédelmi Rt. (7633 Pécs, Esztergár L. u. 19., továbbiakban: ajánlatkérõ) "beruházási programjának végrehajtásához szükséges tárgyi eszközök bérlete 2000. évben" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B </a>§ (1) bekezdésben foglaltakat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. október 29-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
A beszerzés tárgyát és mennyiségét az ajánlati felhívás 3. a) pontja az alábbiak szerint tartalmazta: "A Mecsekérc Környezetvédelmi Rt. beruházási programjának végrehajtásához szükséges tárgyi eszközök bérlete 2000. évben".<br>
Az ajánlati felhívás 5. b) pontja tartalmazta, hogy ajánlatkérõ a dokumentációt postai úton az ajánlati felhívással egy idõben ajánlattevõ részére megküldi.<br>
Az ajánlati felhívás 10. pontja szerint ajánlatkérõ egy ajánlattevõt hív fel ajánlattételre, a 12. pont szerint a kiválasztott ajánlattevõ a V. H. K. Vagyonhasznosító és Szolgáltató Kft.<br>
Az ajánlattételi határidõ a felhívás szerint 1999. november 16., a tárgyalás idõpontja 1999. november 23.<br>
A Döntõbizottság elnöke részére megküldött ajánlati felhíváshoz csatolt kísérõlevélben indoklásként ajánlatkérõ elõadta, hogy az uránércbányászat környezeti kárainak megszüntetéséhez kapcsolódó speciális feladatokat kell végrehajtania. Ezek kivitelezését kizárólag a korábbi uránércbányászat bizonyos területeinek, épületeinek és telepített eszközeinek (aknatornyok, kompresszortelep, szivattyúállomás stb.) felhasználásával lehet elvégezni, melyek a kiválasztott ajánlattevõ tulajdonában vannak. Ezen eszközöket a korábbi években is a V. H. K. Kft.-tõl bérelte.<br>
A Döntõbizottság elnöke 1999. november 15-én jogorvoslati eljárást kezdeményezett az ajánlatkérõ közbeszerzési eljárása ellen. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának feltételei nem állnak fenn. A Kbt. 70. § (1) bekezdés b) pontja szerint ajánlatkérõ tárgyalásos eljárást akkor alkalmazhat, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni. Jelen esetben a mûvészeti szempontok, illetõleg a kizárólagos jogok védelme szóba sem jöhet, és nem állnak fenn továbbá olyan mûszaki-technikai sajátosságok sem, amelyek csak egy személyt tesznek képessé a teljesítésre. Ilyet ajánlatkérõ sem jelölt meg, csak arra hivatkozott, hogy korábban is a most kiválasztott ajánlattevõtõl bérelték a konkrétan meg nem nevezett eszközöket. Kérte a jogsértés megállapítását, bírság kiszabását.<br>
Ajánlatkérõ érdemi észrevételében eljárásának jogszerûségét állította. Indoklásként elõadta, hogy 1989-ben született döntés a hazai uránércbányászat felszámolásának szükségességérõl. Ezt követõen indult meg a bányászat okozta károk felszámolása, melyet 1991-tõl az ajánlatkérõ jogelõdje, a Mecsek Ércbányászati Vállalat (MÉV) végzett. 1992-ben, a feladatok szétválasztása érdekében a MÉV feladata lett a környezeti károk felszámolása, a rekultivációs feladatok ellátása, a Mecsekurán Kft. pedig önálló gazdasági egységként végezte az uránérctermelést és -feldolgozást. Az uránipar megszüntetésérõl a 2161/1994. (XII. 30.) sz. Kormányhatározat döntött. Az uránbányászat megszüntetésének rekultivációs feladataira beruházási program készült és 1998. január 1-jével megkezdõdött annak teljesítése. A beruházás lebonyolítására az ajánlatkérõ jogelõdje, a Mecsek Ércbányászati Vállalat kapott megbízást.<br>
A mecseki uránércbányászat befejezése után fennálló környezeti terhek fizikailag és mûszakilag oszthatatlanok, a beruházási program végrehajtása céljából a két cég között együttmûködési megállapodásban kerültek rögzítésre a bányabezárási, tájrendezési és környezetvédelmi munkák.<br>
A Mecsekurán Kft. éves bérleti szerzõdések keretében bocsátja a beruházó Mecsekérc Rt. rendelkezésére mindazokat az ingatlanokat, tárgyi eszközöket, anyagokat, amelyek a tárgyévi munkák elvégzéséhez szükségesek.<br>
A Mecsekurán Kft. felszámolás alatt álló cég, mely a közbeszerzési eljárásban ajánlattevõ nem lehet, így 3 M Ft-os alaptõkével a beruházáshoz szükséges vagyon apportként történõ bevitelével megalapította a V. H. K. Kft.-t, jelen közbeszerzési eljárás ajánlattevõjét.<br>
Az ajánlatkérõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennálltak.<br>
A bérlendõ tárgyi eszközök a beruházás helyszínén találhatók, sugárszennyezettek. Ezek nem helyettesíthetõk mással – például a volt uránbánya épületei, telepített eszközei, a hozzájuk tartozó földterületek –, így csak egy ajánlattevõ, a V. H. K. Kft. alkalmas jelen közbeszerzési eljárás teljesítésére.<br>
Ajánlattevõ az ajánlatát a felhívásban megjelölt határidõben benyújtotta, majd ajánlatkérõ az ajánlattevõt tájékoztatta az 1999. november 23-ára kitûzött tárgyalás határozatlan idõre történõ felfüggesztésérõl, a megindult döntõbizottsági eljárásra tekintettel.<br>
A Döntõbizottság a rendelkezésre álló iratok, az ajánlatkérõ tárgyaláson tett nyilatkozata alapján az alábbiakat állapította meg:<br>
Döntõbizottság megállapította, hogy az ajánlati felhívás a beszerzés tárgyát és mennyiségét ugyan nem tartalmazta, de az ajánlatkérõ által készített dokumentáció, amely lényegében a megkötendõ bérleti szerzõdés, részletesen felsorolta mindazon földterületeket, épületeket, bányagépeket és berendezéseket, valamint az infrastrukturális szolgáltatások mûködéséhez szükséges létesítményeket és eszközöket, amelyeket ajánlatkérõ bérelni kíván.<br>
A Döntõbizottság megállapította, hogy az uránérc-bányászat környezeti kárainak megszüntetésére szolgáló eszközök, berendezések, épületek, területek mûszakilag oszthatatlanok, ezek jelenleg a beruházás helyszínén találhatók és ezek kezelõje és hasznosításáért felelõse a felkért ajánlattevõ. Ezen eszközöket – mûszaki, technikai sajátosságok miatt – ajánlatkérõ kizárólag az általa kiválasztott ajánlattevõtõl tudja bérbe venni, ezen eszközök mással nem helyettesíthetõk, tehát csak a kiválasztott ajánlattevõ képes jelen közbeszerzési eljárás tárgyát képezõ bérleti szerzõdés teljesítésére. Ajánlatkérõ tehát jogszerûen indította meg a hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
A Döntõbizottság megállapította azonban, hogy ajánlatkérõ nem határozta meg a bérelni kívánt tárgyi eszközöket és azok mennyiségét az ajánlati felhívásában, hiszen az ajánlatkérõ a beszerzés tárgyát és mennyiségét az alábbiak szerint jelölte meg: "A Mecsekérc Környezetvédelmi Rt. beruházási programjának végrehajtásához szükséges tárgyi eszközök bérlete 2000. évben". Ebbõl a megfogalmazásból nem állapítható meg sem az, hogy milyen tárgyi eszközöket kíván ajánlatkérõ bérbe venni, sem azok mennyisége.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A 9. sz. melléklet 3. a) pontja alapján kell megjelölni a beszerzés tárgyát és mennyiségét.<br>
Ajánlatkérõ ennek az elõírásnak nem tett eleget, az ajánlati felhívásában arra sem utalt, hogy ezek részletezését a dokumentáció tartalmazza, így megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdésében foglaltakat.<br>
Ajánlatkérõ hiányos adatszolgáltatásából eredõen a Döntõbizottság elnöke alapos okkal feltételezhette, hogy az ajánlatkérõ által indított közbeszerzési eljárás jogszerûsége megkérdõjelezhetõ, és annak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételei nem állnak fenn.<br>
Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a Kbt. 88. § (1) bekezdés d) pontja alapján ajánlatkérõ jogsértését megállapította.<br>
Az ajánlatkérõ által elkövetett jogsértés súlya azonban nem indokolta a folyamatban lévõ közbeszerzési eljárásban az ajánlati felhívás megsemmisítését, az eljárás további folytatásának megakadályozását, hiszen annak jogszerûsége nem vitatható, a dokumentáció pedig, amely az ajánlattételhez biztosított volt, tételesen tartalmazta a beszerzés tárgyát és mennyiségét, ezért a jogsértés csekély súlyára tekintettel a Döntõbizottság a bírság kiszabásától is eltekintett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 2.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos 	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>