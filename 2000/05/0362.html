<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0362)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.313/7/1999<br>
<br>
Tárgy: a Schelli Ipari és Kereskedelmi Kft. jogorvoslati kérelme a BM OKF közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Vajk Kálmán ügyvéd (1114 Budapest, Bukarest u. 9.) által képviselt Schelli Ipari és Kereskedelmi Kft. (1118 Budapest, Rétköz út 47/B II. em. 1.) jogorvoslati kérelmét – melyet dr. Sebõk Cecília ügyvéd (1211 Budapest, Táncsics M. u. 62.) által képviselt Belügyminisztérium Országos Közbeszerzési Fõigazgatósága (1143 Budapest, Mogyoródi út 43., továbbiakban: ajánlatkérõ) "6000 db RB típusú patentbilincs szállítása" tárgyú közbeszerzési eljárása ellen indított – a Döntõbizottság elutasítja. A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1999. augusztus 25-én kelt levelével a közbeszerzésekrõl szóló 1995. évi XL. törvény 70. § b) pontjára hivatkozva közvetlen ajánlattételre hívta fel kérelmezõt 6000 db RB típusú patentbilincs 1999. évben történõ szállítására. A felhívás tartalmazta a szerzõdés teljesítésére való pénzügyi, gazdasági és mûszaki alkalmasság igazolásához kért adatok és nyilatkozatok körét, az ajánlat elbírálásának szempontjait a következõk szerint: mûszaki megfelelõség, ajánlati ár/fizetési kondíciók, szállítási határidõ/referenciák.<br>
Ajánlatkérõ a beszerzés tárgyára vonatkozó elvárásait rögzítõ ajánlati dokumentációt, mûszaki leírást nem bocsátott a kérelmezõ rendelkezésére. A felhívásban ajánlatkérõ tájékoztatta az ajánlattevõt, hogy az elsõ tárgyalásra az ajánlat benyújtásától számított 15 napon belül írásban fogja meghívni.<br>
Kérelmezõ szeptember 7-én ajánlatot tett a bilincs gyártására és 4020 Ft+áfa áron 1999. december 24-ig történõ leszállítására. Az ajánlat szeptember 10-én történt felbontásakor ajánlatkérõ megállapította, hogy az mindenben megfelel a formai elõírásoknak. Az ekkor vállaltaknak eleget téve, kérelmezõ átadta ajánlatkérõnek a bilincs bemutatására szolgáló szöveges ismertetõt, mûhelyrajzot, majd a mintadarabot.<br>
Ajánlatkérõ 3-tagú bizottságot hozott létre az ajánlat értékelésére, melynek egyik tagját az Országos Rendõr-fõkapitányság (ORFK) delegálta. A bizottság a szeptember 23-án tartott ülésén a mintadarabot szakmai konzultáció és gyakorlati próba céljára átadta az ORFK részére, aki a szeptember 28-án kelt feljegyzésben közölte ajánlatkérõvel a próbák során levont következtetését, miszerint a bilincs "õrzésbiztonsági szempontból a jelenlegi mûszaki jellemzõkkel, kialakítással ideiglenes jelleggel sem alkalmas rendõri használatra, az úgynevezett zsanéros bilincs kiváltására".<br>
Az október 11-én lefolytatott tárgyaláson ajánlatkérõ közölte kérelmezõvel, hogy milyen mûszaki problémák miatt alkalmatlan a bilincs rendõrségi használatra. Ajánlattevõ igazságügyi nyomszakértõt kért fel a bilincs használhatóságának bizonyítására, az október 20-i szakvélemény mindenben megfelelõnek minõsítette az ajánlat tárgyát képezõ bilincset. Az október 26-án tartott újabb tárgyalást követõen ajánlatkérõ a november 18-án kelt levelében értesítette kérelmezõt, hogy a bilincs felhasználásra való alkalmatlansága miatt az ajánlatát nem fogadta el és a közbeszerzési eljárást eredménytelennek nyilvánította.<br>
Kérelmezõ november 25-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem fogadta el ajánlatát, holott a beszerzés tárgyával kapcsolatos elvárásait sem ajánlati dokumentációban, sem mûszaki leírásban nem határozta meg, az alkalmatlanná minõsítést kimondó személyek nem rendelkeznek megfelelõ szakértelemmel. Ezért álláspontja szerint ajánlatkérõnek el kellett volna fogadnia az e termékre vonatkozó általános mûszaki elvárások figyelembevételével a Bûnügyi Kutató Intézet igazságügyi nyomszakértõje által készített szakvéleményt.<br>
Kifogásolta, hogy ajánlatkérõ a felhívásban közöltekkel ellentétben nem az ajánlat benyújtását követõ 15 napon belül, hanem a 31. és a 46. napon folytatta le a tárgyalást, valamint sérelmezte az eljárás eredménytelenné nyilvánítását is.<br>
Kérte a jogsértés megállapítását, az ajánlatkérõnek az eljárás eredménytelenné nyilvánítását kimondó döntésének megsemmisítését, és ajánlatkérõ kötelezését az eljárási díj és költségek viselésére.<br>
Ajánlatkérõ a december 15-én kelt észrevételében kérte a jogorvoslati kérelem elutasítását. Elõadta, hogy a kérelemnek a mûszaki leírás, ajánlati dokumentáció hiányára vonatkozó része elkésett és egyben megalapozatlan, mert a Kbt. közzététel nélküli tárgyalásos eljárás esetére nem írja elõ ajánlatkérõ részére mûszaki leírás készítésének kötelezettségét. Elkésett ajánlatkérõ álláspontja szerint a tárgyalások elhúzódásával kapcsolatos kérelem is, mert kérelmezõ ezt sem kifogásolta a 15 napos jogvesztõ határidõben.<br>
A bilincs alkalmatlanságára vonatkozó ajánlatkérõi döntést változatlanul fenntartotta, közölte, hogy a döntést a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdésének megfelelõen összeállított bírálóbizottság javaslatára, kellõen alátámasztott szakmai indokok alapján hozta meg.<br>
A jogorvoslati eljárásban december 9-én tartott tárgyaláson kérelmezõ módosította a jogorvoslati kérelmét. Elõadta, hogy azt az általa ajánlott bilincs alkalmatlanságára vonatkozó ajánlatkérõi döntés tekintetében tartja fenn, és ebbõl következõen az eljárás eredménytelenné nyilvánításának indokára [60. § (1) bekezdés d) pont] nézve. Közölte, hogy álláspontja szerint az ajánlatkérõ döntése nem volt jogszerû, mert ajánlata megfelelt az ajánlati felhívásban foglaltaknak.<br>
A tárgyalást követõen az ORFK képviselõje a Döntõbizottság felhívására írt december 15-i észrevételében hatásköri kifogással élt az igazságügyi nyomszakértõi véleménnyel szemben, közölte, hogy a mûszaki eszközök minõsítése nem tartozik ezen szakértõi testület szakismeretének körébe.<br>
A Döntõbizottság a felek írásos észrevételei, a tárgyaláson elhangzott nyilatkozatok, valamint a közbeszerzési eljárásban keletkezett iratok tartalma alapján megállapította, hogy a jogorvoslati kérelem annak a tárgyaláson fenntartott részében megalapozatlan, további részét illetõen pedig elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint ajánlatkérõ az ajánlatokat a felhívásban meghatározott értékelési szempontok alapján bírálja el. A 31. § (3) bekezdése elõírja ajánlatkérõ részére 3-tagú bizottság létrehozását, "amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését".<br>
A Döntõbizottság vizsgálat tárgyává tette az értékelõ- bizottság döntési javaslatát és ezáltal az ajánlatkérõ döntését, és megállapította, hogy ajánlatkérõ jogszerûen járt el a kérelmezõ ajánlata alkalmatlanságának megállapításakor.<br>
Az elsõ értékelési szempont a mûszaki megfelelõség volt. A beszerzés tárgya rendõrségi használatra szolgál, az ORFK tisztjeibõl, vezetõ beosztású alkalmazottaiból álló szakértõ bizottság tagjai a szeptember 28-án kelt feljegyzésben szakmailag véleményezték a kérelmezõ által ajánlott bilincset és hét pontban sorolták fel annak hibáit (pl. a zárszerkezet kulcs nélkül is könnyen nyitható, a bilincsfeleket összekötõ láncszemek jól látható illesztései azok szétfeszítésére ösztönöznek stb.) és összegzésként megállapította, hogy a bilincs nem alkalmas a rendõri használatra.<br>
A Döntõbizottság nem fogadta el a kérelmezõ azon hivatkozását, hogy a Bûnügyi Kutató Intézet igazságügyi nyomszakértõje alkalmasnak minõsítette a bilincset, mert a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése szerint kijelölt bizottság – és nem a kérelmezõ által felkért szakértõ – van hivatva arra, hogy az ajánlatok értékelésében és a döntés meghozatalában szakvéleményt adjon a döntést hozó részére.<br>
A <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-jén hatályba lépett módosítása elõtti 60. § (1) bekezdés d) pontja alapján eredménytelen az eljárás, ha "egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot".<br>
A Kbt.-nek a törvényhelyhez fûzött miniszteri indokolása, valamint a Döntõbizottság már több határozatában kifejtett jogértelmezése értelmében a d) pont szerinti eredménytelenségi ok fennáll akkor is, ha az ajánlat egyébként megfelel az ajánlati felhívásban foglaltaknak, de ajánlatkérõ részére az mégsem megfelelõ, mert pl. a beérkezett egyetlen ajánlat minden tekintetben érvényes ugyan, de valamelyik bírálati szempontból rendkívül kedvezõtlen, vagy pl. több ajánlat közül még a legkedvezõbb ajánlat ajánlati ára is túl drága az ajánlatkérõ részére. A hivatkozott d) pont az ilyen és hasonló esetekre tette lehetõvé ajánlatkérõ részére a számára nem kívánatos eredményt hozó eljárás eredménytelenné nyilvánítását.<br>
Az ajánlatkérõt az ilyen tartalmú döntése meghozatalában csak a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában meghatározott alapelvek – esélyegyenlõség, verseny tisztasága, nyilvánosság biztosítása – korlátozzák. A jogvita tárgyát képezõ ügyben a kérelmezõ ajánlata az elsõ bírálati szempontból nagyon kedvezõtlen volt, ugyanakkor viszont egyik alapelv sem sérült az eljárás eredménytelenné nyilvánítása által.<br>
A Döntõbizottság megállapította, hogy ajánlatkérõ sem az ajánlat értékelése, sem az eljárás eredménytelenné nyilvánítása terén nem követett el jogsértést, ezért a jogorvoslati kérelmet mint meglapozatlant, elutasította.<br>
A Döntõbizottság észlelte ajánlatkérõ eljárásának jogszerûtlenségét a mûszaki leírás hiánya és az elbírálási határidõ késedelme terén, de ezek miatt nem alkalmazott jogkövetkezményt, mert e jogsértések tekintetében a kérelem elkésett. A mûszaki leírás hiánya miatt kérelmezõ augusztus 25-i ajánlati felhívás kézhezvételétõl számított 15 napon belül nyújthatott volna be jogorvoslati kérelmet. Az elbírálási határidõ késedelme miatt kérelmezõ az ajánlat bontásától, szeptember 10-tõl számított 30 napos elbírálási határidõ leteltétõl, október 10-étõl számított 15 napon belül kérhette volna a jogorvoslatot. Miután a jogorvoslati kérelem november 25-én történt benyújtásáig ezen jogvesztõ határidõk leteltek, a szóban forgó jogsértések megállapításának eljárásjogi akadálya van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 30.<br>
<br>
Dr. Csitkei Mária s. k.	Hámori András s. k.	<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>