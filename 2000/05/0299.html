<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0299)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.306/12/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az Észak-magyarországi Vízügyi Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: bizottság elnöke) az Észak-magyarországi Vízügyi Igazgatóság (3501 Miskolc, Vörösmarty u. 77. Pf. 3, továbbiakban: ajánlatkérõ) "Szögliget községi vízmû mint üzemelõ, sérülékeny földtani környezetû ivóvízbázis biztonságba helyezése, I. diagnosztikai fázis végrehajtása" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, valamint a Kbt. 24. § (2) bekezdését, ezért ajánlatkérõvel szemben 700 000 Ft, azaz hétszázezer forint bírságot szab ki, továbbá a jogsértésért felelõs dr. Pados Imre igazgatót 70 000 Ft, azaz hetvenezer forint pénzbírság megfizetésére kötelezi.<br>
Kötelezi a Döntõbizottság az ajánlatkérõt és dr. Pados Imre igazgatót, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a kezdeményezõ iratban foglaltak, ajánlatkérõ írásos észrevétele, valamint a közbeszerzési eljárásban keletkezett iratok tartalma alapján az alábbi tényállást állapította meg:<br>
Az ivóvízbázisok védelmére vonatkozó célprogramról szóló 2249/1995. (VIII. 31.) Kormányhatározatnak megfelelõen 1996 elsõ felében megtörtént minden egyes vízbázis elõzetes értékelése, elkészült 658 db, vízbázisonkénti dokumentáció, amelyek tartalmazzák a vízbázis fõbb adatait, valamint az elõzetesen szükségesnek ítélt diagnosztikai munkák tervét és költségbecslését. A fenti "diagnosztikai fázis" kormányzati beruházásként indult, annak vízbázisonkénti végrehajtása a vízügyi igazgatóságok feladata. Ezen feladatok egyike a Szögliget vízbázishoz kapcsolódó diagnosztikai munkák megvalósítása.<br>
A vízbázisok számbavétele 1997-ben történt meg, annak tapasztalatait folyamatosan felhasználva részletes módszertan készült Az üzemelõ, sérülékeny környezetben lévõ ivóvízbázisok biztonságba helyezése módszertana és tartalmi követelményei címmel.<br>
A módszertan a közbeszerzési eljárásban a felhívási dokumentáció részét képezi, ez tartalmazza részletesen mindazokat a feladatokat, amelyeket általában minden vízbázison – így a szögligetin is – végre kell hajtani, valamint a védelmi terv tartalmi követelményeit is meghatározza.<br>
A kormány 2266/1997. (IX. 5.) sz. határozata elrendelte az ivóvízbázisok alapállapot-felmérését, annak 2004. december 31-ig történõ befejezését, egyben biztosította a KHVM fejezetében a szükséges pénzeszközöket is.<br>
Ajánlatkérõ összesen 93 db, a fenti programba illeszkedõ vízbázissal rendelkezik. A pénzügyi fedezet területenkénti elosztása szakmai-sürgõsségi sorrend szerint történik. A szögligeti vízbázist érintõ munkák indításáról ajánlatkérõt az OVF (Országos Vízügyi Fõigazgató) 11246/1999. számú iratával értesítette. A becsatolt emlékeztetõ az 1999. évre rendelkezésre álló 76 M Ft-os tartalékkeret terhére elõirányozható – "központilag ajánlott" – feladatokat sorol fel fontossági sorrendben, azok mûszaki tartalmának megjelölésével. A sorrendben utolsóként ajánlott feladat "38 M Ft – 21 db új vízbázis diagnosztikai vizsgálatának folyó évi indítására". A feladatok konkrét vízbázisokra vonatkozó kidolgozását, ütemezését a végrehajtó Vízig-eknek kell biztosítaniuk, tehát a felügyeleti szerv a megvalósítás indításának lehetõségén kívül egyéb utasításokat nem adott ajánlatkérõnek.<br>
Ajánlatkérõ 1999. november 8-án küldte meg ajánlati felhívását a Döntõbizottság elnökének és négy ajánlattevõnek: VÍZ-INTER Kft., VITUKI Consulting Rt., AQUIFER Kft., VITUKI Innosystem Kft.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján indított hirdetmény közzététele nélküli tárgyalásos eljárását azzal indokolta, hogy a vízbázis beruházás mielõbbi megvalósítása az ország ivóvízkincsének védelme érdekében rendkívüli jelentõséggel bír, a fedezet számára most állt rendelkezésre, ezért tud újabb vízbázis-beruházást indítani. A szögligeti vízbázist érintõ beruházás szükségességét a nagy nyári esõzések miatt bekövetkezett elöntés és vízminõségromlás indokolja.<br>
Ajánlati felhívásában a szerzõdés teljesítésének határidejét 2001. augusztus 31-ben határozta meg. A felhívás tartalmazta a résztvevõk pénzügyi, gazdasági és mûszaki alkalmassága igazolására kért adatokat, az alkalmatlanná minõsítés szempontjait, az ajánlatok elbírálásának szempontrendszerét. Az ajánlattételi határidõ 1999. november 18., a tárgyalás idõpontja 1999. november 22., az eredményhirdetésé pedig 1999. november 23.<br>
A felhíváshoz dokumentáció is készült, amely tartalmazta az általános elõírásokat, az úgynevezett "módszertant", Szögliget vízbázis adatait, bejelentõ adatlapokat és a vállalkozási szerzõdést.<br>
Ajánlatkérõ az ütemezést illetõen mûszaki követelményeket nem határozott meg, csak a pénzügyi ütemezést határozta meg a teljesítés 3 éves idõtartamára.<br>
Az 1999. november 18-i határidõig 3 ajánlat érkezett, a következõ ajánlattevõktõl: VITUKI Consulting Rt., VÍZ-INTER Kft., AQUIFER Kft. Ajánlatkérõ bírálóbizottsága 1999. november 22-én értékelte az ajánlatokat, a megadott értékelési szempontok szerint pontszámokat határozott meg, a súlyozott pontszámok alapján pedig a következõ sorrendet állította fel:<br>
<br>
1. AQUIFER Kft.<br>
<br>
2. VÍZ-INTER Kft.<br>
<br>
3. VITUKI Consulting Rt.<br>
Ugyanezen napon csak az elsõ helyre javasolt AQUIFER Kft.-vel tárgyalt, aki ajánlatát mûszaki tartalom és ár tekintetében is módosította. Az eredményhirdetésre 1999. november 23-án került sor, ahol a nyertest és második helyezettet a fenti sorrendben hirdették ki. A szerzõdés megkötése 1999. november 24-én megtörtént.<br>
A Döntõbizottság elnöke 1999. november 23-án kezdeményezett jogorvoslati eljárást ajánlatkérõ közbeszerzési eljárása ellen. Álláspontja szerint a rendkívüli sürgõsséget indokoló körülmények nem álltak fenn, hiszen ajánlatkérõ 1997-es Kormányhatározatra hivatkozik, mely részére a feladatot meghatározta. A feladat ilyen idõpontban történõ megismerése lehetõvé tette számára a megfelelõ ütemezést. A teljesítés határideje is azt mutatja, hogy a megvalósítást hosszabb távon kell elvégezni.<br>
Kérte a jogsértés megállapítását, az ajánlati felhívás megsemmisítését, amennyiben pedig erre már lehetõség nincs, úgy bírság alkalmazását. Ajánlatkérõ érdemi észrevételében elõadta, hogy az eljárását jogszerûen folytatja, a nyílt eljárásra vonatkozó határidõk tarthatatlansága nem mulasztás, hanem az ajánlatkérõtõl független körülmények következménye. A tárgybani beruházás elindítására az OVF 1999. október 12-én kelt levelébõl értesültek, mely szerint a beruházás biztosításához a pénzügyi keret rendelkezésükre áll.<br>
A Döntõbizottság a rendelkezésre álló iratokból megállapította, hogy a Döntõbizottság elnökének az ajánlatkérõ közbeszerzési eljárása elleni indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha a törvény megengedi. A tárgyalásos eljárásra vonatkozó ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásában a hirdetmény közzététele nélküli tárgyalásos eljárás alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg.<br>
E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ennek alapján a rendkívüli sürgõsségre alapított tárgyalásos eljárás esetén ajánlatkérõnek igazolnia kell, hogy az általa elõre nem látható okból bekövetkezett körülmények miatt nem lennének tarthatók az egyéb típusú eljárás törvényben elõírt határidõi.<br>
Ajánlatkérõ fenti kérdésben lényegében konkrétumokra nem hivatkozott. Indokként azt adta elõ, hogy a vízbázis-beruházás sürgõsségét a nagy nyári esõzések miatti károk indokolják. Ezen körülmény azonban már az év közepén tudott volt. A munkálatok elvégzése ajánlatkérõ számára nem sürgõs, hiszen a szerzõdést 2001. augusztus 31-ére kell teljesíteni. A felhívás és a dokumentáció nem tartalmazott elõírást a mûszaki ütemezésre, ezt az ajánlattevõk maguk határozhatták meg. Ütemezési elõírást kizárólag a fedezet felhasználására tett ajánlatkérõ, eszerint ez évben 2 M Ft-ot kell e célra fordítani. Megállapítható, hogy egyedül e tekintetben volt fontos számára a szerzõdés mielõbbi megkötése. A szerzõdés teljesítésének sürgõssége nem állt fenn, arra egyébként nem is hivatkozott ajánlatkérõ.<br>
Ajánlatkérõ utalt arra is, hogy a pénzügyi fedezet rendelkezésére állásáról 1999. október 12-én értesült, tehát ekkor indíthatta a közbeszerzési eljárást. Ezzel elismerte, hogy részérõl nem volt akadálya az eljárás ezen idõpontban történõ megindítására, azonban végül is 1999. november 8-án indította csak meg a közbeszerzési eljárást.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti jogalapja nem állt fenn, ajánlatkérõ egyéb eljárásfajtát is alkalmazhatott volna a szolgáltatás megrendelésére, például gyorsított, meghívásos eljárást, hiszen 1999. október 12-tõl kezdõdõen megfelelõ idõ állt rendelkezésére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében biztosított jogkörében eljárva észlelte, hogy ajánlatkérõ – túl azon, hogy az eljárásfajtát jogsértõen választotta – még a tárgyalásos eljárás szabályait sem tartotta be. A csatolt iratok szerint ajánlatkérõ az ajánlatok benyújtását követõen az ajánlatokat értékelte, és megállapította azok sorrendjét, majd az értékelés során az általa kiválasztott és késõbb nyertesnek kihirdetett ajánlattevõvel folytatott csak tárgyalást, mely tárgyaláson az ajánlatban tett ajánlati ár és mûszaki tartalom is módosításra került.<br>
Ajánlatkérõ erre vonatkozó nyilatkozata csupán azt tartalmazta, hogy összességében a legelõnyösebb ajánlatot választotta ki.<br>
A Döntõbizottság álláspontja szerint ajánlatkérõ jogsértõ módon járt el a tárgyalásos eljárás lefolytatása során.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése alapján az ajánlatkérõnek biztosítani kell az esélyegyenlõséget az ajánlattevõk számára.<br>
A Kbt. nem tartalmaz elõírást arra vonatkozóan, hogy az egyes ajánlattevõkkel meddig és milyen tartalommal, hogyan kell tárgyalást lefolytatni, és az egyes ajánlattevõkkel szemben a tárgyalásokat mikor lehet befejezettnek tekinteni. Az ajánlatok benyújtását követõen azonban, ha az ajánlatkérõ további tárgyalást tart indokoltnak, úgy valamennyi ajánlattevõ részére biztosítani kell a tárgyalást, ahol ajánlatukat módosíthatják, és ajánlatkérõ az így nyert végleges ajánlatokat kell hogy elbírálja. A tárgyalás tartása természetes és indokolt is, hiszen épp az a cél, hogy a beszerzés tárgyát a legkedvezõbb feltételekkel tudja ajánlatkérõ beszerezni.<br>
Ajánlatkérõ mindezeket elmulasztotta, csak az általa már nyertesként kiválasztott cégnek biztosított tárgyalási lehetõséget, ezzel a többi ajánlattevõt hátrányos helyzetbe hozta, tehát megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés d) pontja alapján megállapította a jogsértést és az f) pont alapján bírságot szabott ki ajánlatkérõvel szemben, illetve a jogsértésért felelõs szervezet vezetõjével szemben.<br>
A bírság mértékének megállapításánál a Döntõbizottság figyelemmel volt a beszerzés értékére, valamint arra is, hogy az 1999. szeptember 1-jétõl hatályba lépõ Kbt.-módosítás szabályai még nem váltak a mindennapos gyakorlat részévé.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 8.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>