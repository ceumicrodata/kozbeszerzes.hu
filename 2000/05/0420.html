<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0420)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.270/14/1999<br>
<br>
Tárgy: a Közbeszerzések Tanácsa Elnöke által kezdeményezett jogorvoslati eljárás Újszász–Zagyvarékas– Szászberek–Szolnok települések önkormányzatai közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa elnöke kezdeményezésére Újszász Város Önkormányzata (5052 Újszász, Szabadság tér 1.), Zagyvarékas Község Önkormányzata (5051 Zagyvarékas, Rákóczi u. 56.), Szászberek Község Önkormányzata (5053 Szászberek, Béke u. 1.), Szolnok Megyei Jogú Város Önkormányzata (5000 Szolnok, Kossuth tér 9.) – képviseli: dr. Varga Andrea ügyvéd (6720 Szeged, Széchenyi tér 5.) – szennyvízcsatorna-hálózat, valamint Szolnok városi szennyvíztisztító telepre történõ csatlakozás tárgyú közbeszerzési eljárás ellen indult jogorvoslati eljárásban a Döntõbizottság megállapítja, hogy ajánlatkérõk megsértették a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdését, valamint az 52. § (2) bekezdés d) pontjára tekintettel az 59. § (1) bekezdését, ezért ajánlatkérõkkel szemben összesen 7 000 000 Ft (azaz hétmillió forint) bírságot szab ki. Kötelezi Újszász Város Önkormányzatát 4 000 000 Ft (azaz négymillió forint), Zagyvarékas Község Önkormányzatát 2 000 000 Ft (azaz kétmillió forint), Szászberek Község Önkormányzatát és Szolnok Megyei Város Önkormányzatát 500 000 Ft- 500 000 Ft (azaz ötszázezer-ötszázezer forint) bírság megfizetésére a határozat kézhezvételét követõ 15 napon belül, a Közbeszerzések Tanácsa MNB 10032000-01720361-00000000 sz. számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt elõminõsítéses eljárást indított 1999. június 23-án a K. É.-ben közzétett részvételi felhívással. Ajánlatot Újszász–Zagyvarékas–Szászberek települések szennyvízcsatorna-hálózatának kivitelezésére, valamint a Szolnok városi szennyvíztisztító telepre történõ csatlakozás megvalósítására kért fõvállalkozási szerzõdés keretében.<br>
A részvételi jelentkezésre megadott határidõre – 1999. július 20. – 15 jelentkezés érkezett ajánlatkérõkhöz. A részvételi jelentkezéseket értékelte, mely során megállapította, hogy 6 jelentkezõ a szerzõdés teljesítésére pénzügyi, gazdasági vagy mûszaki szempontból nem alkalmas, míg a többi jelentkezõt ajánlattételre hívta fel 1999. június 23-án. A felhívott ajánlattevõk: Víz- és Csatornamûvek Koncessziós Rt., Keviép Kft., Alterra Kft., Hídépítõ Rt., Betonútépítõ Rt., Kötiviép 'B Kft., Magyar Aszfalt Kft., Délviép Kft., Metróépszolg Rt.<br>
A Közbeszerzési Döntõbizottság az elõtte, az alkalmasság tárgyában indított jogorvoslati eljárásban további három jelentkezõ, nevezetesen a Csõszer Rt., az Olajterv Rt. és az Innoterv Rt. ajánlattételre történõ felhívására utasította ajánlatkérõt. Utasította továbbá a Döntõbizottság a jogorvoslati eljárás során ajánlatkérõt arra is, hogy az ajánlatok elbírálásának szempontjait és azok fontossági sorrendjét az ajánlati felhívásban határozza meg. Felhívásra az elbírálás szempontjait fontossági sorrendben az ajánlatkérõ az alábbiak szerint határozta meg:<br>
– a pályázó éves évi árbevétele az 1996., 1997., 1998. évre,<br>
– megfelelõ leinformálható referencia,<br>
– kiegyensúlyozott gazdálkodás, pénzügyi stabilitás,<br>
– korrekt üzleti magatartás, megbízhatóság,<br>
– részvételi felhívásra jelentkezõ mûszaki, technikai felszereltsége,<br>
– kiírás feltételeinek maradéktalan teljesítése,<br>
– pénzügyi ütemterv, az önerõ biztosítása, finanszírozás szempontjából,<br>
– pénzügyi-mûszaki ütemezéshez való alkalmazkodás,<br>
– a kivitelezési idõ,<br>
– ajánlati ár,<br>
– a részvételi felhívásra jelentkezõ által felajánlott garanciális feltételek,<br>
– egyéb ajánlat.<br>
A pénzügyi fedezetre vonatkozóan az ajánlati felhívás 1. oldal második bekezdése a következõket tartalmazza: "A beruházó települések önkormányzatai céltámogatási pályázaton vissza nem térítendõ támogatást kaptak szennyvízcsatorna-hálózat 1999–2001. évben történõ megvalósítására. A beruházás megvalósításához szükséges pénzeszközök a céltámogatás, egyéb támogatások és a saját erõ útján válnak biztosítottá." Az ajánlati felhívás 6. pontja elõírta, hogy mit kell tartalmaznia az ajánlatnak. Ezek a következõk: a) az ajánlattevõ pályázó nevét, székhelyét, adószámát, cégjegyzékszámát okiratokkal alátámasztottan, b) a vállalás összegét és a kivitelezési határidõt (átfutási idõ naptári napban), az értelemszerûen kitöltött "Ajánlat" formanyomtatványon, c) a szerzõdés általános feltételeit figyelembe vevõ szerzõdéstervezetet, d) pénzügyi és mûszaki szakaszolást, e) a tervtõl esetlegesen eltérõ szerkezeti megoldásokat, illetve alternatív javaslatokat, f) a mûszaki és minõségi garanciavállalást, g) jótállási feltételeket, h) a szükséges aláírásokat. Az ajánlati felhívás 7. pontja részletezi, hogy a megajánlandó szolgáltatásoknak mit kell magukba foglalniuk. Ezek között részletezésre kerül az is, hogy a megajánlott szolgáltatásokkal kapcsolatban milyen költségek számolhatók el. A 8. pont az ajánlati árra vonatkozó elõírásokat tartalmazza.<br>
Az ajánlat elkészítéséhez az ajánlati felhíváson, dokumentáción kívül ajánlatkérõ konzultációs lehetõséget is biztosított 1999. szeptember 14-én. A feltett kérdésekre írásban válaszolt.<br>
Az 1999. október 14-i ajánlattételi határidõig hét ajánlat érkezett a következõ ajánlattevõktõl: Víz- és Csatornamûvek Koncessziós Rt., Betonútépítõ Rt., Metróépszolg Rt., Csõszer Rt., Keviép Kft., Kötiviép 'B Kft., Alterra Kft.<br>
Az ajánlatokat bizottság értékelte, amelyben az érintett települések önkormányzatainak képviselõi és felkért szakértõk vettek részt. A bírálat során az elsõ 5 értékelési szempontot figyelmen kívül hagyták arra hivatkozással, hogy azok értékelése az elõminõsítés során már megtörtént. A 6–12. szempontok szerinti értékelés alapján a települések képviselõi-testületi döntései szerint a Víz- és Csatornamûvek Koncessziós Rt. ajánlatát fogadták el nyertesnek. A döntést 1999. október 20-án nyilvánosan kihirdették, a szerzõdést a nyertessel megkötötték.<br>
A Közbeszerzések Tanácsa elnöke 1999. november 4-én kezdeményezett jogorvoslati eljárást. Indítványozta, hogy a Döntõbizottság vizsgálja meg a teljes közbeszerzési eljárás jogszerûségét, alkalmazzon ideiglenes intézkedést.<br>
Álláspontja szerint a lefolytatott közbeszerzési eljárás jogsértõ, mert ajánlatkérõ nem rendelkezik a szerzõdés teljesítését biztosító anyagi fedezettel, illetve biztosítékkal, hogy a teljesítés idõpontjában az anyagi fedezet rendelkezésre fog állni, továbbá nem az elbírálási szempontoknak megfelelõ legelõnyösebb ajánlat került elfogadásra.<br>
Ajánlatkérõ a jogorvoslati eljárás megszüntetését kérte részint elkésettség, részint megalapozatlanság miatt. Állítása szerint az indítvány azon része, mely arra irányul, vizsgálja meg a Döntõbizottság, rendelkezésre áll-e a beruházás fedezete, elkésett. A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint a beszerzéshez szükséges fedezettel az ajánlatkérõnek az eljárás megindításakor kell rendelkeznie. A közbeszerzési eljárást 1999. június 23-án indították, míg az ennek vizsgálatát kezdeményezõ irat 1999. november 4-én kelt. A Kbt. 79. § (5) bekezdése szerint a jogsértõ esemény megtörténtétõl számított 60 napon túl eljárás nem kezdeményezhetõ. Egyébként megalapozatlan is az eljárást kezdeményezõ irat, ugyanis az ajánlatkérõ a közbeszerzési eljárás indításakor az alábbiak szerint fedezettel rendelkezett:<br>
Beruházási összköltség:	3 896 776 E Ft<br>
Céltámogatás összege	–2 528 083 E Ft<br>
Saját forrás bruttó	1 368 693 E Ft<br>
Áfalevonás (–20%)	–273 739 E Ft<br>
Szükséges nettó saját forrás	1 094 954 E Ft<br>
Saját forrás összetevõi:<br>
Csatornamû társulatok<br>
társberuházási hozzájárulása	250 000 E Ft<br>
Megyei területfejlesztési alap	90 000 E Ft<br>
Vízügyi (KHVM) fejlesztési<br>
céltámogatás	30 000 E Ft<br>
Környezetvédelmi (KTM)<br>
fejlesztési céltámogatás	415 000 E Ft<br>
Szükséges bankhitel, illetve<br>
saját bevétel, egyéb forrás	309 954 E Ft<br>
Rendelkezésre álló saját forrás <br>
összesen	1 094 954 E Ft<br>
Becsatolta a számlavezetõ pénzintézet szándéknyilatkozatát a hitel folyósítása vonatkozásában is, hivatkozott a megítélt céltámogatást illetõen az Önkormányzatok Közlönyének 1999. évi 6. száma 297. oldal 61. sorszám alatti adataira.<br>
Álláspontja szerint megalapozatlan az indítvány a legelõnyösebb ajánlat tekintetében is. Az eljárás nyertese tette az összességében legelõnyösebb ajánlatot.<br>
Az elbírálás az ajánlati felhívásban meghatározott szempontok szerint történt. A nyertes a szerzõdési feltételeket maradéktalanul vállalta, egyedül õ tett szerzõdéssel is alátámasztott finanszírozási ajánlatot, pénzügyi és mûszaki ütemezésével folyamatosan alkalmazkodik az ajánlatkérõ igényeihez, a kivitelezési idõ a nyertesnél a legrövidebb, a leghosszabb garanciális feltételt, azaz 30 évet vállalt, és egyéb ajánlata is kedvezõ (a lakosság részére biztosított árkedvezmény, URH-rendszer kiépítése és önerõ-finanszírozás). A nyertes ajánlati ára ugyan nem a legalacsonyabb, azonban reálisnak tekinthetõ.<br>
Egyéb érdekeltként észrevételt tett a Víz- és Csatornamûvek Koncessziós Rt., Szolnok. Álláspontja szerint ajánlatkérõk rendelkeztek a szükséges fedezettel, e nélkül a céltámogatást sem nyerhették volna el. A nyertes ajánlat kiválasztása megfelelt a Kbt. szabályainak, ár szempontjából is kedvezõ volt (egy olcsóbb és egy azonos árú ajánlat volt).<br>
A Döntõbizottság 1999. november 17-én az ügyben tárgyalást tartott, és felhívta ajánlatkérõt a közbeszerzéssel kapcsolatban keletkezett, de a tárgyalásig meg nem küldött iratok csatolására. A felhívásnak ajánlatkérõ nem tett eleget, ezért 1999. december 7-én D-270/11/1999. számú határozattal, bírság kiszabása mellett kötelezte ajánlatkérõt ezek csatolására. A felhívásnak ajánlatkérõ 1999. december 14-én részben tett eleget. A Víz- és Csatornamûvek Koncessziós Rt.-nek az ajánlatában hivatkozott, ajánlatkérõkkel korábban kötött koncessziós szerzõdését a döntéshozatalig nem küldte meg.<br>
A Döntõbizottság a rendelkezésre álló iratok és a tárgyaláson elhangzottak alapján megállapította, hogy az indítvány alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
E rendelkezésbõl kitûnõen a fedezet rendelkezésre állása a közbeszerzési eljárás megindításának feltétele. Amennyiben a fedezet ebben az idõpontban nem áll rendelkezésre, az ajánlati felhívás közzététele jogsértõ. A jogsértõ esemény idõpontjának ily módon a részvételi felhívás közzétételét kell tekinteni. A részvételi felhívás 1999. június 23-án jelent meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint jogorvoslati eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított 60 napon belül lehet kérelmezni vagy kezdeményezni. A határidõ elmulasztása jogvesztéssel jár. A jogorvoslati eljárást kezdeményezõ irat 1999. november 4-én kelt. A 60 napos jogvesztõ határidõ elmulasztása miatt a Döntõbizottság elõtt már vitássá nem tehetõ, hogy a részvételi felhívás közzététele a fedezet meg nem léte miatt jogsértõ volt-e, avagy sem. Erre tekintettel a Döntõbizottság a részvételi felhívás jogszerûségét vizsgálat tárgyává nem tette.<br>
A kezdeményezõ irat azonban arra vonatkozóan is indítványt tartalmaz, hogy a Döntõbizottság vizsgálja meg az ajánlatkérõ eljárást lezáró döntését. Az indítványozó álláspontja szerint nem a legkedvezõbb ajánlat került kihirdetésre.<br>
E tekintetben az indítvány elkésettnek nem tekinthetõ, az eljárást lezáró döntés kihirdetésére 1999. október 20-án került sor.<br>
Eljárást lezáró döntése meghozatala körében ajánlatkérõ az ajánlatokat abból a szempontból is értékelte, hogy azok melyike tartalmaz a beruházás megvalósíthatósága érdekében ún. finanszírozási ajánlatot. E körben a tényállás feltárásához tartozik, hogy az ajánlati felhívás rendelkezett-e ilyen tartalmú ajánlat benyújtásáról, az ajánlattevõk milyen tartalmú információval rendelkeztek a fedezet meglétét illetõen; végsõ soron, hogy a fedezetet az ajánlatkérõ mikor és milyen forrásból teremtette meg. E körben a Döntõbizottság az alábbi tényállást állapította meg.<br>
A céltámogatási igénybejelentés szerint a beruházás összköltsége bruttó 3 896 776 E Ft.<br>
Ebbõl a részvételi felhívás kibocsátásakor az ajánlatkérõ a következõ forrásból a következõ összeggel rendelkezett: központi céltámogatás összege 2 528 083 E Ft (bruttó), továbbá az OTP ígérvényével, hogy 310–850 millió forint közötti összegû hitelt biztosít a beruházás megvalósításához.<br>
A beruházás tényleges megvalósítása a következõ forrásokból a következõ összegekkel történik (a támogatás odaítélésérõl szóló tájékoztató idõpontjával):<br>
– Megyei Területfejlesztési Tanács, Vidékfejlesztési Célelõirányzat: 66 000 E Ft (1999. november 1.)<br>
– Vízügyi Célelõirányzat: 29 927 E Ft (1999. november 1.)<br>
– Környezetvédelmi Fejlesztési Célelõirányzatra 1999. szeptember 10-én nyújtott be pályázatot, döntés még nincs.<br>
A rendelkezésre álló iratokból kétséget kizáróan megállapítható, hogy sem a részvételi felhívás, sem az ajánlati felhívás és a dokumentáció más részei sem tartalmaznak elõírást arra vonatkozóan, hogy az ajánlattevõknek a beruházás finanszírozására ajánlatot kell tenniük. Ilyen tartalmú rendelkezés létezését kizárja az is, hogy az ajánlatkérõ mint ahogy a jogorvoslati eljárás során is mindvégig állította, a fedezet a részvételi felhívás közzétételének idõpontjától rendelkezésére állt.<br>
Az iratokból az is megállapítható volt, hogy a közbeszerzési eljárás tárgya kizárólag a szennyvízcsatorna-hálózat kivitelezése volt, nem tartalmazta feladatként az elkészült létesítmény üzemeltetését. A felhívás és az ajánlati dokumentáció szerint az ajánlattevõ szerzõdéses kötelezettségei a létesítmény sikeres mûszaki átadás-átvételi eljárásával zárulnak.<br>
Az eljárás nyertese – a Víz- és Csatornamûvek Koncessziós Rt. – ajánlatában vállalta a csatornahálózat teljes körû kivitelezését, "Egyéb kiemelt ajánlata" szerint további ajánlatot tett a települések elkészült csatorna- rendszereinek koncessziós szerzõdés alapján 2030-ig történõ üzemeltetésre, valamint a kivitelezés finanszírozásának megteremtésére a következõk szerint. Vállalta környezetvédelmi és vízügyi célelõirányzatok és a Megyei Területfejlesztési Tanács támogatásának elnyeréséhez szükséges pályázatok elkészítését és menedzselését, segítség nyújtását a helyi csatornamû-társulat létrehozásában. Garanciát vállalt arra, hogy a "fenti források nem teljesülése esetén, az állami céltámogatáson túl jelentkezõ sajáterõ-szükségletet teljes egészében magára vállalja, s mint koncessziós díjat – az érvényben lévõ koncessziós szerzõdés 5. cikk b) pontjára hivatkozással megfelelõ kiegészítéssel – a számlázási ütemeknek megfelelõen megfizeti. Ezek szerint a VCSM Rt. garantálja a csatornarendszerek megépítését oly módon, hogy önkormányzati saját erõt nem igényel."<br>
Ajánlatkérõ éppen a nyertes fentiek szerinti "Egyéb kiemelt ajánlatára" tekintettel értékelte a legkedvezõbbnek az ajánlatot, konkrétan a 7. elbírálási szempontból kiemelkedõen jónak a nyertes ajánlatot éppen azzal az indokkal minõsítette, mely szerint "egyedül õ tett szerzõdéssel is alátámasztott finanszírozási ajánlatot."<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az 52. § (2) bekezdés d) pontja szerint pedig érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A nyertes Víz- és Csatornamû Koncessziós Rt. ajánlatának elválaszthatatlan részét képezte a beruházás finanszírozására, valamint az elkészült létesítmény üzemeltetésére tett ajánlat, a kivitelezés végrehajtására vállalt feltételek az ajánlat szerint csakis akkor érvényesek, ha a létesítmény üzemeltetõje is az ajánlattevõ lesz. A Döntõbizottság megállapította, hogy a nyertes ajánlat, a beszerzés tárgyát tekintve, fentiek szerint nem felelt meg az ajánlati felhívásban, illetve dokumentációban meghatározottaknak, ezért az ajánlat érvénytelen. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján a nyertes ajánlatot kizárólag az érvényes ajánlatok közül lehet kiválasztani. Azzal, hogy az ajánlatkérõ érvénytelen ajánlatot nyilvánított nyertesnek, megsértette az 59. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §(</a>1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani a verseny tisztaságát.<br>
A Döntõbizottság rendelkezésére álló iratok között megtalálható az ajánlatkérõk 1999. szeptember 10-én keltezett pályázata, amelyet a Környezetvédelmi Célelõirányzat elnyerése érdekében nyújtottak be. A pályázatból megállapíthatóan 1999. szeptember 10-i dátummal a Víz- és Csatornamûvek Koncessziós Rt. mint a jövõbeli üzemeltetõ is részt vett az anyag elkészítésében, konkrétan 168. oldalszám alatt õ készítette a "Bemutatkozás a leendõ üzemeltetõ részérõl" címû, 8 oldalas iratot, valamint 166. oldalszám alatt már a pályázatba került csatolásra az általa ekkor még a közbeszerzési eljárásban be sem nyújtott és késõbb nyertessé tett ajánlat mûszaki-pénzügyi ütemterve. Mindezekbõl megállapítható, hogy miközben az 1999. június 23-án ajánlattételre felhívott ajánlattevõk abban a tudatban készítették és nyújtották be október 14-én ajánlatukat, hogy a beruházás pénzügyi fedezete biztosított, a Víz- és Csatornamûvek Koncessziós Rt. együtt pályázott az önkormányzati saját erõ megszerzéséért az ajánlattevõkkel. A pályázatban 166. és 168. oldalszám alatt hivatkozott részek pedig azt bizonyítják, hogy az ajánlattételi idõszakban már az ajánlatkérõ éppen a késõbb nyertesnek nyilvánított Víz- és Csatornamûvek Koncessziós Rt. ajánlatára tekintettel tervezte a beruházás megvalósítását, ezzel durván megsértette a verseny tisztaságát. A fenti indoklásban kifejtettek szerint a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva megállapította, hogy ajánlatkérõk megsértették a Kbt. 24. § (1) bekezdését a verseny tisztasága tekintetében, valamint az 59. § (1) bekezdését az elfogadott ajánlat érvénytelenségére tekintettel.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta, tekintettel arra, hogy a közbeszerzési eljárást lezáró szerzõdés megkötésre került. A bírság kiszabásánál tekintettel volt a Döntõbizottság arra, hogy a beszerzés igen nagy értékû (3 milliárd Ft fölötti), továbbá a közbeszerzési eljárás jogszerûsége igen nagy mértékben a gesztorként eljáró Újszász Város Önkormányzatának magatartásán múlott. Továbbá tekintettel volt a Döntõbizottság arra is, hogy az egyes önkormányzatok részvétele a beruházás volumenében eltérõ megoszlású, Újszász és Zagyvarékas települések a teljes beruházási összköltségbõl kétharmad részben részesülnek, míg Szolnok város és Szászberek önkormányzatai a beszerzési érték tekintetében csak töredéket képviselnek.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 31.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
 a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>