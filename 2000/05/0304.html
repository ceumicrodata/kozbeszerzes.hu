<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0304)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.266/19/1999<br>
<br>
Tárgy: a KÉSZ Kft. jogorvoslati kérelme az Országos Orvosi Rehabilitációs Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Lovász Éva ügyvéd (6721 Szeged, Szilágyi u. 2.) által képviselt Könnyûszerkezet Építõ és Szolgáltató Kft. (6721 Szeged, Szilágyi u. 2., a továbbiakban: kérelmezõ) kérelmezõ az Országos Orvosi Rehabilitációs Intézet (1122 Budapest, Szanatórium u. 2., a továbbiakban: ajánlatkérõ) "az Országos Orvosi Rehabilitációs Intézet rekonstrukciója során megvalósuló új, 340 ágyas kórház-épületegyüttes kivitelezési munkái orvostechnológiával együtt, meglévõ, mûködõ kórház területén" tárgyú közbeszerzési eljárása ellen indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#37">Kbt.) 37. §</a> (3) bekezdését, valamint a 24. § (1) és (2) bekezdésére tekintettel a 63. § (3) és (4) bekezdését, ezért az ajánlatkérõnek az elõminõsítési eljárás megindítására kiírt részvételi felhívásra vonatkozó döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. október 20-i számában jelentette meg részvételi felhívását elõminõsítési eljárás megindítására. A beszerzés tárgyaként "az Országos Orvosi Rehabilitációs Intézet rekonstrukciója során megvalósuló új 340 ágyas kórház-épületegyüttes kivitelezési munkái orvostechnológiával együtt, meglévõ mûködõ kórház területén"-t jelölte meg. Megadta a telek területében, beépítettségében a megmaradó és az új épületek területében a fõbb paramétereket, az épületek szintjeit.<br>
A felhívás 3. c) pontjában a részajánlattétel lehetõségét kizárta. A 9. pontban elõírta részvételre jelentkezõk pénzügyi és gazdasági alkalmasságának igazolását bizonyító tényeket és adatokat, továbbá a mûszaki alkalmasság körében a referenciák igazolására az elõzõ 2 év és az 1999. évben folyamatban lévõ vagy befejezett legjelentõsebb egészségügyi beruházásai adatainak (összeg, teljesítési idõ, szerzõdõ fél, rövid mûszaki leírás, mûszaki átadás-átvétel jegyzõkönyve, maximum 5 db fotó, a referenciát adó személy) ismertetését írta elõ.<br>
A felhívásban részvételre jelentkezõk alkalmassága, illetve alkalmatlansága minõsítésének szempontjait ajánlatkérõ a 10. pontban a következõk szerint határozta meg:<br>
a) A részvételre jelentkezõk alkalmassága elbírálásának szempontjai:<br>
– a jelentkezõ szervezet pénzügyi, gazdasági megbízhatóságának hitelt érdemlõ igazolása,<br>
– Az elõzõ 2 év és az 1999. évben folyamatban lévõ vagy befejezett egészségügyi beruházásainak összvolumene, értéke eléri a tárgyi beruházás legalább 50%-át,<br>
– nemzetközileg elismert minõségtanúsító rendszernek megfelelõ tanúsítvány becsatolása.<br>
b) A részvételi jelentkezõnek a szerzõdés teljesítésére alkalmatlanná minõsítésének szempontjai:<br>
– a jelentkezõ ajánlattevõ (szervezet) pénzügyi, gazdasági megbízhatósága nem került hitelt érdemlõen igazolásra a feladat megvalósítása szempontjából,<br>
– ha a jelentkezõ nem tudja igazolni az elõzõ 2 évben – egészségügy területén – a megadott mértékû létesítmény kivitelezését.<br>
A részvételi jelentkezés feltételéül ajánlatkérõ elõírta az elõminõsítési dokumentáció anyagának 200 000 Ft+áfa díjú megvásárlását.<br>
"A második fordulóban" az ajánlati dokumentáció díját részajánlat-egységenként 200 000 Ft+áfában határozta meg, a fõvállalkozási teljes ajánlati dokumentáció díját pedig 1 M Ft+áfában.<br>
A részvételi dokumentáció tartalmazta az építési engedélyezési tervdokumentáció helyszínrajzát, valamint a bontási létesítményjegyzéket és az építési engedélyezési tervdokumentáció szakági mûszaki leírásait.<br>
Kérelmezõ 1999. november 2-án benyújtott jogorvoslati kérelme szerint ajánlattevõ részvételi felhívása sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében elõírt esélyegyenlõség alapelvét. A mûszaki alkalmasság igazolása körében az egészségügyi beruházások referenciái, valamint az alkalmasság bírálati szempontok közül a referenciák összvolumenére, értékére vonatkozó elvárás (azok érjék el a tárgyi beruházás legalább 50%-át) jelentõsen leszûkíti a potenciális ajánlattevõk körét, nem igazodnak a közbeszerzés tárgyához.<br>
Álláspontja szerint csak néhány cég rendelkezik az elvárt mértékû referenciával, azonban az egészségügyi beruházással kapcsolatban nincs olyan mûszaki indok, amely ilyen ajánlatkérõi elvárások alkalmazását tenné szükségessé. A beruházás értékét a részvételi felhívás ismeretében csak kalkulálni lehet, a nem ismert beruházási érték 50%-ához kapcsolódóan. Ez ahhoz vezethet, hogy kizárhatnak egy jelentkezõt olyan indokkal, hogy néhány 100 000 Ft-tal a szükségesnél kisebb referenciaösszeget mutat be. A felhívás nem elég egzakt, ez alapján nem lehet korrekt ajánlatot tenni, illetve azt eldönteni, hogy érdemes-e részt venni a közbeszerzési eljárásban.<br>
Ajánlatkérõ észrevételében a kérelem alaptalanság miatti elutasítását kérte. Álláspontja szerint a tárgyi nagy volumenû, komplex speciális és orvostechnológiai részeket és magába foglaló építési beruházás megvalósítását (intenzív terápiás és kómarészleggel, amputációs és agymûtétekre alkalmas mûtõvel, mûvégtaggyártó részleggel, mozgásképtelen betegek mozgatásával) csak megfelelõ szakismerettel és gyakorlattal, lehetõleg az üzemeltetést is ismerõ vállalkozás végezheti. A teljesítésre alkalmas ajánlattevõk kiválasztási szempontjait erre tekintettel határozta meg. E speciális szakismeretre akkor is szükség van, ha az orvostechnológiai munkákat alvállalkozó végzi, megfelelõ alvállalkozó ezen szakismeret nélkül nem választható ki. A Kbt. elõírását az esélyegyenlõségre vonatkozóan a teljesítésre alkalmas résztvevõkre, ajánlattevõkre kell alkalmazni.<br>
A részvételi dokumentációt 13 cég vásárolta meg, amely bizonyítja, hogy az alkalmassági követelmények teljesíthetõségét az átlagosnál jóval többen vállalták, lehetõség van továbbá társfõvállalkozóként is ajánlatot tenni.<br>
Ajánlatkérõ tárgyaláson tett nyilatkozata szerint aki ajánlatot tesz, az a részvételi felhívás mûszaki tartalma alapján fel tudja mérni, hogy milyen volumenû – azaz forintértékû – ajánlatot kíván tenni.<br>
Az egyéb érdekeltek közül a Csõszer Rt. szerint a részajánlat kizárása sérti az esélyegyenlõség elvét a részvételi felhívás 3. c) pontja és 12. pont 3. francia bekezdése ellentmondásos.<br>
A Magyar Építõ Rt. szerint az egészségügyi beruházásokra vonatkozó referencia elõírása nem korlátozza a versenyt, annak célja a legalkalmasabb ajánlattevõ kiválasztása.<br>
A Döntõbizottság a tárgyaláson a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésére tekintettel felhívta a figyelmet arra, hogy hivatalból megvizsgálja a részvételi felhívás 3. c) pontja és a 12. pont 3. francia bekezdése közötti esetleges ellentmondást, valamint hogy a teljes ajánlati dokumentáció ára megfelel-e a Kbt. elõírásainak.<br>
Kérelmezõ erre tekintettel kérte az ellentmondó rendelkezések vizsgálatát is. Ajánlatkérõ elismerte, hogy téves elírás szerepel a felhívás 12. pont 3. francia bekezdésében, elõadta, hogy azt az ajánlati felhívásban kívánta helyesbíteni.<br>
A tárgyaláson elõadta, hogy a részvételi és ajánlati dokumentáció díját a tervezõi és lebonyolítói (pl. szerzõdéskötés, egyeztetési tervek, átvételi, felülvizsgálati) költségek figyelembevételével határozta meg.<br>
A Döntõbizottság az eljárást a D. 266/6/1999. sz. határozatával felfüggesztette.<br>
A kérelmezõ jogorvoslati kérelme megalapozott.<br>
<br>
1. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése alapján az ajánlatkérõ köteles biztosítani a verseny tisztaságát és nyilvánosságát, valamint az ajánlattevõk számára az esélyegyenlõséget.<br>
A két szakaszból álló eljárás során a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(4) bekezdése alapján alkalmazni kell – többek között – a Kbt. 33. § (3) bekezdését is, azaz az ajánlatkérõ lehetõvé teheti a közbeszerzés egy részére történõ ajánlattételt. (Az, hogy egy ajánlatkérõ él-e vagy sem ezen jogával, nem jelenti a Kbt. szabályainak sérelmét.)<br>
Ajánlatkérõ a tárgyaláson maga is elismerte, hogy elírás történt a részvételi felhívásban akkor, amikor a 3. c) ponttal szemben – amely szerint részajánlat nem tehetõ – a 12. pont 3. francia bekezdésében az ajánlati dokumentáció díja részajánlategységenként került meghatározásra.<br>
Az ellentmondásos, értelmezhetetlen megfogalmazás következtében ajánlatkérõ nem tett eleget a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(4) bekezdése szerinti elõírásnak, azaz nem határozta meg (pontosan, egyértelmûen), hogy lehetõvé teszi-e a részajánlattételt. E magatartása sérti a Kbt. 24. §-ában foglalt elveket is, hiszen nem nyújt megfelelõ információt a potenciális ajánlattevõk számára, alkalmas félrevezetésükre, azaz arra, hogy eltérõen értelmezzék azt, lehet-e részajánlatot tenni, és eltérõ értelmezésük alapján döntsenek arról, hogy tesznek-e ajánlatot vagy sem. Mindez sérti a verseny tisztaságát és az ajánlattevõk esélyegyenlõségét.<br>
<br>
2. A kifogásolt mûszaki alkalmassági [10. a) pont 2. francia bekezdése], alkalmatlansági [10. b) pont 2. francia bekezdése], referencia-elõírások vizsgálata során a Döntõbizottságnak abban a kérdésben kellett állást foglalnia, hogy:<br>
a) ajánlatkérõ jogszerûen követelte-e meg az egészségügyi referenciákat és ezzel összefüggésben<br>
b) az elõírások megfelelõ egzaktsággal, pontossággal, közérthetõen kerültek-e meghatározásra.<br>
a) A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint a mûszaki alkalmasság igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése alapján alkalmazandó Kbt. 44. § (4) bekezdése szerint a felhívásban meg kell határozni, hogy a Kbt. 44. § (1), illetõleg (2) bekezdésében – a pénzügyi és gazdasági, valamint a mûszaki alkalmasság igazolása körében – foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint az ajánlatkérõnek a 44. § (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a 44. § (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Továbbá a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A Kbt. fent idézett 44. § (2) bekezdés a) pontja, valamint (5) bekezdése alapján az ajánlatkérõnek a mûszaki alkalmasság igazolását a közbeszerzés tárgyára kell korlátoznia (az adott feladat specifikációinak megfelelõ szervek kiválasztása mellett).<br>
Jelen esetben azt szükséges figyelembe venni, hogy a beruházásnak egy meglévõ mûködõ kórház területén, ahhoz kapcsolódóan kell megvalósulnia, a létesítmény funkcióiból eredõ sajátosságok mellett. E sajátosságok közé tartozik az intenzív terápiás és kómarészleg, a speciális mûtõ, a mûvégtaggyártó részleg megvalósítása, mozgásképtelen betegek mozgatásának biztosítása. <br>
Ezek figyelembevételével indokolt, hogy a beruházás orvostechnológiai részeit olyan személy valósítsa meg, aki egészségügyi építési szakmai tapasztalatokkal rendelkezik.<br>
Tekintettel azonban arra, hogy ajánlatkérõ fõvállalkozási szerzõdést kíván kötni a beruházás megvalósítására, jogos érdekei sérelmét nem jelenti az, ha a nyertes ajánlattevõnek csak (pl. egyik) alvállalkozója rendelkezik ilyen referenciákkal. Az ilyen alvállalkozó megfelelõ kiválasztásához pedig már nem szükséges egészségügyi beruházási referencia megléte a fõvállalkozó ajánlattevõ részérõl, elégséges a tõle általában elvárható (üzleti) gondossággal eljárnia a kiválasztás során.<br>
Fentiekre tekintettel a Döntõbizottság álláspontja szerint az ajánlatkérõ megszegte a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésében foglaltakat akkor, amikor a 44. § (5) bekezdésének megfelelõen nem a közbeszerzés tárgyára korlátozta a mûszaki alkalmasság igazolását akkor, amikor az egészségügyi referenciát a fõvállalkozóval szemben követelte meg.<br>
b) A fent idézett <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában foglalt rendelkezések összevetése alapján megállapítható, hogy az alkalmassági és alkalmatlansági szempontok rendkívül szoros összefüggésben állnak egymással. Az alkalmatlansági szempontot az alkalmassági szempontból kiindulva, annak alapján kell meghatározni, az alkalmasságot érintõ körülmények teljességére (megléte, hiánya, fogyatékossága) tekintettel.<br>
Erre tekintettel az alkalmassági és az alkalmatlansági szempontok – egy adott közbeszerzési eljáráson belül – egymás nélkül nem értelmezhetõek, a bennük foglalt elõírások nem lehetnek ellentmondóak, nem egyértelmûek.<br>
Egy ajánlatkérõ nem tesz eleget – a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében foglalt elvekre is figyelemmel – az alkalmassági és az alkalmatlansági szempontok meghatározására elõírt kötelezettségének akkor, ha nem egyértelmûen, pontosan értelmezhetõen, egymásra épülõen, ellentmondásmentesen határozza meg az alkalmassági és alkalmatlansági szempontokat.<br>
A Döntõbizottság álláspontja szerint jelen közbeszerzési eljárás ajánlatkérõje nem tett eleget e kötelezettségének.<br>
A mûszaki alkalmassági szempontban az elõzõ 2 év és az 1999. évben folyamatban levõ vagy befejezett egészségügyi beruházásokat határozza meg, míg a mûszaki alkalmatlansági szempontnál csak az elõzõ 2 évre vonatkozóan ír elõ kötelezettséget.<br>
Az alkalmassági szemponton belül a beruházás "összvolumenének, értékének" kell elérnie a tárgyi beruházás legalább 50%-át, míg az alkalmatlansági szempontnál a "megadott mértékû" létesítménykivitelezésekrõl beszél.<br>
Tekintettel arra, hogy feltünteti, és így egyben meg is különbözteti az "összvolumenû", "érték" és "mérték" fogalmát, azt kell vélelmezni, hogy kiíráskori álláspontja szerint azok tartalma eltérõ. Ezekre azonban nem adott meghatározásokat.<br>
Ajánlatkérõ a tárgyaláson azt nyilatkozta, hogy mindhárom fogalom alatt forintban meghatározott értéket ért. Ezzel szemben a Döntõbizottság álláspontja szerint a három fogalom tartalma eltérõ.<br>
A volumen mennyiséget jelent. Az érték valaminek a tulajdonságát, amely a társadalom és az egyén számára való fontosságot fejezi ki (és amely áru esetén pénzben is kifejezhetõ). A mérték pedig mérés alapjául szolgáló, meghatározott mennyiséget, nagyságot jelent.<br>
A fogalmak összevetése alapján nem állapítható meg, hogy az értékelési szempontot ajánlatkérõ mire vonatkoztatta.<br>
Mindezek alapján megállapíthatta, hogy ajánlatkérõ nem tett eleget a fentiekben részletezett, a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(4) bekezdésében foglalt, a 44. §-a szerinti kötelezettségének, mivel nem határozta meg a mûszaki alkalmassági, alkalmatlansági szempont tartalmát.<br>
A Döntõbizottság hangsúlyozni kívánja, hogy az idézett <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi felhívásban kell meghatározni a Kbt. 44. § (1) és (5) bekezdése szerinti követelményeket. Ez azt jelenti, hogy az alkalmasság, alkalmatlanság kritériumait a részvételi felhívásnak önmagában kell tartalmaznia, a részvételi dokumentációban foglaltak ismerete nélkül is eldönthetõnek, értelmezhetõnek kell lennie a követelmények tartalmának.<br>
Az ajánlatkérõ által használt kitételek nemcsak arra alkalmasak, hogy – a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében elõírt, fent idézett elveket megsértve – az ajánlattevõket félrevezessék, de azok alapján az sem dönthetõ el, hogy maga az ajánlatkérõ kiket kívánt a jelentkezõk közül alkalmassá, alkalmatlanná nyilvánítani.<br>
Amennyiben egyébként ajánlatkérõ egyértelmûen és a referenciául szolgáló beruházások mértékére tekintettel határozta volna meg az alkalmassági, alkalmatlansági bírálati szempontokat, az ajánlatkérõk a részvételi felhívás alapján meg tudták volna határozni, hogy mit jelent az, hogy a referenciamunkáknak el kell érniük a tárgybani beruházás mértékének legalább 50%-át.<br>
Tárgybani esetben ugyanis a mérték a terület és az épületek négyzetméter szerinti nagyságát, az épületek és az emeletek darabszámát jelenti.<br>
A részvételi felhívás 3. a) pontja pedig ezeket az adatokat tartalmazza, így a számítás elvégezhetõ.<br>
<br>
3. A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdése szerint a dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani.<br>
Ez azt jelenti, hogy a tárgybani építési beruházás megvalósításával kapcsolatban – a közbeszerzési eljárásra tekintet nélkül is – felmerülõ, az ajánlatkérõ által elismerten beszámított tervezõi (pl. kiviteli tervek készítése), lebonyolítási költségek nem vehetõk figyelembe (függetlenül a költségek nagyságától).<br>
Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdését, amikor nem a kizárólag a közbeszerzési eljárásra tekintettel felmerült költségeket vette alapul a részvételi és az ajánlati dokumentáció árának meghatározásakor.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján a rendelkezõ részben írtak szerint határozott. A költségek viselésérõl a Kbt. 88. § (1) bekezdés h) pontja rendelkezik, a jogorvoslat jogát a Kbt. 89. § (1) bekezdése biztosítja.<br>
Ajánlatkérõ a döntõbizottsági tárgyalást követõen, 1999. november 24-i keltezéssel nyilatkozatot juttatott el a Döntõbizottsághoz, amellyel kapcsolatban a Döntõbizottság a következõkre kívánja felhívni a figyelmet:<br>
<br>
1. A <a href="http://net.jogtar.hu/jr/gen/getdoc.cgi?docid=99500040.tv#83">Kbt. 83. § </a>(1) bekezdése alapján a felek és az egyéb érdekeltek a tárgyalás befejezéséig terjeszthetik elõ bizonyítékaikat, így kérelmezett nyilatkozata elkésett.<br>
<br>
2. A felek képviselõinek felkészülten kell megjelenniük a tárgyaláson, ha szükséges, szakértõkkel együtt. A részvételi felhívás tartalmáról – jelen esetben arról, hogy az ajánlatkérõ milyen értéket vett alapul a tárgyi beruházás 50%-ának meghatározásához – külön felkészülés nélkül is kell tudni nyilatkozni.<br>
<br>
Budapest, 1999. december 10.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>