<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0302)
</b></h2><FONT size=3><i><u></i></u><br>
1024 Budapest. Margit krt. 85.<br>
Ikt. sz.: D.299/12/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a NIIFI közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: bizottság elnöke) a Nemzeti Információs Infrastruktúra Fejlesztési Iroda (1132 Budapest, Victor Hugo u. 18–22., továbbiakban: ajánlatkérõ) "hat vidéki, öt budapesti regionális központ KLTE, JATE, JPTE, ME, GATE, VE, ELTE, BME, MEH, MTA SZTAKI, MTA KFKI, valamint a NIIF Központ között nagy sebességû, redundáns SDH-hálózatra épített ATM számítógépes gerinchálózat megvalósításához szükséges aktív eszközök, ATM-kapcsolók, routerek, ethernetkapcsolók, munkaállomások, hálózati üzemeltetést szolgáló szoftvereszközök beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, valamint a Kbt. 37. § (3) bekezdésben foglaltakat, ezért ajánlatkérõ döntéseit az eljárás megindításáig visszamenõleg megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. november 5-én hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, a rendelkezõ részben meghatározott beszerzés tárgyában. Az eljárási fajta választásának indokaként ajánlatkérõ elõadta, hogy a felsõoktatási intézmények 2000. január 1-jétõl esedékes integrációja miatt szükséges nagy sebességû adatátviteli összeköttetés határidõre csak így valósítható meg. Az integrációról szóló 1999. évi LII. törvény 1999. június 12-én került kihirdetésre, és 2000. január 1-jétõl lép hatályba. Erre tekintettel a mihamarabbi összeköttetés létesítése elengedhetetlen.<br>
Az ajánlati felhívást ajánlatkérõ négy cégnek küldte meg: Compaq Computer Magyarország Kft., LNX Lias Networkx Hálózatintegrációs Kft., Siemens Telefongyár Kft. és Synergon Informatikai Rt.<br>
A felhívás szerint a részajánlattétel és a többváltozatú ajánlattétel megengedett volt.<br>
Ajánlatkérõ dokumentációt is biztosított ajánlattevõk részére, 100 000 Ft+áfa áron.<br>
A dokumentáció egy 12 oldalból álló, egyszerû fûzéssel készült irat, mely tartalmazta az ajánlati felhívást, valamint a mûszaki specifikációt. A dokumentáció 5–6. oldala konkrét készüléktípusokat tartalmaz a megvalósítandó aktív eszközök vonatkozásában (Cisco termékek).<br>
A dokumentáció 5. oldal 3.12. pontja az alábbi elõírást is tartalmazza: A cikkszámokat egyértelmû funkcionalitás specifikációjaként írja elõ. Amennyiben ajánlattevõ – opcióként – funkcionalitásában megfelelõbb gyártmányt tud ajánlani, azt ajánlatkérõ elfogadhatja.<br>
Az ajánlati felhívás szerint az ajánlatok benyújtásának határideje az ajánlati felhívás közlését követõ 15. nap.<br>
Az elsõ tárgyalás idõpontja az ajánlatok benyújtását követõ 7. nap.<br>
Ajánlatkérõ elõírta a pénzügyi, gazdasági és mûszaki alkalmasság igazolására kért adatokat, tényeket.<br>
A nyertes ajánlatot a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja szerint a legalacsonyabb összegû ellenszolgáltatás szempontja alapján kívánta kiválasztani.<br>
A Döntõbizottság elnöke a törvényes határidõn belül a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján jogorvoslati eljárást kezdeményezett az ajánlatkérõ közbeszerzési eljárása ellen. Álláspontja szerint a Kbt. 70. § (1) bekezdés c) pontját megalapozó körülmények nem állnak fenn. Az ajánlatkérõ által hivatkozott 1999. évi LII. törvénymódosítás 1999. június 12-én került kihirdetésre.<br>
A kihirdetés és hatálybalépés közötti idõszak megfelelõ idõt biztosított arra, hogy az ajánlatkérõ feladatait illetõen ne kerüljön rendkívüli sürgõsségi helyzetbe. A törvény hatálybalépése nem jelenti azt, hogy erre az idõpontra az ajánlati felhívásban megjelölt feladatot el kell végezni.<br>
Kérte ideiglenes intézkedés alkalmazása mellett, hogy a Döntõbizottság állapítsa meg a jogsértést és semmisítse meg az ajánlati felhívást.<br>
A Döntõbizottság a jogorvoslati eljárást 1999. november 19-én megindította, és az ajánlatkérõtõl beérkezett iratanyag áttanulmányozása alapján 1999. november 23-án ideiglenes intézkedésként a közbeszerzési eljárást felfüggesztette.<br>
A Döntõbizottság eljárása során észlelte, hogy a 12 lapból álló dokumentáció árát ajánlatkérõ 100 000 Ft+áfa összegben határozta meg, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján vizsgálatát ennek okára is kiterjesztette.<br>
Ajánlatkérõ érdemi észrevételében eljárását jogszerûnek minõsítette, a rendkívüli sürgõsség álláspontja szerint rajta kívülálló okok miatt állt elõ.<br>
Indoklásként elõadta, hogy az eljárás megindításának indokoltsága három elemre épült.<br>
– az 1999. december 31-i határidõ betartásának szükségessége,<br>
– ajánlatkérõ jogkörén kívül álló döntési láncolat,<br>
– két, egymással mind mûszakilag, mind gazdaságilag szorosan összefüggõ eljárás indítása, amelyek közül a hálózat kiépítésére kiírt közbeszerzési eljárást feltétlenül meg kellett hogy elõzze az eszközbeszerzés.<br>
A felsõoktatási intézményhálózat átalakításáról szóló 1999. évi LII. törvény 2000. január 1-jével elrendelte a felsõoktatási intézmények integrációját. Az egyes régióközpontok által kiszolgált és korábban különálló szervezetek közötti és együttes hálózati kommunikáció az integráció pillanatától többszörösére emelkedik, amelyet a jelenleg meglévõ adatátviteli, kommunikációs kapcsolat nem tud ellátni. A 2000. január 1-jei határidõ betartása ennek alapján szakmailag indokolt.<br>
A törvény kihirdetését követõen jelent meg a NIIF Programról szóló 95/1999. (VI. 23.) Korm. sz. rendelet, amely a kihirdetést követõ 15. napon lépett hatályba. E rendelet kiemelten a felsõoktatási intézmények országos számítógépes hálózati kapcsolatainak összehangolt fejlesztését tûzte ki célul.<br>
A NIIF Program tanácsának alakuló ülésére 1999. augusztus 24-én került sor, mely a fejlesztési terv legrövidebb idõn belüli megvalósítását rendelte el.<br>
A mûszaki tartalom kidolgozását az újonnan megalakítandó mûszaki tanács feladatává tette, mely szervezet az alakuló ülését 1999. szeptember 8-án tartotta. Ezt követõen a mûszaki tanács többször is ülésezett. Bizottságot küldött ki a nagy sebességû adathálózati kapcsolat fejlesztési koncepciója alapján a részletes mûszaki megvalósítás kidolgozására, a közbeszerzési eljárás dokumentumainak elkészítésére.<br>
A megvalósítást két fázisban határozták meg: az elsõ fázisban a hálózat kiépítését, második fázisban a végponti eszközök beszerzését.<br>
Az elsõ fázis megvalósítására hirdetmény közzétételével tárgyalásos eljárást indított, mely 1999. október 20-án került közzétételre.<br>
A részvételi felhívásra 1999. november 2-án öt cég jelentkezett. Ezzel vált egyértelmûvé, hogy az adatátviteli összeköttetések megvalósítása versenyeztetés mellett lehetséges. 1999. november 4-én került sor az ajánlati felhívás és dokumentáció átadására. Ezt követõen 1999. november 5-én indították meg a jelen közbeszerzési eljárást.<br>
A hálózat mûködésének feltétele, hogy a fenti alaphálózati összeköttetések végberendezései az egyes felsõoktatási helyszíneken rendelkezésre álljanak 1999. december 31-ére.<br>
Amennyiben jelen közbeszerzési eljárás elhúzódna, úgy a magyar felsõoktatás meghatározott régiójának lesz ugyan nagy sebességû hálózata, de az nem tud mûködni.<br>
Ajánlatkérõ álláspontja szerint a rendkívüli sürgõsség fennállt, ezt a felsõoktatási intézmények átalakításáról szóló 1999. évi LII. törvény meghatározott rendje és egy ettõl teljesen független kormányrendelet idõbeli diszharmóniája kényszerítette ki.<br>
A dokumentáció ellenértékét ajánlatkérõ négy tétel összeadása alapján állapította meg. A jogi szakértõ díjazása a Kbt. elõírásainak megfelelõ anyag készítéséért, mûszaki dokumentációt kidolgozók és összeállítók szakértõi díja, szerkesztést végzõ munkatárs bérköltsége és másolás, bekötés és egyéb dologi költség. Ez összesen 425 410 Ft-ot tett ki, ennek alapján került megállapításra a 100 000 Ft-os összeg, hiszen a dokumentációt az ajánlattételre felhívott négy cég vásárolta meg.<br>
Az egyéb érdekeltek közül a Compaq Computer Magyarország Kft. álláspontja szerint ajánlatkérõ jogszerûen folytatja a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása ellen kezdeményezett jogorvoslati indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályzat a Kbt. 70. §-a tartalmazza.<br>
Ajánlatkérõ az ajánlati felhívásban hirdetmény közzététele nélküli tárgyalásos eljárási forma alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja akkor engedi a hirdetmény közzététele nélküli tárgyalásos eljárási forma alkalmazását, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
E törvényhely alkalmazásának akkor van helye, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a nyilvános eljárásban elõírt határidõk nem betarthatók.<br>
Ajánlatkérõ a felsõoktatási intézményhálózat átalakításáról, továbbá a felsõoktatásról szóló 1993. évi LXXX. törvény módosítása tárgyában 1999. június 12-én hatályba lépõ 1999. LII. törvényre alapította a beszerzés indokoltságát.<br>
Az eljárás 1999. november 5-én történõ megindítását azzal indokolta, hogy egyrészrõl 1999. június 12-tõl folyamatosan történt a hivatkozott törvényi rendelkezés alapján az új szervezeti rendszer kiépítése, másrészt elõször a hálózatkiépítést kellett megvalósítania.<br>
Ajánlatkérõ fenti hivatkozásai nem megalapozottak.<br>
A belsõ ügyrend kialakítása, szervezettsége nem ok a késedelemre, ezek nem ajánlatkérõ érdekkörén kívül, hanem ajánlatkérõ érdekkörén belül jelentkeztek.<br>
A hálózat kiépítésére ajánlatkérõ hirdetmény közzétételével indított tárgyalásos eljárást, annak megindításakor módja lett volna ezen eszközök beszerzésére is eljárást indítani, akár egy eljáráson belül is.<br>
Az a hivatkozása sem elfogadható ajánlatkérõnek, hogy a hálózat megvalósítására kiírt közbeszerzési eljárásban jelentkezõk alapján állapította meg, hogy versenyeztetés lehetséges, hiszen a már megindított eljárás után is van lehetõség az ajánlati felhívás visszavonására, így semmi nem indokolta, hogy jelen beszerzést a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással a hálózatkiépítésre irányuló közbeszerzési eljárás megindítását követõen kezdje el.<br>
Ajánlatkérõ nem adta indokát annak sem, hogy a megvalósításra az általa megjelölt 2000. január 1-jei határidõ tartása miért feltétlenül indokolt. A hivatkozott törvény ilyen elõírást nem tartalmaz, NIIF Program Tanácsának 1999. augusztus 24-i ülésérõl becsatolt jegyzõkönyv sem ír elõ határidõt, csak annyit, hogy a "lehetõ legrövidebb idõn belül a fejlesztéssel kapcsolatos közbeszerzési eljárást az iroda folytassa le".<br>
A fejleszteni kívánt felsõoktatási intézmények között pillanatnyilag is létezik, méghozzá hazai viszonyokhoz képest meglehetõsen jónak mondható, 2 Mbit/sec vagy az alatti, de üzemelõ kapcsolat, amin jelenleg is bonyolódik ezen intézmények adatcsere-, fõként internetes forgalma, tehát olyanfajta sürgõsség, amely valamely szolgáltatás, igény kielégítésének a teljes hiánya folytán létezne – nem áll fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdése alapján a dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani.<br>
E szakasz szerint a dokumentációért csak az annak elõállításával és rendelkezésre bocsátásával kapcsolatosan ténylegesen felmerült költségnek megfelelõ összeget lehet kérni.<br>
Ennek alapján nem lehet elszámolni a mûszaki szakértõk bruttó megbízási díját, hiszen ezt a mûszaki dokumentációt akkor is el kellett volna készítenie a fejlesztés érdekében, ha nem folytatnak le közbeszerzési eljárást.<br>
Tehát a dokumentáció ellenértékét ajánlatkérõ jogsértõ módon állapította meg, amikor a szakértõk díját is annak részévé tette.<br>
A Döntõbizottság az eljárása során észlelte, hogy ajánlatkérõ a dokumentáció 3.1.2 pontjában elõírta, hogy a cikkszámokat egyértelmûen funkcionális specifikációként közli, és amennyiben az ajánlattevõ opcióként funkcionalitásában megfelelõbb gyártmányt tud ajánlani, azt ajánlatkérõ elfogadhatja.<br>
A Döntõbizottság felhívja ajánlatkérõ figyelmét a következõkre:<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése tartalmazza, hogy az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Ebbõl következik, hogy a gyártmányra történõ hivatkozás csak a tárgy jellegének egyértelmû meghatározása érdekében történhet. A funkcionalitásában megfelelõ – azaz az elõírttal egyenértékû – más gyártmány megajánlását el kell fogadnia ajánlatkérõnek, e lehetõséget nem szûkítheti le az opciók körére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a Kbt. 88. § (1) bekezdés c) pontja szerint az eljárási forma alkalmazásának jogszerûtlensége folytán az ajánlatkérõnek az eljárás során hozott valamennyi döntését az eljárás megindításáig visszamenõleg megsemmisítette.<br>
A bírság alkalmazásától eltekintett, miután a Kbt. módosító rendelkezései 1999. szeptember 1-jétõl léptek hatályba, és annak szabályai még nem váltak a mindennapos gyakorlat részévé.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 6.<br>
<br>
Dr. Engler Magdolna s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>