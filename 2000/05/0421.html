<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0421)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.279/11/1999<br>
<br>
Tárgy: az Épület-szakipari Szövetkezet jogorvoslati kérelme a Budapest Fõváros Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzési Döntõbizottság Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Donajó Péter ügyvéd (1119 Budapest, Etele u. 2.) által képviselt kérelmezõ jogorvoslati kérelmének – melyet dr. Molnár Judit ügyvéd (1016 Budapest, Krisztina krt. 65–67.) által képviselt Budapest Fõváros Önkormányzata Fõpolgármesteri Hivatal (1052 Budapest, Városház u. 9–11., továbbiakban: Kereskedelmi Szakközépiskola és ajánlatkérõ) a "12. sz. Ipari, Kereskedelmi Szakközépiskola és Szakmunkásképzõ épületének tetõfelújítása" tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését és a 63. § (2) bekezdését, ezért az ajánlatkérõ eljárást lezáró döntését megsemmisíti.<br>
Kötelezi az ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a K. É. 1999. augusztus 18-án megjelent 33. számában a rendelkezõ részben megjelölt beszerzés tárgyában. A munkák elvégzésének határidejét 1999. november 30-ban jelölte meg.<br>
A felhívás 11. pontjában ajánlatkérõ meghatározta az ajánlattevõk pénzügyi-gazdasági és mûszaki alkalmassága igazolásának módját, a 13. pontban az ajánlatok elbírálásának szempontjait, melyek fontossági sorrendben pedig a következõk:<br>
– vállalkozási ár,<br>
– vállalt teljesítési határidõ,<br>
– késedelmi kötbér és jóteljesítési garancia mértéke.<br>
Az ajánlattételi határidõig, 1999. szeptember 28-ig 5 ajánlat került benyújtásra, a kérelmezõ, a FIMÜV Rt., a Vezúv Kft., a City Centrum Kft. és a HAMIX Kft. ajánlata.<br>
A hiánypótlások teljesítése után ajánlatkérõ bizottsága elbírálta az ajánlatokat. Három ajánlatot – közöttük kérelmezõét is – érvénytelennek nyilvánított és a két érvényes ajánlatot – a FIMÜV és a HAMIX Kft. ajánlatát – bírálta el. Döntése szerint az eljárás nyertese a HAMIX Kft. lett.<br>
Ajánlatkérõ belsõ ügyrendje szerint a döntést vizsgálóbiztos minõsítette, azt jogszerûnek ítélte, azonban megjegyezte, hogy a kérelmezõ ajánlata érvényes. Ennek ellenére nem került sor az ajánlatok újraértékelésére, ajánlatkérõ október 26-án írásba foglalta döntését, miszerint az eljárás nyertese a II. helyezett, a FIMÜV Rt. Ezt a döntést ajánlatkérõ október 28-án nyilvánosan kihirdette.<br>
Kérelmezõ november 1-jén kérte ajánlatkérõtõl a döntése indokolását. Ajánlatkérõ november 8-án közölte indokait, miszerint nem kérelmezõ tette az összességében legelõnyösebb ajánlatot, és tájékoztatásul megküldte az írásbeli összegzés az eljárás eredményérõl szóló iratot.<br>
Kérelmezõ november 10-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az õ ajánlatát hirdette ki nyertesnek, annak ellenére, hogy összességében õ tette a legelõnyösebb ajánlatot. Sérelmezte még azt is, hogy ajánlatkérõ a döntését nem indokolta meg. Kérte a jogsértés megállapítását, ajánlatkérõ döntésének megsemmisítését, bírság kiszabását és a jogorvoslati eljárás költségeiben ajánlatkérõ marasztalását.<br>
A Döntõbizottság a D.279/3/1999. számú határozatával ideiglenes intézkedésként a szerzõdés megkötését megtiltotta.<br>
Ajánlatkérõ a november 15-én kelt észrevételében kérte a jogorvoslati kérelem elutasítását. Védekezésül elõadta, hogy az ajánlatokat a közzétett elbírálási szempontoknak megfelelõen bírálta el, valamint a döntése indokolására kérelmezõ által írt tájékoztatást kérõ levélre határidõben válaszolt.<br>
Az 1999. november 25-én kelt levélben ajánlatkérõ közölte, hogy a közbeszerzési szerzõdést még nem kötötte meg.<br>
Az egyéb érdekeltek közül a HAMIX Kft. közölt észrevételt, közölte, hogy ajánlatkérõ döntését jogszerûnek tartja.<br>
A Döntõbizottság a felek írásos észrevételei, nyilatkozatai és a közbeszerzési eljárásban keletkezett iratok, dokumentumok tartalma alapján megállapította, hogy a jogorvoslati kérelem megalapozott.<br>
A közbeszerzési eljárásban keletkezett iratokból megállapítható, hogy ajánlatkérõ érdemben nem bírálta el kérelmezõ ajánlatát, annak ellenére, hogy kérelmezõ tájékoztatást kérõ levelére adott válaszlevelének indoklásából a bírálat megtörténtére lehet következtetni. Ezért a Döntõbizottság megvizsgálta a kérelmezõ ajánlatát és megállapította, hogy – az ajánlatkérõ vizsgálóbiztosa megjegyzésének megfelelõen – a kérelmezõ ajánlata érvényes, miután az megfelel az ajánlati felhívásban és dokumentációban foglalt feltételeknek.<br>
Ily módon tehát a Döntõbizottság három, a kérelmezõ, a FIMÜV Rt. és a HAMIX Kft. ajánlatának összehasonlítását végezte el a legkedvezõbb ajánlat megállapítása érdekében.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlati felhívásban meghatározott elbírálási szempontok alapján a legkedvezõbb ajánlatot tette.<br>
Az elsõ bírálati szempont az ajánlati ár.<br>
A HAMIX Kft. ajánlati ára 8 581 005 Ft, a FIMÜV Rt.-é 9 235 204 Ft, a kérelmezõ ajánlati ára pedig 7 363 437 Ft. E bírálati szempontból a kérelmezõ ajánlata a legjobb, második a HAMIX Kft.-é, harmadik a FIMÜV Rt-é. A második bírálati szempont a vállalt teljesítési határidõ.<br>
Mindhárom ajánlattevõ 1999. november 30-i teljesítési határidõt vállalt, ezért e bírálati szempontból a három ajánlat azonos értékû.<br>
A harmadik bírálati szempont a késedelmi kötbér és a jóteljesítési garancia mértéke.<br>
A HAMIX Kft. 20 ezer Ft/nap (a bruttó szerzõdéses összeg 0,2%-ának megfelelõ mértékû) késedelmi kötbért, a bruttó szerzõdéses összeg 5%-ának megfelelõ mértékû jóteljesítési garanciát vállalt.<br>
A FIMÜV Rt. a bruttó szerzõdéses összeg 0,5%-a/nap (46 ezer Ft/nap) késedelmi kötbért, a bruttó szerzõdéses összeg 10%-ának megfelelõ mértékû jóteljesítési garanciát vállalt.<br>
A kérelmezõ 15 ezer Ft/nap (a bruttó szerzõdéses összeg 0,2%-ának megfelelõ mértékû) késedelmi kötbért, a bruttó szerzõdéses összeg 3%-ának megfelelõ mértékû jóteljesítési garanciát vállalt. Ezen bírálati szempontból a FIMÜV Rt. ajánlata volt a legjobb, második a HAMIX Kft.-é, harmadik a kérelmezõé.<br>
A Döntõbizottság a bírálati szempontok fontossági sorrendjére tekintettel megállapítja, hogy a kérelmezõ ajánlata volt a legkedvezõbb, a második pedig az ajánlatkérõ által nyertesnek hirdetett ajánlat. A Döntõbizottság megállapítja, hogy azáltal, hogy ajánlatkérõ nem a legkedvezõbb ajánlatot hirdette ki nyertesnek, megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
Kérelmezõ sérelmezte, hogy ajánlatkérõ nem megfelelõen tett eleget az ajánlata elutasítására vonatkozó tájékoztatási kötelezettségének. A kérelem e tekintetben is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése elõírja, hogy az ajánlattevõt kérelmére, a kérelem kézhezvételétõl számított 15 napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegzés szerinti indokairól. A 64. § (1) bekezdésében elõírt írásbeli összegzést ajánlatkérõnek a 6. sz. melléklet szerinti minta alapján kell elkészíteni. Ajánlatkérõ a 6. sz. mellékletet összeállította ugyan, tartalmilag azonban az nem volt megfelelõ, mert kiválasztott ajánlattevõnek tüntette fel a kérelmezõt, holott a kérelmezõ ajánlatát valójában érdemben nem bírálta el, a vizsgálóbiztosa kérelmezõ ajánlatának érvényességére vonatkozó utalása ellenére sem. Ebbõl következik, hogy ajánlatkérõ nem a tényeknek megfelelõ tájékoztatást adott a kérelmezõ részére, azaz valójában nem indokolta meg kérelmezõ ajánlatának elutasítását. A Döntõbizottság megállapítja, hogy a nem megfelelõ tájékoztatás nyújtása által ajánlatkérõ megsértette a Kbt. 63. § (2) bekezdését. A Döntõbizottság ezen jogsértés miatt bírságot nem szabott ki, miután ajánlatkérõ a közbeszerzési szerzõdést még nem kötötte meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c) d) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 25.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>