<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0363)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.272/15/1999<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása Antenna Hungária Rt. országos transzporthálózat bõvítése tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Döntõbizottság elnöke) az Antenna Hungária Rt. (1119 Budapest, Petzvál J. u. 31–33., a továbbiakban: ajánlatkérõ) országos transzporthálózat bõvítése tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére tekintettel a Kbt. 70. § (3) bekezdés b) pontját, ezért az ajánlatkérõ ajánlati felhívására vonatkozó, valamint azt követõ valamennyi döntését megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a Döntõbizottság elnökének kezdeményezõ irata, ajánlatkérõ ajánlati felhívása, dokumentáció, megkötött szerzõdések, valamint a közbeszerzési eljárás során keletkezett iratai, a tárgyaláson tett érdemi nyilatkozatok alapján az alábbi tényállást állapította meg.<br>
Az ajánlatkérõ 1999. október 22-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapítva közbeszerzési eljárást indított fõvállalkozási szerzõdés keretén belül megvalósítandó, az országos transzporthálózat (továbbiakban: OTH) kapacitásának bõvítéséhez SDH mikrohullámú berendezések, SDH multiplexerek, távfelügyeleti berendezések, mikrohullámú antennák és távvonalak szállítása, szerelése tárgyában, mely beszerzést három ütemben kíván megvalósítani.<br>
Elsõ ütemben<br>
– távközlési rendszertechnika és rádiótechnikai átviteli rendszer tervezése,<br>
– rendszerbõvítéshez szükséges berendezéslista meghatározása,<br>
– meglévõ 6 és 11 GHz-s NEC gyártmányú mikrohullámú berendezések,<br>
– NEC gyártmányú multiplexerek,<br>
– NEC gyártmányú távfelügyeleti berendezések kapacitásának bõvítése,<br>
– 4 GHz-s mikrohullámú berendezések szállítása,<br>
– mikrohullámú antennák állapotának felmérése,<br>
– mikrohullámú antennák felújítása,<br>
– tartószerkezet és tükör felújítása (radom- és sugárzócsere),<br>
– meglévõ antennák, tápvonalak bontása vagy toldása,<br>
– mikrohullámú antennák, tápvonalak szállítása,<br>
– antennák, tápvonalak telepítése, kül- és beltéri híradás-technikai acélszerkezetek gyártása, telepítése,<br>
– gyártási, telepítési és kiviteli, valamint megvalósítási tervek elkészítése.<br>
Második ütem:<br>
– szállítandó berendezések, a részletes telepítési feladatok, a tervezési munkák elvégzése, tervek jóváhagyása után történnek meghatározásra. <br>
Harmadik ütem, a további ütemeket a felmerülõ igényhez igazítván történik ennek meghatározása.<br>
Az ajánlatkérõ ezen közbeszerzési eljárás megindítását megelõzõen 519-30-5-1041 szám alatt 1994. december 22-én a Sumitomo Corporation Európa Plc-vel (továbbiakban: Sumitomo Co.) szerzõdést kötött OTH szállítás (kelet, nyugat, dél gyûrû + leágazások + gerincvonali összeköttetések) tárgyában. Ezen szerzõdést 1997. április 9-én módosították D 97032 szám alatt, amely szerzõdés teljesítésre került. Ezen megállapodás 1998. március 30-án ismételten módosításra került ezen szerzõdõ partnerrel.<br>
A szerzõdés tárgya az OTH szállítás volt, a leágazások gerincvonal-összeköttetésének a megvalósításával, a gerinchálózat digitális rendszerre való összekötése, egy transzporthálózat létrehozása. 519-30-5-1050 szám alatt 1995. február 5-én az RFS-Hanover Elektro GmbH-val tápvonalak és tartozékok szállítása tárgyában kötött megállapodást ajánlatkérõ, majd B 97068 szám alatt 1997. június 5-én ugyancsak tápvonalak és tartozékok szállításával kapcsolatosan kötöttek megállapodást.<br>
B 97139 szám alatt 1997. augusztus 15-én az RFS-Hanover Elektro GmbH-val tápvonalak, pótegységek, tartozékok, karbantartási anyagok beszerzése tárgyában kötöttek újabb szerzõdést.<br>
B 97089 szám alatt 1997. augusztus 4-én a Radiant Rt.-vel antennák és tápvonalak szállítása, telepítése, kapcsolódó szolgáltatások, távtervkészítések és mérések tárgyában ugyancsak megállapodást kötöttek.<br>
B 97138 szám alatt 1997. augusztus 15-én E. Hartner & Co. OHG-vel víztelenítõ berendezések szállítására vonatkozóan kötöttek megállapodást. Ajánlatkérõ az eljárás jogalapját abban jelölte meg, hogy a korábban beszerzett dolog mind részbeni kicserélése, mind pedig bõvítése során a korábbi nyertes ajánlattevõnek a másikkal történõ helyettesítése azzal a jogkövetkezménnyel járna, hogy eltérõ és nem illeszthetõ mûszaki technikai jellemzõjû dolgokat kellene beszerezni, és az ilyen beszerzés aránytalan mûszaki technikai nehézséget eredményezne a mûködésben és a karbantartásban.<br>
Ajánlattételre hívta fel a NIPON Elektronic Co.-t, a Sumitomo-t és a Radiant Rt.-t.<br>
A Döntõbizottság elnöke törvényes határidõn belül, 1999. november 5-én jogorvoslati eljárás lefolytatását kezdeményezte, mert álláspontja szerint az ajánlatkérõ jogalap nélkül kívánta a tárgyalásos eljárás fentebb megjelölt esetét alkalmazni.<br>
A korábban beszerzett dolgok részbeni kicserélése és bõvítése esetében teszi lehetõvé a tárgyalásos eljárás alkalmazását a törvény, álláspontja szerint e feltétel a tárgybani közbeszerzési eljárásban nem, illetve csak részben valósult meg. A becsatolt ajánlati felhívás és a mûszaki melléklet alapján álláspontja szerint a tervezett közbeszerzés az OTH gerincének nyomvonalán a meglévõ gerincszakaszok közül 26 darabnál a létezõ keretegységbe további nagyfrekvenciás követõegység beépítésével, míg további 10 gerincszakasz esetén teljesen új keretegységek beszerzésével számol. A dokumentációban megfogalmazott követelmények részbeni kicserélés, bõvítés fogalomkörébe nem tartozik.<br>
Ajánlatkérõ álláspontja szerint jogszerûen alkalmazta a tárgyalásos eljárás ezen fajtáját, a korábban már letelepített híradás-technikai berendezések mind a rádiótechnika és a multiplex eszközök, mind az azokhoz csatlakozó antenna és tápvonalrendszer más gyártmányú, eltérõ rendszertechnikájú eszközökkel nem bõvíthetõ. Amennyiben eltérõ eszközöket, berendezéseket szereznének be, azok a jelenleg meglévõ mûködõ rendszerbe nem illeszthetõk, együttmûködésre nem képesek.<br>
A már kiépített OTH gerinchálózaton történik az Antenna Hungária Rt., a TV és az URH országos adóhálózatának modulációellátása, aminek minõségromlása ellehetetlenítené az Antenna Hungária mûködését, a hírnévromboláson túlmenõen bevételkieséshez, illetve gazdasági összeomláshoz vezetne. Másik rendszer választása esetén, attól eltérõ, a meglévõtõl különálló felügyeleti rendszert is ki kellene építeni és üzemeltetni. Az OTH rendszer NEC berendezésekkel való bõvítése kivitelezéséhez a NEC-tõl, illetve a berendezéseit szállító és rendszerbe állító fõvállalkozótól a rendszertechnikai mûködését, annak teljes felelõsségét megkívánják.<br>
A Döntõbizottság a jogorvoslati eljárást megindította, majd ideiglenes intézkedésként elrendelte az eljárás felfüggesztését.<br>
Döntõbizottság álláspontja szerint a jogorvoslati eljárás kezdeményezése alapos volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A törvény pontosan meghatározza azokat az eseteket, amelyekben tárgyalásos eljárás tartható; meghatározva ezek alkalmazásának feltételeit. A Kbt. 70. § (3) bekezdés b) pontja szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részben kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki, technikai jellemzõjû dolgokat kellene beszerezni, hogy az ilyen beszerzés aránytalan mûszaki, technikai nehézségeket eredményezne a mûködtetésben és karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a 3 évet.<br>
A fenti törvényhelybõl következõen tehát több együttes feltétel meglétének kell fennállni ahhoz, hogy ajánlatkérõ tárgyalásos eljárás ezen fentebb hivatkozott fajtáját alkalmazza. Ennek az egyik fontos feltétele az, hogy korábbi nyertes ajánlattevõt vagy ajánlattevõket hívja fel ajánlatkérõ ajánlattételre úgy, hogy ezt már megelõzte korábban egy alkalommal beszerzéssel kapcsolatos szerzõdéskötés.<br>
A becsatolt iratokból és a tárgyaláson tett egybehangzó nyilatkozatok alapján megállapítható volt, hogy ezen beszerzéssel kapcsolatosan korábban a Sumitomo, az RFS Hanover, a Hartner & Co. OHG, Radiant Rt. cégekkel kötött megállapodásokat.<br>
Jelen közbeszerzési eljárásban a felhívott ajánlattevõk között azonban szerepel a MPON Electronic Co., akivel korábban jelen tárgyban szerzõdéses kapcsolatban nem állt ajánlatkérõ. Maga az ajánlatkérõ sem, illetõleg ezen cég képviselõje sem állította ennek ellenkezõjét, nevezetesen, hogy közöttük korábban megállapodás lett volna. Az tényként megállapítható, hogy korábbi beszerzések vonatkozásában a Sumitomo Co. a MPON Electronic Co. termékével pályázott.<br>
Nem fogadható el az ajánlatkérõ azon védekezése, hogy ezeket a megállapodásokat a gyártó szignójával ellátta, hiszen a Kbt. fentebb hivatkozott törvényi rendelkezése szerzõdés meglétét írja elõ, az pedig nem más, mint a szerzõdõ partnerek egybehangzó akaratnyilvánítása alapján létrejövõ megállapodás. A becsatolt szerzõdésekbõl megállapítható, hogy a szerzõdõ partner az Antenna Hungária és a Sumitomo Co. volt és a szerzõdõ partnerként nem jelent meg a NIPON Electronic Co. A hivatkozott szerzõdés szignálása önmagában nem jelenthet joghatást kiváltó, Kbt. által meghatározott szerzõdéses jognyilatkozatot, azaz szerzõdés alapján jogok és kötelezettségek szignálásra tekintettel önmagában nem keletkeznek.<br>
Az is megállapítható a felhívásból, valamint a tárgyaláson tett szóbeli nyilatkozatokból, hogy az ajánlatkérõ jelen eljárás befejezéseképpen egyetlen szerzõdõ partnerrel kíván fõvállalkozási szerzõdést kötni. Lehetségesnek tartja, hogy a fõvállalkozó teljesítésbe alvállalkozóként vonja be a többi felhívott, illetõleg egyáltalán ajánlattételre fel sem hívott partnereket, pl. RFS Hanover Elektro GmbH és E. HARTNER & Co. OHG.<br>
Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában megállapított feltételeknek együttesen kell fennállnia, így annak vizsgálata már nem szükséges, hogy a törvényben meghatározott további feltételek, azaz, hogy eltérõ és nem illeszkedõ mûszaki, technikai jellemzõjû dolog beszerzésérõl van-e szó, illetõleg, hogy ennek beszerzése aránytalan mûszaki, technikai nehézséget eredményezne akár a mûködésben, akár a karbantartásban, már relevanciával nem bír, hiszen egy törvényi feltétel hiánya a jogalap hiányát önmagában megalapozza.<br>
Megállapítható tehát, hogy az ajánlatkérõ nem a korábbi nyertes ajánlattevõket hívta fel teljeskörûen ajánlattételre, hanem egy új jogi személlyel is kíván szerzõdést kötni, tehát a törvényi tényállás azon eleme, mely szerint a korábbi nyertes ajánlattevõt lehet a hivatkozott törvény alapján ajánlattételre felhívni, hiányzik.<br>
Amennyiben az általa hivatkozott egyéb feltételek ugyan fennállnának, ezen törvényi tényállási elem hiányára tekintettel nem alkalmazhatta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapítottan a hirdetmény közzététele nélküli tárgyalásos eljárást.<br>
Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésében jogkörében eljárva a Kbt. 88. § (1) bekezdés d) pontja alapján a jogsértést megállapította, és a Kbt. 88. § (1) bekezdés c) pontja szerint az ajánlatkérõ valamennyi döntését megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 15.<br>
<br>
Dr. Deli Betty s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>