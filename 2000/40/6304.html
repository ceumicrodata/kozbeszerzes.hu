<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6304)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.300/9/2000<br>
<br>
Tárgy: PEDRO Kft. jogorvoslati kérelme a Fõvárosi Szabó Ervin Könyvtár különbözõ mûszaki eszközök beszerzése tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pedro Tanácsadó és Kereskedelmi Kft. (1142 Budapest, Kassai u. 94., a továbbiakban: kérelmezõ) jogorvoslati kérelmének – melyet a Fõvárosi Szabó Ervin Könyvtár (1088 Budapest, Szabó Ervin tér 1., továbbiakban: ajánlatkérõ) "különbözõ mûszaki eszközök, ezen belül 3 db mikrofilm-leolvasó beszerzése" tárgyú közbeszerzési eljárása ellen nyújtott be – helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és a Kbt. 59. § (1) bekezdését, ezért ajánlatkérõnek a közbeszerzési eljárást lezáró döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 2000. május 3-án megjelent 18. számában tett közzé ajánlati felhívást nyílt eljárás megindítására. Az ajánlati felhívás 3. a) pontja határozta meg a beszerzés tárgyát és mennyiségét, amelyet az ajánlatkérõ 16 tételben sorolt fel. Ezek közül a 13. tétel 3 db mikrofilm-leolvasó volt. Az ajánlati felhívás 3. c) pontja alapján a részajánlattétel megengedett volt bármely tétel vonatkozásában. Az ajánlati felhívás 14. pontja alapján a többváltozatú ajánlattételre is lehetõség volt. Az ajánlatkérõ ajánlati dokumentációt is biztosított az ajánlattevõk részére, amelyben a beszerezni kívánt mikrofilm-leolvasóra az alábbi elõírásokat tette:<br>
<br>
13.1. 2 db univerzális mikrofilm-leolvasó, az alábbi kikötésekkel:<br>
– különbözõ mikro formátum (mikrofilmlap, tekercsfilm stb.) olvasására<br>
– analóg nyomtató adapterrel<br>
<br>
13.2. 1 db mikrofilm-leolvasó<br>
– digitális leolvasó<br>
– szkenner<br>
– különbözõ mikro formátum (mikrofilmlap, tekercsfilm stb.) olvasására<br>
– kezelõszoftverrel<br>
Az ajánlati felhívás 11. a) pontja tartalmazta az ajánlattevõk pénzügyi, gazdasági, mûszaki alkalmassága igazolására kért adatokat és tényeket az alábbiak szerint:<br>
Az ajánlattevõnek az alkalmasságát a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) (1998. és 1999. évekre vonatkozóan), valamint a 44. § (2) bekezdés a) és d) pontja elõírásainak megfelelõen kell igazolni.<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdéseiben meghatározott nyilatkozatokat és igazolásokat az ajánlattevõknek csatolni kell.<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdés szerinti igazolást is csatolniuk kell ajánlattevõknek.<br>
– Ajánlatnak tartalmaznia kell az alábbi cégokmányokat:<br>
– 60 napnál nem régebbi cégkivonat<br>
– a cégjegyzésre jogosult személyek aláírási címpéldánya<br>
– a cégkivonatban nem szereplõ kötelezettségvállalók esetében az erre vonatkozó, a megbízott aláírását is tartalmazó írásos megbízást.<br>
Az ajánlatkérõ az ajánlattevõnek a szerzõdés teljesítésére alkalmatlanná minõsítésének szempontjait a 11. b) pontban, az alábbiak szerint határozta meg:<br>
– az ajánlat tárgyára vonatkozó referencia hiánya,<br>
– az elôzô egy évben nem végzett a beszerzés tárgyával megegyezô szállítást, kivéve a 3. a) pont 6 és 12 tételét.<br>
Ajánlatkérõ az összességében legelõnyösebb ajánlatot kívánta kiválasztani, ehhez megadta az ajánlatok elbírálásának részszempontjait, a hozzárendelt ponthatárok és súlyszámok meghatározásával a következõk szerint:<br>
– ajánlati ár	45<br>
– mûszaki tartalom, minõség	40<br>
– garanciavállalás mértéke	15<br>
Az adható pontszám valamennyi részszempont esetében 1–100-ig.<br>
Ajánlatkérõ 2000. június 5-én konzultációt is tartott. A konzultációról készített jegyzõkönyvben rögzítésre került ajánlattevõi kérdésre, amely arra irányult, milyen méretet tudjon, és milyen mikro formátumot használnak, a válasz, hogy "tudjon A3-at, mikrofilm fish, kártya-, tekercsfilmet olvasni".<br>
Az ajánlattételi határidõig, 2000. június 13-ig mikrofilm-leolvasó tárgyában 2 db ajánlat érkezett, a Pedro Tanácsadó és Kereskedelmi Kft.-tõl, valamint a Copy Family egyéni vállalkozó cégtõl. Mindkét ajánlattevõ több változatban nyújtotta be az ajánlatát.<br>
Az ajánlatkérõ az ajánlatokat elbírálta, és 2000. június 27-én nyertesként a Copy Family ajánlatát hirdette ki.<br>
A kérelmezõ 2000. július 10-én, a törvényes határidõn belül nyújtott be jogorvoslati kérelmet ajánlatkérõ közbeszerzési eljárást lezáró döntése ellen. Jogorvoslati kérelmében kérte a jogsértés megállapítását, ajánlatkérô eljárás lezáró döntésének megsemmisítését, ajánlatkérô kötelezését az igazgatási szolgáltatási díj megfizetésére, valamint ideiglenes intézkedésként a szerzõdéskötés megtiltását.<br>
Indoklásként elõadta, hogy a bontásról készített jegyzõkönyv nem tartalmazza hitelesen az ajánlati változatait. A jegyzõkönyvben a két darab berendezésre tett többváltozatú ajánlatuk ellenértéke összegzésre került. Ugyanakkor a nyertes ajánlata változatonként tartalmazza az ajánlati árakat.<br>
Az ajánlatkérõ valamennyi változatot érvényesnek tekintette és érdemben elbírálta. Ajánlatkérõ olyan mikrofilm-berendezést kért, amely A3 méret nyomtatására alkalmas. Ezzel szemben az õ ajánlatukból is két változat olyan típusú gépet tartalmaz, amely A3-as nyomtatására nem képes, álláspontjuk szerint a nyertes ajánlata is olyan, amelyik A3-as méret nyomtatására nem alkalmas.<br>
Álláspontja szerint a nyertes referenciaigazolása sem felel meg az ajánlati felhívásban elõírtaknak.<br>
Kérelmezõ sérelmezte továbbá, hogy az eljárás eredményérõl készített összegzésbõl nem állapítható meg, hogy melyik változatot hirdette ki ajánlatkérõ nyertesnek, mert a különbözõ "alrészteljesítésekhez" rendelt eszközöket együttesen bírálta el. Az összegzésbõl nem állapítható meg, hogy a 13.1. pontra benyújtott 4-változatú és a 13.2. pontra benyújtott egyváltozatú ajánlatukból melyiket bírálta el ajánlatkérõ, mert a táblázatos értékelés is csak összesen négy változatra terjedt ki, ugyanakkor az ajánlatkérõ egyik változatot sem minõsítette érvénytelennek.<br>
Ajánlatkérõ írásban érdemi észrevételt nem tett. Tárgyaláson tett nyilatkozatában kérte a jogorvoslati kérelemnek mint megalapozatlannak az elutasítását.<br>
A Döntõbizottság a rendelkezésre álló iratokból, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
Döntõbizottság megállapította, hogy az ajánlatok bontásáról 2000. június 13-án készített jegyzõkönyv a kérelmezõ univerzális mikrofilm-leolvasóra tett többváltozatú ajánlatát ajánlatkérõ összesítette, és a négy változatra tett ajánlati árat összeadta és azt egy összegben szerepeltette. Ugyanakkor a nyertes többváltozatú ajánlata tételenként került feltüntetésre, és tételenként kerültek az árak is megjelölésre. A döntõbizottsági tárgyaláson mindkét fél egybehangzóan nyilatkozott arra vonatkozóan, hogy az ajánlatok bontása során szóban mind a nyertes, mind a kérelmezõ ajánlati változatai tételesen kerültek ismertetésre, és szóban tételesen megjelölésre kerültek a kérelmezõ árajánlatai is.<br>
Döntõbizottság tekintettel arra, hogy a bontási eljárás során a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésben elõírtak szóban ismertetésre kerültek, jogsértést nem állapított meg, bár megjegyzi, hogy a jegyzõkönyvnek pontosan kell tartalmazni a tárgyaláson elhangzottakat.<br>
A Döntõbizottság ezt követõen vizsgálat tárgyává tette, hogy az ajánlatok megfelelnek-e az ajánlati felhívásban és a dokumentációban elõírt követelményeknek, azaz az ajánlatok érvényesnek minõsülnek-e. Ajánlatkérõ az ajánlati felhívás 11. pontjában többek között elõírta, hogy ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §.</a> (4)–(6) bekezdéseiben meghatározott nyilatkozataikat és igazolásokat csatolniuk kell.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése az alábbiakat tartalmazza:<br>
Az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdés pedig az alábbiakat írja elõ:<br>
Az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A Döntõbizottság a fentiekre figyelemmel megállapította, hogy a nyertes ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontja, valamint 46. § (2) bekezdés a) és b) pontjaira vonatkozó nyilatkozatot az ajánlata nem tartalmazza. Megállapította a Döntõbizottság azt, is hogy az elkülönített pénzalapok vonatkozásában a nyertes ajánlattevõ azt a nyilatkozatot tette, hogy az elkülönített pénzalapokkal szemben fizetési kötelezettsége nem áll fenn. A kérelmezõ ez utóbbi vonatkozásában szintén azt a nyilatkozatot tette, hogy elkülönített állami pénzalapok közül egyiknek az irányában sem áll fenn jogszabály alapján fizetési kötelezettsége.<br>
A foglalkoztatás elõsegítésérõl és a munkanélküliek ellátásáról szóló 1991 évi IV. törvény 40–42. §-ai elõírják a munkaadók és munkavállalók részére az adók módjára beszedhetõ munkaadói és munkavállalói járulék, valamint a rehabilitációs hozzájárulás megfizetését, melyek a Munkaerõ-piaci Alap bevételét képezik. A szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény 2. § írja elõ szintén a Munkaerõ-piaci Alap bevételét képezõ szakképzési hozzájárulás kifizetésére kötelezettek körét. A hivatkozott törvényi rendelkezések kötelezik a munkáltatókat a Munkaerõ-piaci Alap foglalkoztatási, szakképzési, valamint rehabilitációs alaprészének járulékok, illetve hozzájárulások formájában történõ megfizetésére az adóhatóságon keresztül. A hivatkozott jogszabályok alapján megállapítható, hogy a Munkaerõ-piaci Alappal szemben minden munkaadónak fizetési kötelezettsége áll fenn. A fentiek alapján a nyertes és a kérelmezõ ajánlatának is tartalmaznia kellett volna az illetékes Munkaügyi Központ által kiállított igazolást, mely a Munkaerõ-piaci Alappal szemben fennálló fizetési kötelezettségek teljesítését tartja nyilván.<br>
A nyertes és a kérelmezõ ajánlata is hiányosan, illetve nem megfelelõen tartalmazta az ajánlati felhívás 11. a) pontjában elõírt igazolásokat és nyilatkozatokat.<br>
Ajánlatkérõ az ajánlati felhívás 11. b) pontjában elõírta, hogy szerzõdés teljesítésére alkalmatlannak minõsíti azt az ajánlattevõt, aki az ajánlat tárgyára vonatkozó referenciákat bemutatni nem tud, illetve az elõzõ egy évben nem végzett a beszerzés tárgyával megegyezõ szállítást.<br>
A Döntõbizottság megállapította a rendelkezésre álló iratokból, hogy a nyertes ajánlattevõ egyedül a Bicskei MG Rt. részére szállított univerzális mikrofilm-leolvasót, az elmúlt évben digitális mikrofilmleolvasó-szállítást nem végzett. Ugyanakkor olyan referenciaigazolást a nyertes felmutatni nem tudott, amely univerzális mikrofilm-leolvasóra vonatkozott volna.<br>
A nyertes tehát a 11. b) pont alapján alkalmasságát az ajánlatkérõ által elõírt módon igazolni nem tudta.<br>
A Döntõbizottság megállapította továbbá, hogy a nyertes az univerzális mikrofilm-leolvasóra 3-változatú ajánlatot nyújtott be. A három változat különbözõ géptípusokra vonatkozott. Az elsõ változat Canon MP 90-es univerzális mikrofilmolvasó-nyomtató volt, a második változat Canon NP-P880 univerzális mikrofilmolvasó-nyomtató, a harmadik változat pedig Canon NP-P 980 univerzális mikrofilmolvasó-nyomtató volt. A digitális mikrofilm-leolvasóra kétváltozatú ajánlatot nyújtott be a nyertes, a Canon MS–400-as univerzális mikrofilmszkennerrel és a Canon MS–500 univerzális mikrofilmszkennerrel pályázott. Az univerzális mikrofilm-leolvasó gépek közül, megállapítható volt, hogy Canon MP 90-es univerzális mikrofilmolvasó-nyomtató csupán A4-es formátumú nyomatok készítésére alkalmas berendezés. A kérelmezõ ajánlatában az univerzális mikrofilm-leolvasó vonatkozásában 4-változatú ajánlatot nyújtott be. Megajánlotta a Minolta RP 607 Z típusú, a Minolta RP 603 Z, a Canon NP 980 és a Canon MP 90-es típusú berendezéseket. A digitális mikrofilm-leolvasóra egyváltozatú ajánlatot nyújtott be a Minolta MS 3000 típusú géppel pályázott.<br>
A Döntõbizottság megállapította, hogy az univerzális mikrofilm-leolvasó gépek közül a Minolta RP 607 Z típusú, valamint a Canon MP 90-es típusú berendezés kizárólag A4-es formátumú nyomtatásra alkalmas. A Döntõbizottság megállapította azt, hogy az ajánlatkérõ a 2000. június 5-én tartott konzultáción ajánlattevõi kérdésre nyilatkozott arra vonatkozóan, hogy az általa igényelt gépek A3-as formátumú nyomatok készítésére kell hogy alkalmasak legyenek. A fentiekbõl következik, hogy mind a nyertes, mind a kérelmezõ által megajánlott azon változatok, amelyek A4-es nyomatra vonatkoztak nem felelnek meg az ajánlati felhívásban, illetõleg a dokumentációban elõírt követelményeknek, így ezen ajánlati változatok érvényesnek nem minõsülnek.<br>
Ajánlatkérõ az ajánlatok értékelése során nem észlelte, hogy úgy a nyertes, mint a kérelmezõ is olyan géptípusokat is megajánlottak, amelyek nem felelnek meg az ajánlatkérõ által megkövetelt mûszaki paramétereknek. Ajánlatkérõ ezen ajánlati változatokat nem minõsítette érvénytelennek, hanem azokat érdemben elbírálta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Jelen eljárásban a kérelmezõ ajánlata nem tartalmazta a Munkaerõ-piaci Alappal szemben álló fizetési kötelezettség teljesítését tartalmazó igazolást, így ajánlata érvénytelen. A nyertes ajánlattevõ ajánlatából szintén hiányzott a Munkaerõ-piaci Alappal kapcsolatos igazolás továbbá nem nyilatkozott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c), valamint a 46. § (2) bekezdés a) és b) pontjaira, továbbá a becsatolt referenciaigazolása nem felelt meg az ajánlati felhívás 11. b) pontjában foglalt követelményeknek.<br>
A Döntõbizottság a fentiek alapján megállapította, hogy jelen közbeszerzési eljárásban a mikrofilm-leolvasókra tett mindkét ajánlattevõi ajánlat érvénytelennek minõsül.<br>
A Döntõbizottság megállapította, hogy az ajánlatkérõ megsértette a fenti rendelkezéseket azáltal, hogy nem észlelte az ajánlatok érvénytelenségét, hanem azokat érvényesnek nyilvánította és érdemben elbírálta.<br>
A Döntõbizottság megállapította továbbá, hogy ajánlatkérõ azon ajánlati változatokat, amelyek nem feleltek meg az ajánlatkérõ által elõírt mûszaki követelményeknek érdemben elbírálta.<br>
Az ajánlatok értékelésérõl és az ajánlatok összegzésérõl készített iratokból egyértelmûen nem volt megállapítható, hogy a benyújtott ajánlati változatok és az alapgépekhez megajánlott opciós tételek közül ajánlatkérõ ténylegesen mit értékelt, azonban a tárgyaláson tett nyilatkozata szerint nyertesként olyan géptípust fogadott el, amely A3-as formátum nyomtatására nem alkalmas.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését azáltal, hogy érvénytelen ajánlati változatot elbírálta, és nyertesként hirdetett ki.<br>
Döntõbizottság eljárása során ideiglenes intézkedést alkalmazott, a Döntõbizottság a D.300/3/2000. számú határozatában a szerzõdés megkötését megtiltotta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt.76. § (</a>1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján az ajánlatkérõ eljárást lezáró döntését megsemmisítette. A Kbt. 88. § (1) bekezdés h) pontja alapján kötelezte ajánlatkérõt az igazgatás szolgáltatási díj megfizetésére.<br>
A Döntõbizottság jelen ügyben pénzbírság kiszabását mellõzte, tekintettel arra, hogy a szerzõdés megkötése nem történt meg, ennek alapján a jogsértés reparálható volt.<br>
<br>
Budapest, 2000. augusztus 14.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>