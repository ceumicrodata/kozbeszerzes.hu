<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6249)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.311/8/2000<br>
<br>
Tárgy: Aurea Sectió Art Stúdió Kft. jogorvoslati kérelme Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Sédné dr. Vígh Márta ügyvéd (1034 Budapest, Zápor u. 5/A, I. em. 6.) által képviselt Aurea Sectió Art Stúdió Kft. (1039 Budapest, Víziorgona u. 10., a továbbiakban: kérelmezõ) jogorvoslati kérelmét, melyet a dr. Molnár Judit ügyvéd (1124 Budapest, Gébics u. 10.) által képviselt Budapest Fõváros Önkormányzata Fõpolgármesteri Hivatal (1055 Budapest, Városház u. 9–11., a továbbiakban: ajánlatkérõ) "Millenniumi emlékmû 2 db negyed köríves colonnádján elhelyezett 2x7 db egyalakos bronzszobor, 2x7 db bronz dombormû és 2x1 db kétalakos allegorikus bronzszobor rekonstrukciója" tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratokból, illetõleg a felek nyilatkozataiból az alábbi tényállást állapította meg:<br>
Ajánlatkérõ a K. É. 2000. április 19-én megjelent 16. számában ajánlati felhívást tett közzé nyílt eljárás megindítására.<br>
A beszerzés tárgyát és mennyiségét az alábbiak szerint határozta meg:<br>
A Millenniumi emlékmû 2 db negyed köríves colonnádján elhelyezett 2x7 db egyalakos bronzszobor, 2x7 db bronz dombormû és 2x1 db kétalakos allegorikus bronzszobor rekonstrukciója az ajánlati dokumentáció szerint. Ajánlatkérõ részajánlat-, illetve többváltozatú ajánlattétel lehetõségét kizárta.<br>
Az ajánlatok elbírálásának szempontjaként az összességében legelõnyösebb ajánlat került megjelölésre.<br>
Az ajánlati felhívás 4. pontjában a teljesítés határidejeként 2001. augusztus 10-ét határozta meg ajánlatkérõ, aki azt is kikötötte ezen pontban, hogy elõteljesítést nem fogad el.<br>
Ajánlatkérõ ajánlati dokumentációt is kibocsátott, amely az ajánlattételi elõírásokat és a közbeszerzés tárgyára vonatkozó részletes mûszaki dokumentációt tartalmazta.<br>
A dokumentáció részét képezte a rendelkezésre bocsátott vállalkozási szerzõdéstervezet is, amelynek 3.2. pontjának utolsó mondatában az alábbi kikötés került rögzítésre: megrendelõ az elõteljesítést kizárja.<br>
Az ajánlatok bontási határidejére, azaz 2000. május 31-re a kérelmezõ, a Szabó Öntészeti Kft. és a Castrum Novum Kft. nyújtott be ajánlatot. Ajánlatkérõ az ajánlatokat megvizsgálta, és a 2000. július 29-én megtartott eredményhirdetésen a közbeszerzési eljárást eredménytelennek minõsítette. Indokolásképpen elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint kizárólag érvénytelen ajánlatok érkeztek.<br>
Az Aurea Sectio Kft. ajánlatának érvénytelensége vonatkozásában részletes indokolásképpen az alábbiak kerültek rögzítésre:<br>
"Az ajánlati felhívás 4. pontjában meghatározott követelménnyel szemben – amely szerint a teljesítési határidõ 2001. augusztus 10., ajánlatkérõ elõteljesítést nem fogad el – ajánlatában a teljesítés idõpontját 2001. július 31-re módosította."<br>
Kérelmezõ 2000. július 14-én nyújtott be jogorvoslati kérelmet a Döntõbizottsághoz, amelyben kérte, hogy ajánlatkérõ eljárást lezáró döntését a Döntõbizottság semmisítse meg, illetve állapítsa meg a jogsértés tényét. Kérelmének részletes indokolásaként az alábbiakat adta elõ: Ajánlatkérõnek az eljárást lezáró döntése az elõteljesítés jogintézménye fogalmának téves jogi értelmezésén alapul. Az ajánlati felhívás 4. pontja teljesítési határidõként jelölte meg a 2001. augusztus 10-ét. Az ajánlati felhívás a határidõ kezdõnapját nem, csak annak lejáratát határozta meg.<br>
A határidõ a Ptk. rendelkezései szerint meghatározott idõszakot jelent, amelynek kezdõnapja, illetve lejárata van.<br>
Az elõteljesítés jogintézményével a Ptk. 282. § (2) bekezdése foglalkozik. Eszerint a kötelezett a határnapot megelõzõen, illetõleg a határidõ kezdete elõtt csak a jogosult beleegyezésével teljesíthet. Ugyanezen hivatkozott rendelkezés (1) bekezdése szerint a teljesítési határidõbe a szerzõdéskötés napját nem kell beszámítani, tehát a szerzõdéses határidõ a szerzõdéskötést követõ napon kezd folyni, amennyiben a szerzõdés a határidõ kezdetérõl nem rendelkezik. A hivatkozott Ptk.-rendelkezés és a hozzá fûzött kommentári indokolás egybevetésébõl nyilvánvalóan megállapítható, hogy az elõteljesítés (határidõ elõtti teljesítés) a határidõ kezdete, nem pedig lejárta elõtti teljesítést jelent.<br>
A Ptk. 282. § (2) bekezdése arra az esetre tartalmaz rendelkezést, ha a kötelezett a teljesítésre megállapított határnap vagy a határidõ kezdõnapja elõtt kíván teljesíteni.<br>
A fenti jogértelmezés alapján a 2000. július 18. elõtti teljesítés esetén beszélhetünk elõteljesítésrõl, tekintettel arra, hogy a jelen közbeszerzési eljárás során a szerzõdéskötés napja az ajánlati felhívás szerint 2000. július 17. lett volna, ily módon a határidõ kezdõnapja az azt követõ nap, vagyis 2000. július 18. Az ajánlati dokumentáció részeként rendelkezésre bocsátott vállalkozási szerzõdéstervezetet kitöltve, kérelmezõ a befejezés idõpontjaként 2000. július 31-ét jelölte meg, amely idõpont nyilvánvalóan késõbbi idõre esik az ajánlati felhívás szerinti teljesítési határidõ kezdõnapjánál, ezért kérelmezõ álláspontja szerint ajánlata az ajánlati felhívással teljes mértékben összhangban áll, illetve azzal megegyezik.<br>
Ajánlatkérõ érdemi észrevételében kérte a megalapozatlan kérelem elutasítását. Indoklásképpen az alábbiakat adta elõ:<br>
Az ajánlati felhívás 4. pontja egyértelmûen 2001. augusztus 10-ében határozta meg a teljesítési határidõt. A kérelmezõ ajánlatában a teljesítési határidõt korábbi idõpontban, azaz 2001. július 31-ben jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az az ajánlat, amely nem felel meg az ajánlati felhívásban meghatározott feltételeknek. Tekintettel arra, hogy a kérelmezõ ajánlatában eltért az ajánlati felhívásban foglaltaktól, az ajánlatkérõ által megjelölt teljesítési határidõ vonatkozásában, ezért ajánlata a hivatkozott törvényi rendelkezések alapján érvénytelennek tekintendõ.<br>
Kérelmezõ ajánlatkérõ érdemi észrevételével kapcsolatosan 2000. augusztus 16-án kelt beadványában az alábbiakat adta elõ: álláspontja szerint ajánlatkérõ fent részletezett észrevétele téves jogértelmezésen alapszik, ugyanis kérelmezõ ajánlatához csatolt vállalkozási szerzõdéstervezetben a befejezés idõpontja címszó alatt jelölték meg a 2000. július 31-ét, amely az ajánlati felhívásban megjelölt határidõ kezdõ idõpontja és lejárata közé esik, tehát az általa tett ajánlat az ajánlati felhívásban foglaltakkal teljes mértékben összhangban áll.<br>
A 2000. augusztus 21-én megtartott tárgyaláson kérelmezõ elõadta, hogy álláspontja szerint ajánlatkérõ a Ptk. szerinti határidõ és határnap fogalmakat nem jogszerûen alkalmazza, tekintettel arra, hogy mind az ajánlati felhívásban, mind a dokumentációban teljesítési határidõként került megjelölésre a 2001. augusztus 10. Ajánlatkérõ álláspontja akkor lenne érthetõ, hogyha teljesítési határnapként jelölte volna meg a 2001. augusztus 10-ét, mely szerint kérelmezõ úgy értelmezhette volna, hogy a teljesítésre kizárólag ezen a napon kerülhet sor.<br>
Ajánlatkérõ a fentiek ellenére úgy tekinti, mintha az ajánlati felhívásban és a dokumentációban határnapot jelölt volna meg, azonban a teljesítés vonatkozásában határidõ került megjelölésre.<br>
A Döntõbizottságnak abban a kérdésben kellett állást foglalnia, hogy ajánlatkérõnek a kérelmezõ ajánlatával kapcsolatos megállapítása – miszerint az érvénytelen – jogszerû volt-e.<br>
Ajánlatkérõ az ajánlati felhívás 4. pontjában a teljesítés határidejeként vagy a szerzõdés idõtartamaként 2001. augusztus 10-ét jelölte meg. Azon kikötés is megjelölésre került, hogy ajánlatkérõ elõteljesítést nem fogad el. Az ajánlati dokumentáció részét képezõ vállalkozási szerzõdéstervezet 3. pontjában a 3.1. alpont alatt az alábbi kikötés szerepel: "E szerzõdés szerinti oszthatatlan teljes vállalkozás a hibátlan és hiánymentes birtokbaadással tejesül."<br>
Ugyanezen pont 3.2. pontjának utolsó mondata megismétli az ajánlati felhívás kikötését, miszerint megrendelõ az elõteljesítést kizárja.<br>
A szerzõdéstervezet 5. pontja szerint a szerzõdés akkor teljesül, ha a restaurálás kifogástalan minõségben, hiány- és hibamentesen elkészül, és azt megrendelõ átvette.<br>
A 6. pontban a kötbérek címszó alatt a 6.1. pont szerint: "vállalkozó a véghatáridõ késedelmes teljesítése esetén napi ...% késedelmi kötbért köteles megfizetni".<br>
Kérelmezõ ajánlatát áttekintve a Döntõbizottság megállapította, hogy annak 4. oldalán a felolvasólap elnevezésû oldalon a 4. pontban vállalt teljesítési határidõként 2001. július 31-ét rögzítette. Kérelmezõ a vállalkozási szerzõdéstervezetet is kitöltve csatolta ajánlatához, amelynek 141. oldalán az 1. pontban a kezdés idõpontja: 2000. július 17., befejezés idõpontja: 2001. július 31. szerepelt.<br>
A szerzõdés 6. pontja, azaz a kötbérekre vonatkozó része is kitöltésre került kérelmezõ által az alábbiak szerint:<br>
<br>
6. 1. Vállalkozó a véghatáridõ késedelmes teljesítése esetén napi 0,1% késedelmi kötbért köteles fizetni.<br>
A 2000. május 31-én 10.00 órakor, az ajánlatok bontásáról készített jegyzõkönyv tanúsága szerint a bontási jegyzõkönyvben a kérelmezõ ajánlatával kapcsolatosan megállapításra került, hogy a vállalt teljesítési határidõ 2001. július 31.<br>
Kérelmezõ a jegyzõkönyvhöz csatolt jelenléti ív tanúsága szerint az ajánlatok bontásán részt vett.<br>
Ezt követõen 2000. június 4-én kérelmezõ képviseletében dr. Forgács György ügyvezetõ igazgató levelet küldött ajánlatkérõhöz, amelyben a jelen eljárás tárgyát képezõ közbeszerzési eljárás során tett ajánlatukat pontosítani szerették volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésére való hivatkozással. Ebben megjelölésre került az alábbi kitétel:<br>
"Jogász kollégák hívták fel a figyelmet arra, hogy sem a kiírás, sem ajánlatunk nem egyértelmû, hogy a munka befejezése a mûtermi zsûrizéssel vagy a helyszíni felállítással ér véget... Részünkrõl, alkotómûvészek részérõl az eddigi (csekély közbeszerzési tapasztalattal bíró) gyakorlatunk alapján a jó szándékkal elõjelzett július 31-i határidõ a mûtermi zsûrizést jelenti (hiszen a visszahelyezés egy hosszabb folyamat), ami azonban a szakjogászok és a közbeszerzési kiírás szerint nem javasolható, hiszen a megrendelõ elõteljesítést nem fogad el. Szeretnénk kijelenteni, hogy a 10 napos "elõteljesítés" részünkrõl a mûtermi készenlétet jelzi, a munka teljes befejezését, a számla leadását a megrendelõvel egyeztetve a szobrok visszahelyezése után kívánjuk intézni."<br>
Ajánlatkérõ a fentiekben részletezett ajánlatpontosítást már nem fogadta el, hiszen az az ajánlat módosításának minõsült volna, amely azonban a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése szerint tilos, hiszen ezen bekezdés kimondja, hogy az ajánlattételi határidõ lejártát követõen a benyújtott ajánlatok az ajánlatkérõ hozzáárulásával sem módosíthatók.<br>
Döntõbizottság megállapította, hogy ajánlatkérõ a kérelmezõ ajánlatával kapcsolatos értékelés során jogszerûen járt el.<br>
A közbeszerzési eljárások lebonyolítása során a Kbt. szabályait kell alkalmazni.<br>
Ajánlatkérõ az ajánlati felhívását a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. sz.</a> mellékletében elõírtak alapján készítette el. Ezen melléklet szerinti 4. pontnak a teljesítés határidejére vagy a szerzõdés idõtartamára kell vonatkoznia. Ajánlatkérõ ezen teljesítés határidejét 2001. augusztus 10-ben jelölte meg, ugyanakkor az elõteljesítés lehetõségét kizárta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata az alábbiakat mondja ki: az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban dokumentáció) meghatározott feltételekhez, az ajánlattevõ pedig az ajánlatához kötve van. A Kbt. 33. § (1) bekezdése szerint az ajánlati felhívás tartalmát – a 2 . sz. mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Kérelmezõ ajánlatában – általa sem vitatottan – teljesítési határidõként az ajánlatkérõ által meghatározott idõpontnál korábbi, azaz 2001. július 31-i idõpontot jelölt meg. Tekintettel arra, hogy a már hivatkozott ajánlati felhívás 4. pontjában, illetve az ajánlati dokumentációnak a vállalkozási szerzõdéstervezetben a teljesítési határidõ vonatkozásában megjelölt pontokban egyértelmûen teljesítési határidõként 2001. augusztus 10-e szerepel, az elõteljesítés lehetõségének kizárásával, ezért egyértelmûen megállapítható, hogy kérelmezõ ajánlata nem felelt meg az ajánlati felhívásban foglaltaknak.<br>
A fentiek alapján ajánlatkérõ döntése kérelmezõ ajánlatának érvénytelenségére vonatkozóan jogszerû volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslat lehetõségét a 89. § (1) bekezdése biztosítja.<br>
<br>
Budapest, 2000. augusztus 29.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
A határozatot a bíróság elôtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>