<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6220)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz: D.335/8/2000<br>
<br>
Tárgy: a Közbeszerzések Tanácsa Közbeszerzési Döntôbizottság elnöke által kezdeményezett jogorvoslati eljárás a Budapesti Elektromos Mûvek Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta. az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által a Budapesti Elektromos Mûvek Rt. (1132 Budapest, Váci út 72–74., a továbbiakban: ajánlatkérõ) "18 db Mitsubishi L 300 4 WD terepjáró gépjármû beszerzése" tárgyú közbeszerzési eljárása ellen hivatalból indult jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdésének b) pontját, ezért az ajánlatkérônek a közbeszerzési eljárás során hozott valamennyi döntését – az ajánlati felhívásra vonatkozó döntésre is kiterjedõen – megsemmisíti.<br>
Ajánlatkérõ felmerült költségét maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. július 10-én értesítette arról a Döntõbizottság elnökét, hogy 18 db Mitsubishi L 300 4 WD terepjáró gépjármû beszerzésére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontja alapján hirdetmény közzététele nélküli tárgyalásos eljárást indít, amelyre a Duna Interservice Kft.-t kívánja meghívni.<br>
Az eljárás alkalmazását megalapozó körülmények között jelezte, hogy 1997-ben nyílt közbeszerzési eljárást folytatott le 10 db vegyes használatú terepjáró beszerzésére, amelyet a Duna Interservice Kft. nyert meg.<br>
Ajánlatkérõ egységes gépjármûpark kialakítására törekszik a költségtakarékosság elve alapján. A korábban beszerzett haszongépjármûpark bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és a haszongépjármûpark típusválasztékának nem megfelelõ mûszaki-technikai jellemzõjû haszongépjármûveket kellene beszerezni. Az alkatrészellátás tipizálásával, valamint a szervizelés egységes kialakításával járó minôségi, mûszaki és költségcsökkentési elõnyök kizárják más szállító bevonását. Hivatkozott továbbá a villamos energiáról szóló törvényben foglalt legkisebb költség elvére is.<br>
A Döntõbizottság elnöke 2000. július 24-én a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(5) bekezdése alapján megindította a Döntõbizottság hivatalból történõ eljárását, tekintettel arra, hogy a rendelkezésre bocsátott iratokból nem volt megállapítható a Kbt. 70. § (3) bekezdésének b) pontjában foglalt feltételek fennállta.<br>
A Döntõbizottság eljárása során az ajánlatkérõ a korábbi nyilatkozatában foglaltakat kiegészítette. Elõadta, hogy a korábban beszerzett gépjármûpark mûszakilag és technikailag egységes típusszériájú, megbontása azt eredményezné, hogy eltérõ és nem illeszkedõ mûszaki-technikai jellemzõjû dolgokat kellene beszereznie, másrészt az ajánlatkérõnél – a kisjavítások elvégzésére – kialakított egységes szervizelés és karbantartás átalakítása aránytalan mûszaki-technikai nehézségeket, többletköltségeket eredményezne a mûködtetésben és a karbantartásban. Szükséges lenne ugyanis átalakítani az alkatrészkészletet, a szervizelés során használt szerszámokat, mûszereket, át kellene képezni a szervizelést végzõ szakembergárdát.<br>
A Döntõbizottság elnökének indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontja szerint ajánlatkérõ tárgyalásos eljárást alkalmazhat árubeszerzés esetén, ha<br>
a) a korábban beszerzett dolog részbeni kicserélése vagy bõvítése során<br>
b) a korábbi nyertes ajánlattevõnek másikkal történõ helyettesítése azzal a következménnyel járna, hogy<br>
c) eltérõ és nem illeszkedõ mûszaki-technikai jellemzõjû dolgokat kellene beszerezni, vagy<br>
d) az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban,<br>
e) az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a 3 évet.<br>
A fenti rendelkezés értelmezése alapján megállapítható, hogy az a) és b) pontokban foglalt feltételeknek együttesen kell fennállniuk, ezen együttes feltételekhez pedig csatlakoznia kell a c) és a d) pontokban foglaltak valamelyikének vagylagosan.<br>
Akár az a) + b) + c), akár az a) + b) + d) pontokban foglaltak teljesülnek, az e) pontban foglaltakat mindenképpen alkalmazni kell.<br>
A Döntõbizottságnak eljárása során elõször abban a kérdésben kellett állást foglalnia, hogy a korábban beszerzett gépkocsikkal azonos típusú, újabb gépkocsik beszerzése a korábban beszerzett dolog részbeni kicserélését vagy bõvítését jelenti-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontja a "korábban beszerzett dolog" kifejezést használja, és nem a korábbi beszerzés tárgyáról beszél. Tekintettel arra, hogy a Kbt. a dolog, illetve annak részbeni kicserélése vagy bõvítése fogalmát nem határozza meg, mögöttes jogszabályként a polgári törvénykönyvrõl szóló 1959. évi IV. törvény (a továbbiakban: Ptk.) rendelkezéseit kell alkalmazni.<br>
A Ptk. 94. § (1) bekezdése szerint minden birtokba vehetõ dolog tulajdonjog tárgya lehet. A tulajdonjog kiterjed mindarra, ami a dologgal olyképpen van tartósan egyesítve, hogy az elválasztással a dolog vagy elválasztott része elpusztulna, illetve az elválasztással értéke vagy használhatósága számottevõen csökkenne (alkotórész). [Ptk. 95. § (1) bekezdése.]<br>
A tulajdonjog kétség esetén kiterjed arra is, ami nem alkotórész ugyan, de a dolog rendeltetésszerû használatához vagy az épségben tartásához rendszerint szükséges vagy az elõsegíti (tartozék). [Ptk. 95. § (2) bekezdése.]<br>
A fenti rendelkezéseket jelen közbeszerzés tárgyára vonatkoztatva megállapítható, hogy a (korábban beszerzett) dolog a korábbi beszerzés során beszerzett 1-1 db gépkocsit jelenti, míg a (korábban) beszerzett gépkocsik összessége (dologösszesség) jelenti a korábbi beszerzés tárgyát.<br>
A (korábban) beszerzett gépkocsik ugyanis egyenként, egymástól elkülönülten is használhatók, egymástól való elválasztásukkal nem pusztulnak el, értékük, használhatóságuk nem csökken, egy gépkocsi rendeltetésszerû használatához, épségben tartásához pedig nincs szükség egy másik gépkocsira. Így egymáshoz való jogi viszonyuk nem lehet a dolog és alkotórész, illetve dolog és tartozék kapcsolata, így tehát a tulajdonjognak önálló tárgyai, azaz elkülönült dolgok.<br>
A Ptk. fenti szabályai alapján a dolog részbeni kicserélésén a gépkocsi (egy vagy több) alkotórészének (pl. fôdarabok, egyéb alkatrészek, szélvédõüveg, ülések stb.) kicserélését kell érteni, bõvítésén pedig valamilyen tartozék (pl. klímaberendezés, pótkocsi, tetõcsomagtartó, rádió, katalizátor, fordulatszámmérõ, tachométer stb.) beépítését.<br>
Mindezek alapján tehát megállapítható, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontját, miután jelen közbeszerzési eljárás nem a korábban beszerzett dolog (gépkocsi) részbeni kicserélésére vagy bôvítésére irányul, hanem új dolog beszerzésére.<br>
A Döntõbizottság meg kívánja jegyezni, hogy amenynyiben jelen közbeszerzés valóban a régebben beszerzett gépkocsik részbeni kicserélésére vagy bõvítésére irányult volna, ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontjára hivatkozva akkor sem indíthatott volna tárgyalásos eljárást. Az adott típusú gépkocsi, gépkocsialkatrész, -tartozék kiskereskedelmével ugyanis több cég foglalkozik Magyarországon. A korábbi nyertes ajánlattevõ másikkal történõ behelyettesítése pedig nem járhat eltérõ és nem illeszkedõ mûszaki-technikai jellemzõjû dolgok beszerzésével, avagy aránytalan mûszaki-technikai nehézséggel a mûködtetésben és a karbantartásban, miután ugyanolyan típusú eszközök beszerzése valósulna meg.<br>
Fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c), d) pontjában írt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, a költségek viselésérõl a 88. § (1) bekezdésének h) pontja rendelkezik.<br>
<br>
Budapest, 2000. augusztus 29.<br>
<br>
Dr. Magasi Ildikó s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elôtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>