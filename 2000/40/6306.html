<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6306)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.305/8/2000<br>
Tárgy: a Fôvárosi Szabó Ervin Könyvtár jogorvoslati kérelme az Architekton Rt. ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Fõvárosi Szabó Ervin Könyvtár (1088 Budapest, Szabó Ervin tér 1., képviseli: dr. Kurtyán Edit ügyvéd, 1024 Budapest, Margit krt. 27. I/1., a továbbiakban: kérelmezõ) jogorvoslati kérelmét, melyet az Architekton Építõ és Mûemlék-felújító Rt. (2100 Gödöllô, Liget u. 2., képviseli: dr. Deim Edit ügyvéd, 1088 Budapest, Baross u. 4., a továbbiakban: kérelmezett) ellen "a könyvtár rekonstrukciója 3. üteme keretében a fõépület részleges bontása, átalakítása, teljes felújítása, mûemléki restaurálása a kiviteli tervdokumentációban meghatározott tartalommal és terjedelemmel" tárgyú közbeszerzési eljárásban a szerzõdéskötés elmulasztása miatt nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbi tényállást állapította meg.<br>
Kérelmezõ, mint a közbeszerzési eljárás ajánlatkérõje, 2000. március 8-án, a K. É. 10. számában tett közzé részvételi felhívást elôminôsítési eljárás megindítására. A beszerzés tárgyát és mennyiségét ajánlatkérô az alábbiak szerint határozta meg:<br>
A Fôvárosi Szabó Ervin Könyvtár központi könyvtára rekonstrukciójának 3. üteme keretében a fôépület (volt Wenckheim-palota) jelenleg folyó építési ütem által nem érintett területének részleges bontása, átalakítása, teljes felújítása, mûemléki restaurálása, a kiviteli tervdokumentációban meghatározott tartalommal és terjedelemmel.<br>
A részvételi felhívás 3. d) pontja alapján a részajánlattétel megengedett, az alábbi munkarészekre lehet önálló ajánlatot tenni:<br>
– A palota külsõ kõhomlokzatának restaurálása,<br>
– homlokzati díszmûlakatos munkák restaurálása,<br>
– belsõépítészeti fehérmunkák restaurálása,<br>
– épületasztalos szerkezetek felújítása, restaurálása,<br>
– egyedi berendezési tárgyak, mobíliák restaurálása,<br>
– világítótestek felújítása, restaurálása,<br>
– minden egyéb, a fenti felsorolásban nem szereplõ munkák együttes elvégzése.<br>
Az ajánlati felhívásban határozta meg ajánlatkérõ az ajánlatok elbírálásának szempontjait is, amelynek alapján megadta az elbírálás részszempontjait, a hozzájuk rendelt ponthatárokat és súlyszámokat. Ezek a következõk voltak:<br>
Részszempont	Súlyszám<br>
– ajánlati ár	58<br>
– mûszaki alkalmasság, referenciák	37<br>
– pénzügyi alkalmasság	5<br>
Az ajánlati felhívás 9. pontja szerint ajánlatkérõ csak az ajánlat (részajánlat) nyertesével, vagy annak visszalépése esetén az eljárás eredményének kihirdetésében a következõ legkedvezõbb ajánlatot tevõvel köt szerzõdést az eredményhirdetést követõ 15. nap után, de legkésõbb a 25. napig, azaz 2000. június 20. és 30. között.<br>
Az ajánlattételi határidõig, 2000. május 23-ig 12 ajánlattevõ tett ajánlatot.<br>
Az ajánlattevõk egy része mind a 7 munkarészre vonatkozóan, egy részük pedig csak egyes munkarészekre vonatkozóan nyújtottak be ajánlatot.<br>
Ajánlatot nyújtott be: Köz-Év és Társai Kft., Agrober Kft., KÉSZ Kft., Alba Regia Rt., Maszer Rt.–Középületépítõ Rt. közösen, Épkõ Kft., Csõszer Rt., Aurea Sectio Kft., Magyar Építõ Rt., Renovit Kft., Bau-System Kft. és kérelmezett.<br>
Az ajánlatkérõ a beérkezett ajánlatokat elbírálta, az eredményhirdetés 2000. június 5-én megtörtént az alábbiak szerint:<br>
Az 1. munkarészre 9 db ajánlat érkezett, a legjobb ajánlatot a Maszer Rt., a második legkedvezõbb ajánlatot az Épkõ Kft. tette.<br>
A 2. munkarészre szintén 9 db ajánlat érkezett. A legelõnyösebb ajánlatot a Maszer Rt.–Középületépítõ Rt. konzorciuma tette, a második legkedvezõbb ajánlatot tevõ az Agrober Kft. volt.<br>
A 3. munkarész vonatkozásában 6 db ajánlatot bírált el ajánlatkérõ. A legkedvezõbb ajánlatot tevõ a Magyar Építõ Rt., a második legkedvezõbb ajánlatot tevõ a kérelmezett lett.<br>
A 4. munkarész vonatkozásában 9 ajánlatot bírált el az ajánlatkérõ, a nyertes a kérelmezett, a második legkedvezõbb ajánlatot tevõ a Maszer Rt. és a Középületépítô Rt. konzorciuma lett.<br>
Az 5. munkarész vonatkozásában a nyertes a kérelmezett ajánlata lett, második legkedvezõbb ajánlatot tevõt nem nevezett meg ajánlatkérõ.<br>
A 6. munkarész vonatkozásában 8 db ajánlatot bírált el az ajánlatkérõ. A legelõnyösebb ajánlatot tette a Maszer Rt.–Középületépítõ Rt. konzorciuma, a második legkedvezõbb ajánlatot tevõ a Kész Kft. volt.<br>
A 7. munkarész vonatkozásában 9 db ajánlat érkezett be. Ajánlatkérõ megállapította, hogy mind a 9 ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, tekintettel arra, hogy az ajánlatok mûszaki tartalma hiányos.<br>
Az ajánlatkérõ a szerzõdéseket a nyertesekkel – a 4. és 5 . munkarész kivételével – 2000. június 30-án megkötötte.<br>
A 4. és 5. munkarész vonatkozásában az eljárás nyertese a kérelmezett volt, aki a szerzõdést az ajánlatkérõ felhívása ellenére sem kötötte meg. A 4. munkarész vonatkozásában a 2. legkedvezõbbnek a Maszer Rt.-t hirdette ki nyertesnek ajánlatkérô, a szerzôdés így vele került megkötésre.<br>
Az 5. munkarész vonatkozásában, tekintettel arra, hogy 2. legkedvezõbb ajánlatot tevõt nem hirdetett az ajánlatkérõ, szerzõdés megkötésére nem került sor. A kérelmezõ jogorvoslati kérelmet nyújtott be a Döntõbizottsághoz, melyben kérte kérelmezett jogsértésének megállapítását, bírság kiszabását, és kérelmezett kötelezését az igazgatási szolgáltatási díj viselésére.<br>
Indokolásként elõadta, hogy kérelmezett 2000. június 20-án kelt levelében arról tájékoztatta, hogy a közbeszerzési eljárás ellen jogorvoslati eljárást kezdeményezett, és a jogorvoslati eljárás lezárásáig a szerzõdéskötéssel kapcsolatos egyeztetésen nem kíván részt venni. Ezt követõen 2000. június 29-én kelt levélben a kérelmezettet ismét felhívták szerzõdéskötésre, melynek idõpontját 2000. június 30. 10.00 órában jelölték meg. A kérelmezett erre azt a választ adta, hogy a késõi értesítés miatt az egyeztetésen megjelenni nem tud. A kérelmezettel ekkor közölték, hogy június 30-án lényegében bármely idõpontban a szerzõdés megkötését lehetõvé teszik számára. A válasz erre ismételten az volt, hogy a folyamatban lévõ jogorvoslati eljárás lezárásáig szerzõdést nem köt. Ezt követõen a szerzõdéskötés érdekében már további lépeseket nem tett.<br>
Álláspontjuk szerint kérelmezett ezzel a magatartásával megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#62">Kbt.) 62. §</a> (1) és (4) bekezdésében, valamint a 24. § (1) bekezdésében foglaltakat.<br>
Kérelmezett érdemi észrevételében kérte a jogorvoslati kérelem elutasítását. Indokolásaként elõadta, hogy jelen jogvita elbírálására a Döntõbizottság hatáskörrel nem rendelkezik. A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a meghatározza a Döntõbizottság hatáskörét, jelen jogvita elbírálása e körbe nem sorolható. Álláspontja szerint egyébként a jogorvoslati kérelem elkésett. Az elkésettség oka, hogy már 2000. június 20-án tájékoztatták kérelmezõt, hogy szerzõdést nem kívánnak kötni a jogorvoslati eljárás lezárásáig. A kérelmezõ által megjelölt jogsértõ esemény tehát ebben az idõpontban következett be, így a 2000. július 12-én elõterjesztett kérelem elkésett.<br>
A kérelmezett álláspontja szerint egyébként a jogorvoslati kérelem megalapozatlan is, hiszen a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése szerzõdéskötési kötelezettséget elõíró jogszabályként nem értelmezhetõ.<br>
A Döntõbizottság a rendelkezésére álló iratanyagból, a felek által tett nyilatkozatok alapján megállapította, hogy a jogorvoslati kérelem megalapozatlan.<br>
A Döntõbizottság elsõdlegesen azt vizsgálta, hogy jelen ügy elbírálása vonatkozásában hatáskörrel rendelkezik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg a Döntõbizottság hatáskörét, e szerint<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése szerint pedig az ajánlatkérõnek az eljárás eredményérõl szóló tájékoztatót legkésõbb annak kihirdetésétõl, illetõleg – eredménytelen eljárás esetén – az eredményhirdetés határidejének lejártától számított öt munkanapon belül a 6. számú mellékletben meghatározott minta szerinti hirdetményben közzé kell tennie. A közbeszerzési eljárás e hirdetmény közzétételével, illetve ha a szerzõdéskötés késôbb történik, azzal zárul le.<br>
A fenti két rendelkezés összevetésébõl következik, hogy az eredményes közbeszerzési eljárás a szerzõdéskötéssel zárul, a Döntõbizottság pedig a közbeszerzési eljárás lefolytatásával kapcsolatos jogvitás ügyek intézésére hatáskörrel rendelkezik.<br>
A Döntõbizottság jelen ügyben a jogorvoslati kérelem elkésettségét sem állapította meg, mivel a szerzõdéskötés lehetséges végsõ határideje 2000. június 30. volt, amely idõpontban az ajánlatkérõ még a szerzõdéskötésre lehetõséget biztosított. Ezen határidõ sikertelenül múlt el, kérelmezõ számára tehát ezen idõponttól indult a jogvesztõ határidõ számítása. Ennek alapján a 2000. július 12-én elõterjesztett jogorvoslati kérelem a kérelem benyújtására rendelkezésre álló 15 napos határidõn belül történt meg.<br>
A Döntõbizottság a fentiekre tekintettel a jogorvoslati kérelmet érdemben elbírálta.<br>
A kérelmezõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) és (4) bekezdése az alábbiakat tartalmazza:<br>
(1) Eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. Ha az ajánlatkérõ lehetõvé tette a közbeszerzés egy részére történõ ajánlattételt, a részek tekintetében nyertesekkel kell szerzõdést kötni. E szerzõdés szükség esetén az ajánlatoknak, illetve a felhívásnak megfelelõen tartalmazhatja az ajánlattevõként szerzõdést kötôk közötti együttmûködés feltételeit is.<br>
(4) A szerzõdést az (1) bekezdés szerinti szervezetnek (személynek) kell teljesítenie. A teljesítésben – ha az ajánlatkérõ az ajánlati felhívásban az alvállalkozók, illetõleg a teljesítésben egyébként részt vevõk megnevezését elõírta – csak az ajánlatban megjelölt és az eljárás eredményérõl közzétett 6. számú melléklet szerinti hirdetmény 10. pontjában szereplõ szervezet (személy) mûködhet közre, kivéve, ha emiatt a szerzõdéskötést követõen – a felek által elõre nem látható okból – beállott körülményre tekintettel a szerzõdés vagy annak egy része nem volna teljesíthetõ, és az ajánlatkérõként szerzõdést kötõ fél más megjelölt szervezet (személy) közremûködéséhez hozzájárul.<br>
Az (1) bekezdés egyértelmûen ajánlatkérõ részére ír elõ kötelezettséget, amelynek lényege, hogy csak a nyertessel és az ajánlat tartalmának megfelelõ tartalommal kötheti meg a szerzõdést.<br>
A (4) bekezdés ugyan az ajánlattevõre ír elõ kötelezettséget, de ez arra vonatkozik, hogy a már megkötött szerzõdést az ajánlattevõnek kell teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése a verseny tisztasága és nyilvánosság alapelvét fogalmazza meg, azaz a szerzõdés megkötése tekintetében is ennek az alapelvi rendelkezésnek érvényesülni kell. Jelen esetben a szerzõdéskötés nem történt meg, így ezen alapelvi rendelkezések megsértése sem történhetett meg.<br>
A Döntõbizottság álláspontja szerint a nyertes ajánlattevõ részére szerzõdéskötési kötelezettséget elõíró rendelkezést a Kbt. nem tartalmaz, a szerzõdéskötés elmulasztását a Kbt. nem szankcionálja.<br>
Ezt támasztja alá a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének második fordulata is, mely azt rögzíti, hogy ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Kbt. egyedül az ajánlati biztosíték körében [41. § (4) bekezdés] tartalmaz olyan rendelkezést, mely szerint, ha az ajánlattevõ az ajánlati kötöttségének ideje alatt ajánlatát visszavonja, vagy a szerzõdés megkötése érdekkörében felmerült okból hiúsul meg, a biztosítékot elveszti, és az az ajánlatkérõt illeti meg.<br>
Jelen közbeszerzési eljárásban azonban a részvételt ajánlatkérõ biztosíték adásához nem kötötte, így a kérelmezettet e joghátrány sem sújtja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 18.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>