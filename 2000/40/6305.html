<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (6305)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.301/8/2000<br>
<br>
Tárgy: Natur-Rost Kft. jogorvoslati kérelme a Budapesti Fegyház és Börtön közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Natur-Rost Kereskedelmi és Szolgáltató Kft. (1106 Budapest, Keresztúri út 202–206., képviseli dr. Ódor Éva ügyvéd, 1111 Budapest, Budafoki út 16., továbbiakban: kérelmezõ) jogorvoslati kérelmének – melyet a Budapesti Fegyház és Börtön (1108 Budapest, Kozma u. 13., továbbiakban: ajánlatkérõ) "befõttek, fûszerek beszerzése" tárgyú közbeszerzési eljárása ellen nyújtott be – helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdést és a Kbt. 59. § (1) bekezdést, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 2000. május 24-én megjelent 21. számában tett közzé ajánlati felhívást nyílt eljárás megindítására.<br>
A beszerzés tárgyát és mennyiségét az ajánlati felhívás 3. a) pontja határozta meg: befõttek, fûszerek, szárazáruk és egyéb élelmiszer-ipari termékek, melyeket ajánlatkérõ 44 tételben nevesítetten megjelölt, feltüntetve hozzá a beszerezni kívánt mennyiségeket is.<br>
A beszerezni kívánt termékekre ajánlatkérõ 2002. június 30-ig határozott idõtartamú szállítási szerzõdést kívánt kötni.<br>
Ajánlatkérõ a részajánlat és többváltozatú ajánlat beadásának lehetõségét kizárta. Az ajánlati felhívás 11. a) pontjában írta elõ ajánlatkérõ az ajánlattevõk részére a pénzügyi, gazdasági, mûszaki alkalmasságuk igazolására kért adatokat, tényeket az alábbiak szerint:<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) és c) pontja szerinti alkalmasságot bizonyító pénzintézeti nyilatkozatok, igazolások,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és e) pontja szerinti mûszaki alkalmasság igazolása,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdés szerinti igazolások és nyilatkozatok.<br>
Az ajánlati felhívás 12. pontjainak elõírása szerint az ajánlati kötöttség az ajánlati határidõ lejártától kezdõdik, és az eredményhirdetést követõ 60 napig áll fenn.<br>
Az ajánlatkérõ az összességében legelõnyösebb ajánlatot kívánta kiválasztani, ehhez megadta a részszempontokat, a részszempont tényleges jelentõségével arányban álló szorzószámokat és a részszempontok szerinti tartalmi elemeinek értékelése során adható pontszám alsó és felsõ határát az alábbiak szerint:<br>
– ajánlati ár	10<br>
– ártartás idõtartama	8<br>
– termékválaszték	6<br>
– fizetési feltételek	4<br>
Pontszám: 1–10-ig<br>
Ajánlatkérõ ajánlati dokumentációt is készített, amelyben részletezte a benyújtott ajánlatokkal kapcsolatos elvárásait, továbbá szerzõdésmellékletet is csatolt.<br>
Az ajánlatok benyújtási határideje 2000. június 21. volt, mely idõpontra ajánlatot nyújtott be: kérelmezõ, Tellér Élelmiszer Nagykereskedelmi Kft., Mary Kereskedelmi Kft., Nosztalgia Bt., CBA Hellas Kft. és a Techton Kft. A bontásról készített jegyzõkönyvben ajánlatkérõ érvénytelennek minõsítette a Tellér Kft., Mary Kft., CBA Hellas Kft. ajánlatát.<br>
Ajánlatkérõ a három érvényes ajánlatot érdemben elbírálta, és 2000. július 3-án eredményt hirdetett.<br>
A nyertes a Techton Kft., ezt követõ legjobb pedig a kérelmezõ ajánlata lett.<br>
A kérelmezõ 2000. július 10-én a törvényes határidõn belül nyújtott be jogorvoslati kérelmet ajánlatkérõ döntése ellen.<br>
Kérte ajánlatkérõ jogsértésének megállapítását, az eljárást lezáró döntés megsemmisítését, ideiglenes intézkedésként a szerzõdéskötés megtiltását.<br>
Indoklásként elõadta, hogy ajánlatkérõ nem az összességében legelõnyösebb ajánlatot hirdette ki nyertesnek, holott a 2. a 3. és a 4. elbírálási szempontból is ajánlata a nyertesnél kedvezõbb volt.<br>
Az elsõ elbírálási szempontból ajánlatkérõ által sem vitatottan õk tették a legkedvezõbb ajánlatot.<br>
A második elbírálási szempontból az ártartás idõtartama az ajánlatában háromféle ártartási határidõt is megjelölt, melyek átlagolása alapján megállapítható, hogy az eredményhirdetéstõl számított 115 napig vállalta az ártartást, ezzel a második legkedvezõbb ajánlatot tette.<br>
A harmadik elbírálási szempont, a fizetési feltételek körében õ tette a legkedvezõbb ajánlatot, ajánlatkérõ itt is tévesen értékelte az ajánlatát.<br>
A negyedik elbírálási szempont a termékválaszték volt, amelynél ajánlatkérõ értékelése csak arra korlátozódott, hogy a nyertes bõvebb terméklistát nyújtott be, melynek tartalma számukra nem ismert. A termékválaszték vonatkozásában a dokumentáció egyértelmû meghatározást nem adott.<br>
Ajánlatkérõ érdemi észrevételében kérte a jogorvoslati kérelem elutasítását, mert az álláspontjuk szerint az megalapozatlan.<br>
Indoklásként elõadták, hogy a kérelmezõ ajánlati nyilatkozatában az ártartásra vonatkozóan kifejezett nyilatkozatot nem tett. Az ajánlatban szereplõ mellékleten az egyes termékek mellett feltüntetett határidõket így figyelembe venni nem tudták.<br>
A fizetési feltételek vonatkozásában is ajánlata a nyertesnél kedvezõtlenebb volt, mivel a nyertes nyilatkozott, hogy késedelmi kamatot nem számít fel, a kérelmezõ ezzel szemben 30 nap fizetési határidõre tett ajánlatot, melyhez 15 nap türelmi idõt biztosít. Ez pedig helyes értelmezés szerint azt jelenti, hogy a 30+15 nap eltelte után a késedelmi kamat érvényesítése megtörténik.<br>
A nyertes által becsatolt terméklista bõvebb volt, így a negyedik elbírálási szempontból is a nyertes tette a legkedvezõbb ajánlatot.<br>
A Techton Kft. érdemi észrevételében kérte a jogorvoslati kérelem elutasítását; álláspontja szerint ajánlatkérõ döntése helyes volt.<br>
A kérelmezõ az ártartásra vonatkozóan kifejezett nyilatkozatot nem tett, így nem is minõsülhetett az kedvezõbbnek.<br>
A fizetési feltételek vonatkozásában a kérelmezõ által megjelölt 30 nap fizetési határidõ plusz 15 nap türelmi idõ egyértelmûen úgy értelmezhetõ, hogy ezt követõen a késedelmi kamat felszámítása megtörténik. Ajánlatkérõnek az a megállapítása, hogy a termékválasztékban õk nyújtottak be bõvebb körû terméklistát, álláspontjuk szerint elegendõ.<br>
Feltételezik továbbá, hogy a kérelmezõ ajánlata az alvállalkozókkal kapcsolatos iratokat teljeskörûen nem tartalmazza, így ajánlata érvényesnek sem minõsülhet.<br>
A Tellér Kft. a jogorvoslati kérelem azon részével egyetért, mely szerint a dokumentáció a termékválasztékra elõírásokat nem adott. Sérelmezte, hogy ajánlatukat ajánlatkérõ formai hiányosságok miatt érvénytelennek minõsítette. A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
A Döntõbizottság által jelen ügyben abban a kérdésben kellett állást foglalnia elsõdlegesen, hogy ajánlatkérõ az elbírált ajánlatok, az ajánlati felhívásban, illetve a dokumentációban foglalt feltételeknek megfeleltek-e, és amennyiben az ajánlatok érvényesek, úgy az elbírálás a megadott elbírálási szempontok alapján történt-e meg.<br>
Az ajánlati felhívás 11. a) pontjának utolsó bekezdése szerint az ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdése szerinti igazolásokat és nyilatkozatokat ajánlatukhoz csatolniuk kellett.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerint: az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése pedig kimondja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A nyertesnek kihirdetett Techton Kft. és a Nosztalgia Bt. becsatolt nyilatkozatai szerint a Munkaerõ-piaci Alappal szemben fizetési kötelezettségük nem áll fenn.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. törvény 40–42. §-ai elõírják a munkaadók és munkavállalók részére az adók módjára beszedhetõ munkaadói és munkavállalói hozzájárulás megfizetését, amelyek a Munkaerõ- piaci Alap bevételét képezik. A szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény 2. §-a írja elõ a szintén a Munkaerõ-piaci Alap bevételét képezõ szakképzési hozzájárulás fizetésére kötelezettek körét. A hivatkozott törvényi rendelkezések kötelezik a munkáltatókat a Munkaerõ-piaci Alap foglalkoztatási, szakképzési, valamint rehabilitációs alaprészének járulékok, illetve hozzájárulások formájában történõ megfizetésére, az adóhatóságon keresztül.<br>
A hivatkozott jogszabályok alapján megállapítható, hogy a Munkaerõ-piaci Alappal szemben minden munkaadónak, így a nyertes és a Nosztalgia Bt.-nek is jogszabályon alapuló fizetési kötelezettsége áll fenn.<br>
A két ajánlat nem felelt meg az ajánlati felhívásban foglalt feltételeknek, mert ajánlatukhoz nem csatolták a Munkaerõ-piaci Alap igazolását, ezen tartozásra vonatkozó nyilatkozatuk pedig nem a valós helyzetet tartalmazta.<br>
Ezért ajánlatuk a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja alapján érvénytelen. A Kbt. fenti rendelkezése szerint ugyanis: érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint pedig az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ajánlatkérõ fenti rendelkezést megsértette azáltal, hogy az ajánlatok értékelése során az ajánlatok érvénytelenségét nem észlelte, és az ajánlatok érvénytelenné nyilvánításáról nem döntött.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint: az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ fenti rendelkezést megsértette azáltal, hogy az érvényes ajánlatot érdemben elbírálta és nyertesnek ki is hirdette.<br>
A Döntõbizottság a kérelmezõ ajánlatát is megvizsgálta, hogy az megfelel-e az ajánlati felhívás és dokumentáció elõírásainak.<br>
A kérelmezõ ajánlata megfelelt az ajánlati felhívás és a dokumentációban elõírt követelményeknek.<br>
Az ajánlati felhívás 11. a) pontjában elõírt igazolásokat, nyilatkozatokat az ajánlat tartalmazza.<br>
Ajánlata termékenként, idõtartam megjelölésével ártartásra vonatkozó nyilatkozatot tartalmaz, amely a szállítási szerzõdése melléklete.<br>
Ezen melléklet is tartalmazza kérelmezõ aláírását, cégbélyegzõje lenyomatát, tehát nem elfogadható ajánlatkérõ állítása, mely szerint ez kötelezettségvállalásnak nem tekinthetõ.<br>
A kérelmezõ az ajánlatához csatolt szállítási szerzõdésének 8. pontjában vállalja, hogy "Megrendelõ a megküldött és az esetleges visszáruval csökkentett eredeti (elsõ) számlapéldány ellenértékét a számla kézhezvételétõl számított 30 napon belül köteles átutalni szállító fent megjelölt bankszámlájára. Szállító a fizetési határidõ lejárta után 15 nap türelmi idõt ad. Késedelmi kamatot nem számítunk fel."<br>
A Döntõbizottság értelmezése szerint e nyilatkozat egyértelmûen azt tartalmazza, hogy kérelmezõ egyáltalán nem számít fel késedelmi kamatot: A Döntõbizottság vizsgálat tárgyává tette a nyertes azon felvetését, hogy kérelmezõ nem jelölte meg az alvállalkozóit. A Döntõbizottság megállapította, hogy a kérelmezõ ajánlata tartalmazza azt a nyilatkozatot, hogy a kért tevékenység ellátásához alvállalkozónak megbízást nem ad.<br>
Téves nyertes azon álláspontja, hogy mindazon szállító, amellyel kérelmezõ kereskedelmi kapcsolatban áll, egyben alvállalkozó is, mert a Kbt. csak azt a szervezetet (személyt) tekinti alvállalkozónak, amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani.<br>
A kérelmezõ ajánlata a fentiekbõl következõen érvényes.<br>
A Döntõbizottság eljárása során ideiglenes intézkedést is alkalmazott, mely alapján a szerzõdés megkötésére nem került sor.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a Kbt. 88. § (1) bekezdés c) pontja alapján az eljárást lezáró döntést megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt az igazgatási szolgáltatási díj megfizetésére.<br>
A Döntõbizottság bírság kiszabását mellõzte, tekintettel arra, hogy a jogsértés reparálható volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 23.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>