<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (6248)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.353/9/2000<br>
<br>
Tárgy: a HO-DA Rt. és a PAPÍR-ÁSZ Kft. közös jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HO-DA Irodaszer Kereskedelmi Rt. (1134 Budapest, Angyalföldi út 30–32.) és a PAPÍR-ÁSZ Kereskedelmi Szolgáltató Kft. (1033 Budapest, Szõlõskert u. 15., a továbbiakban: kérelmezõ), mindkettõt képviseli dr. Tolnay Gyula ügyvéd (1034 Budapest, Szõlõ u. 23.) közös kérelmét, melyet a Miniszterelnökség Közbeszerzési és Gazdasági Igazgatóság (1055 Budapest, Kossuth tér 2–4., a továbbiakban: ajánlatkérõ, képviseli dr. Gerenday Zsuzsanna jogtanácsos) "papír és papíráruk beszerzése 2200 millió forint értékben a 125/1996. (VII. 24.) Kormányrendelet hatálya alá tartozó intézmények részére" tárgyú közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. február 22-én ajánlati felhívást tett közzé a K. É. 12. számában nyílt eljárás megindítására (1229) a rendelkezõ részben írt tárgyban.<br>
A felhívásban megjelölt ajánlattételi határidõig négy ajánlattevõ nyújtott be ajánlatot, nevezetesen a BUDA-PIÉRT Kft., a Pátria Nyomda Rt., az EUROPAPIER Hungária Kft. és kérelmezõ.<br>
Ajánlatkérõ 2000. június 2-án tartotta meg a nyilvános eredményhirdetést, melynek során azt ismertette, hogy az eljárás eredménytelen volt, mivel mind a négy ajánlat érvénytelen.<br>
Kérelmezõ 2000. június 13-án (közös) jogorvoslati kérelmet nyújtott be a Döntõbizottsághoz. Kérte a jogsértés megállapítását, az ajánlatkérõ közbeszerzési eljárást lezáró döntésének megsemmisítését, valamint az ajánlatkérô kötelezését az eljárási díj viselésére.<br>
A Döntõbizottság a jogorvoslati eljárást lezáró D.230/10/2000. számú határozatában megállapította, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel az 52. § (1) bekezdését és a 60. § (1) bekezdésének b) pontját, ezért a kérelmezõk közös ajánlatának érvénytelenné, és az eljárás eredménytelenné nyilvánítására vonatkozó ajánlatkérôi döntését megsemmisítette.<br>
Ajánlatkérõ a Döntõbizottság fenti határozatát kézhez véve úgy határozott, hogy az eljárás lezárása érdekében – a döntõbizottsági határozatban foglaltakat mérlegelve – új döntést hoz. Ajánlatkérõ ennek során egy szakértõkbõl álló bírálóbizottság döntési javaslatát elfogadva megállapította, hogy kérelmezõ nem tett az ajánlati felhívásban foglaltaknak megfelelõ ajánlatot az ajánlatkérõ részére.<br>
A 2000. július 27-én megtartott ismételt eredményhirdetésen ajánlatkérõ ismertette, hogy az eljárást eredménytelenné nyilvánította, majd az összegzést az eljárásról a felek részére átadta, illetve megküldte.<br>
Az összegzésben az eljárás eredménytelenségének indokaként rögzítette többek között, hogy kérelmezõ, mint közös ajánlattevõ nem tett az ajánlati felhívásban foglaltaknak – az ajánlatkérõ részére – megfelelõ ajánlatot, továbbá az ajánlattevõk az ajánlatok bontását követõ 30 napig voltak kötve az ajánlatukhoz, így az érvényes ajánlatot tevõk ajánlati kötöttsége lejárt. Fenti indokok alapján ajánlatkérõnek a szerzõdéskötésre nincs lehetõsége. Kérelmezõ 2000. augusztus 1-jén jogorvoslati kérelemmel fordult a Döntõbizottsághoz. Ebben indítványozta, hogy a Döntõbizottság a jogorvoslati eljárást indítsa meg, és ennek körében vizsgálja meg a közbeszerzési eljárás újbóli lezárásának körülményeit ajánlatkérô döntésének jogszerûségét és megalapozottságát. Kérte azt is, hogy a Döntõbizottság határozatában mondja ki a jogsértést, semmisítse meg az ajánlatkérô közbeszerzési eljárást lezáró döntését, és kötelezze ajánlatkérôt az igazgatási szolgáltatási díj megtérítésére. Kérte továbbá az ügyben tárgyalás tartását is.<br>
A tárgyaláson kifejtette azt az álláspontját is, hogy a Kbt. szabályainak helyes értelmezése és alkalmazása szerint az ajánlati kötöttség a döntés megsemmisítése esetén az errõl szóló határozat kézhezvételétõl számított 30 napig áll fenn. Ekkor kifogásolta azt is, hogy ajánlatkérõ "a döntést megalapozó tényezõk ismételt mérlegelése" során ismételten nem kért felvilágosítást kérelmezõtõl az ajánlatában döntõ súlyúnak minõsített ellentmondások feloldására, és nem nyilatkoztatta az ajánlati kötöttsége fenntartása tárgyában sem.<br>
Ajánlatkérô írásos észrevételében és a tárgyaláson úgy nyilatkozott, hogy döntése jogszerû, ezért kéri az alaptalan kérelem elutasítását. Ennek indokolásául többek között elõadta, hogy a speciális – központosított – közbeszerzési eljárás ajánlatkérõjeként felelõs azért, hogy a közintézmények a költségvetésbõl milyen áron szerzik be és milyen minõségben a keretszerzõdéssel hosszabb távra meghatározott papírárukat. Álláspontja szerint kérelmezõnél az árkövetés módja és a díjtalan szállítás kombináció látszólag kedvezõnek tûnik, azonban a megajánlott indulási árak (alapárak) olyan magasak, hogy az árkövetés és a szállítási díj figyelembevételével végzett árkorrekció után is kedvezõtlen végfelhasználási árat mutat.<br>
Véleményét kifejtette arra nézve is, hogy egy érvényes ajánlat esetén nem érvényesülhet az összességében legelõnyösebb ajánlat kiválasztásának elve, hisz nincs valós versenyhelyzet. A jelenleg érvényben lévõ – módosított – keretszerzõdésben is dokumentált piaci információk figyelembevételével megállapítható az is, hogy az árak abban lényegesen kedvezõbbek a kérelmezõ által megadott végfelhasználói áraknál.<br>
Ugyanígy kedvezõtlenebb kérelmezõnél az elosztóhálózat a jelenleg meglévõnél, mivel kérelmezõnek nincs az ország területén (Budapesten kívül) saját kereskedelmi egysége, ezért nem látszik olyan mértékben biztosítottnak sürgõs esetekben a megfelelõ mennyiségû és összetételû árukészlet vevõk részére történõ rendelkezésre bocsátása, mint a jelenlegi szerzõdésük alapján. Az egy budapesti kereskedelmi egység miatt az országban a közintézményeknek nincs alkalmuk a rendelhetõ áruk közvetlen megtekintésére, kiválasztására és a különbözõ árufajták és minõségek összehasonlítására.<br>
Álláspontja szerint a Kbt.-t az Országgyûlés azzal a céllal alkotta, hogy az államháztartás kiadásainak ésszerûsítése, a közpénzek felhasználásának átláthatósága és széles körû nyilvános ellenôrizhetôsége, továbbá a közbeszerzések során a verseny tisztasága biztosított legyen.<br>
A papírok és papíráruk beszerzése tárgyában meghirdetett nyílt közbeszerzési eljárás ajánlati felhívása és a kapcsolódó dokumentáció tartalmának kidolgozása fokozottan a fentiek figyelembevételével készült. A bírálati szempontokat és a részszempontok súlyszámait az ajánlatkérõ úgy határozta meg, hogy ezzel elérje azt a célját, hogy a lehetõ legkedvezõbb feltételekkel a közigazgatási intézmények számára elõnyös és gazdaságos keretszerzõdést köthessen.<br>
A termék jellege olyan, hogy sem az árat, sem a választékot konkrétan nem lehet és nem is szabad behatárolni, de nyilvánvaló volt az alapvetõen indokolt és egyben méltányolható ajánlatkérõi elvárás, hogy a felhívás és a dokumentáció alapján az ajánlattevõk minél kedvezõbb áron és a legszélesebb termékkörre vonatkozóan tegyenek ajánlatot, melynél a kapcsolódó szolgáltatásoknak (kiszállítási határidõ és országos ellátás) is biztosítottnak kell lennie. A dokumentáció "szállítási keretszerzõdés" fejezete tartalmazza azokat az elvárásokat, amelyeket a teljesítés feltételeiként más helyen külön nem nevesített az ajánlatkérõ.<br>
Az egyéb, a Kbt. szerinti értékhatárt el nem érõ beszerzéseknél is – a jogszabály értelmében – legalább 3 ajánlatot kell bekérni annak érdekében, hogy a legkedvezõbb és legelõnyösebb ajánlat kiválasztható legyen. Kérelmezõ ajánlati árait elfogadva egy 20-25%-kal gazdaságosabb beszerzési lehetõség hiúsulna meg, amelynek következményeit a költségvetési intézményeknek kellene viselniük. A kérelmezõ ajánlatában szereplõ feltételekkel megkötött keretszerzõdés a felhasználók körében a központosított közbeszerzés célját és értelmét kérdõjelezné meg.<br>
Az ügyben érdekelt felek az eljárás során érdemi észrevételt nem tettek.<br>
A Döntõbizottság a rendelkezésére álló iratok, dokumentumok és nyilatkozatok alapján megállapította, hogy a kérelem alaptalan, ezért azt elutasította.<br>
A Döntõbizottság az ajánlatkérõ által felhozott írásos és szóban elõterjesztett indokok összessége alapján osztotta ajánlatkérõ azon álláspontját, hogy ajánlatkérõ a speciális központosított közbeszerzési eljárás alanyaként csak tényleges versenyhelyzetben tudja kiválasztani azt az összességében legelõnyösebb ajánlatot, melynek benyújtójával megkötött keretszerzõdés biztosítja az ország egész területén a központosított közbeszerzési eljárás keretében vásárlásra kötelezett közintézmények számára a legkedvezõbb feltételeket minden tekintetben. A Döntõbizottság álláspontja szerint az ügy megítélése szerint irreleváns az, hogy ajánlatkérõ élt-e az ismételt döntése elõtt az ajánlatban vélelmezett ellentmondások tisztázásának és az ajánlati kötöttség fenntartására vonatkozó felhívás lehetõségével, különös tekintettel a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) és 88. § (6) bekezdéseiben írtakra, melyek úgy rendelkeznek, hogy:<br>
"A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében."<br>
"A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint, ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni."<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ban biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 31.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>