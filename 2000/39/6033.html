<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6033)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.330/7/1999<br>
<br>
Tárgy: Herdlicska Márton jogorvoslati kérelme a Siófok Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Matuz Norbert ügyvéd (1114 Budapest, Bartók Béla út 11–13.) által képviselt Herdlicska Márton egyéni vállalkozó (1046 Budapest, Fóti út 56., a továbbiakban kérelmezõ) kérelmezõnek Siófok Város Önkormányzata (8600 Siófok, Fõ tér 1., a továbbiakban ajánlatkérõ) "Siófok város két intézménye 3 részlegének (1 óvoda, 1 iskola alsó és felsõ tagozatos gyermekeinek) napi háromszori étkeztetésének fõzéssel, beszállítással történõ biztosítása kb. 400 adagban, beleértve az étel melegítését és kiosztását (tálalását)" tárgyú közbeszerzési eljárása ellen benyújtott jogorvoslati eljárásban megállapítja, hogy ajánlatkérõ megsértette az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, valamint az 59. § (1) bekezdését, ezért az ajánlatkérõt 4 000 000 Ft, azaz négymillió forint bírság megfizetésére kötelezi.<br>
A jogorvoslati kérelem ezt meghaladó részét elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2000. május 24-i számában tette közzé nyílt eljárás megindítására szóló ajánlati felhívását. A felhívás 4. pontja szerint a teljesítés határideje vagy a szerzõdés idõtartama: 2000. szeptember 1.–2003. július 1.<br>
A 11. a) pont szerint az ajánlattevõk pénzügyi és mûszaki alkalmassága igazolására kért adatok és tények:<br>
Pénzügyi, gazdasági alkalmasságra vonatkozó igazolások:<br>
– pénzintézettõl származó, 30 napnál nem régebbi nyilatkozat az ajánlattevõ fizetõképességének megállapítására az alábbi tartalommal:<br>
– mióta vezeti az ajánlattevõ bankszámláját,<br>
– nyilatkozat az ajánlattevõ pénzügyi helyzetérõl, hitel- és fizetõképességérõl,<br>
– fizetési kötelezettségeinek pontosan eleget tesz-e,<br>
– számláján sorban állás elõfordult-e és utoljára mikor,<br>
– 30 napnál nem régebbi eredeti vagy hitelesített cégkivonat és aláírási címpéldány eredeti vagy másolati példánya, egyéni vállalkozó esetén a vállalkozói igazolvány hiteles másolata,<br>
– ajánlattevõ írásbeli nyilatkozata, hogy nem esik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontja és a (2) bekezdés a) és b) pontjaiban foglaltak alá, <br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3), (4), (5) és (6) bekezdéseiben meghatározott nyilatkozatok és hatósági igazolások,<br>
– mérlegadatok és eredménykimutatás az elõzõ 3 évre vonatkozóan, egyéni vállalkozó esetén az adóbevallások másolata, valamint a könyvvizsgálói jelentés másolata, ha az ajánlattevõnél könyvvizsgáló tevékenykedik.<br>
Mûszaki alkalmasság igazolása:<br>
– az elõzõ 3 éven belül végzett, referenciaként megjelölni kívánt munkák felsorolása, különös tekintettel jelen közbeszerzés jellegére és volumenére [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont],<br>
– mûszaki, technikai felszereltség [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pont],<br>
– azon szakemberek bemutatása, akiket a teljesítésbe be kíván vonni, s akik a minõség-ellenõrzésért felelõsek [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pont],<br>
– minõségbiztosítási rendszer ismertetése [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont].<br>
A 11. b) pont meghatározta az ajánlattevõnek a szerzõdés teljesítésére alkalmatlanná minõsítésének szempontjait:<br>
– fizetési kötelezettségeinek nem tesz folyamatosan eleget,<br>
– az elôzô 3 évben nem végzett hasonló jellegû szolgáltatást.<br>
Ajánlatkérõ az összességében legelõnyösebb ajánlatot kívánta nyertessé nyilvánítani az alábbi részszempontok 1–10-ig történõ pontozása mellett (zárójelben a súlyszámokkal):<br>
– az ajánlattételi dokumentáció kidolgozottsága alapján a teljesítés várható színvonala	(5)<br>
– ajánlati ár	(4)<br>
– a teljesítés biztonsága	(3)<br>
– az adott körülményekhez való alkalmazkodási készség	(3)<br>
Ajánlatkérõ az egyéb információk között a 16. pontban rögzítette, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pont alapján az ajánlattevõ ajánlatát érvénytelennek minõsíti, ha a dokumentációban megjelölt ÁNTSZ-igazolást ajánlatához nem csatolja.<br>
Ajánlatkérõ dokumentációt is kibocsátott.<br>
Ebben a gyermekétkeztetés idõtartamát 2000. szeptember 1.–2003. július 1-jei idõtartamban határozta meg.<br>
A 8. pontban elõírta, hogy a nyertes ajánlattevõ (vállalkozó) kizárólag az ajánlatkérõ képviselõ-testülete által rendeletben meghatározott idõponttól hajthat végre normaemelést a rendeletben meghatározott mértékig.<br>
A 10. pont szerint az árajánlatokat nyersanyagnorma és rezsi bontásban, átalányáron, áfa-megjelöléssel kell megtenni adag/nap számítással.<br>
A V. pont szerint az ajánlat tartalmi követelménye – az ajánlati felhívásban foglaltakon túl – a fõzõegységre vonatkozó ÁNTSZ-igazolás arról, hogy az alkalmas gyermekétkeztetésre, a gyermekétkeztetésre kiképzett személy (szakács szakmunkás vizsgaigazolvány és ÁNTSZ alapvizsga-igazolás) adatai és igazolása a képzettségrõl.<br>
Az ajánlatok bontására 2000. július 5-én került sor. Ajánlatot kérelmezõn kívül a Rucz Bt. tett.<br>
Ajánlatkérõ a 2000. július 20-i eredményhirdetésben a Rucz Bt.-t hirdette ki nyertesnek, míg a kérelmezõ ajánlatát érvénytelenné nyilvánította, tekintettel arra, hogy kizárólag 1 évre tett ajánlatot; az enyingi fõzõegységtõl Siófokra történõ ételszállításhoz nem csatolta az ÁNTSZ-engedélyt; és nyersanyagnormaként az önkormányzat rendeletében meghatározottaktól eltérõt alkalmazott.<br>
Kérelmezõ 2000. július 21-én benyújtott jogorvoslati kérelmében kérte a jogsértés megállapítását, az ajánlatkérô döntésének megsemmisítését, az ajánlatkérõ kötelezését a költségek viselésére, ideiglenes intézkedésként pedig a szerzõdéskötés megtiltását. Álláspontja szerint az ajánlati felhívásban és dokumentációban írt követelményeknek eleget tett, a nyertes ajánlata viszont nem a megfelelõ bontásban tartalmazza az árajánlatot.<br>
Ajánlatkérõ kérte a megalapozatlan jogorvoslati kérelem elutasítását. Véleménye szerint a Kbt. szabályainak megfelelõen járt el. A szerzõdést 2000. július 31-én megkötötte.<br>
A jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. [Kbt. 52. § (1) bekezdése.]<br>
Érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek. [<a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(2) bekezdés d) pontja.]<br>
Az eljárás további szakaszában pedig nem vehet részt az, aki érvénytelen ajánlatot tett. [<a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése.]<br>
A fenti szabályok figyelembevételével tehát a Döntõbizottságnak abban a kérdésben kellett állást foglalnia, hogy ajánlatkérõ a Kbt. szabályainak megfelelõen nyilvánította-e érvénytelenné a kérelmezõ ajánlatát, illetve érvényessé a nyertes ajánlatát.<br>
<br>
1. A kérelmezõ ajánlata:<br>
Ajánlatának 6. oldalán a kérelmezõ megjelölte, hogy a teljesítés határideje 2000. szeptember 1.–2003. július 1-jéig terjedõ idõtartam, az ajánlat e szempontból tehát megfelel az ajánlatkérõi követelményeknek. Ajánlatkérõ sem az ajánlati felhívásban, sem a dokumentációban nem írta elõ, hogy csatolni kell a Siófokra történõ ételszállításra vonatkozó ÁNTSZ-engedélyt, így az engedély csatolásának elmaradása nem tehette érvénytelenné az ajánlatot.<br>
Kérelmezõ a dokumentációban elõírt, a fõzõegységre vonatkozó ÁNTSZ-engedélyt pedig csatolta.<br>
Kérelmezõ nyersanyagnormája valóban eltért az önkormányzati rendeletben foglaltaktól.<br>
Ajánlatkérõ a tárgyaláson azonban maga is elismerte, hogy sem az ajánlati felhívás, sem a dokumentáció nem tartalmazza, hogy az önkormányzat rendeletben határozta meg a nyersanyagnormát, és hogy ennek alkalmazása kötelezõ. Errõl a tényrõl kérelmezõt egyéb módon sem értesítették.<br>
A kérelmezõi ajánlat tehát e szempontból sem nyilvánítható érvénytelenné.<br>
Kérelmezõ ajánlata azonban mégis érvénytelen, árajánlata ugyanis nem a dokumentációban elõírt módon (nyersanyagnorma és rezsi bontás, átalányáron, áfa-megjelöléssel, adag/nap számítással) készült el.<br>
Az ajánlat 9. oldalán, 1. sz. mellékletében, valamint a szerzõdéstervezet 3.1. j) pontjában foglaltak alapján megállapítható, hogy kérelmezõ a fenti ajánlatkérõi követelményeknek megfelelõen tette meg ajánlatát 2001. július 31-ig, valamint az azt követõ idõszakra is a normaemelés tekintetében.<br>
Az ajánlat 9. oldala utolsó bekezdésében, a szerzõdés 3.1. j) pontjában kérelmezõ ugyanis a dokumentáció 8. pontjának megfelelõen vállalta, hogy normaemelést kizárólag az önkormányzati rendeletben meghatározott idõponttól hajt végre, az ott meghatározott mértékig. Kérelmezõ árajánlata azonban nem tartalmaz vállalást a 2001. augusztus 1.–2003. július 31-ig terjedõ idõszakban a rezsiköltségre. Az ajánlat szerint az árak 2001. július 31-ig érvényesek, ezt követõen pedig az ártárgyalások alapján módosulhatnak. Tekintettel arra, hogy kérelmezõ a normaemelés tekintetében vállalta az önkormányzati rendeletben foglaltak betartását, az ajánlatban jelzett ártárgyalások csak a rezsiköltségekre vonatkozhatnak.<br>
Kérelmezõ azonban ajánlatában (ill. szerzõdéstervezetében) nem utal a lehetséges emelés minimális vagy maximális (pl. az éves inflációhoz viszonyított) mértékére, sem arra, hogy az ár módosítására csak közös megegyezéssel kerülhet sor.<br>
Így pedig az ajánlatból hiányzik a 2001. augusztus 1.–2003. július 1-jéig terjedõ idõszak rezsidíjának vállalása. Tekintettel a hiányzó ajánlati részelemre, kérelmezõ ajánlatát nem is lehetett volna összehasonlítani a többi ajánlattal.<br>
Megállapítható tehát, hogy ajánlatkérõ érdemben helyesen döntött, amikor a kérelmezõ ajánlatát érvénytelenné nyilvánította, annak indokaiban azonban tévedett.<br>
<br>
2. Ajánlatkérõnek azonban érvénytelenné kellett volna nyilvánítani a nyertes ajánlatát is, miután az szintén nem az ajánlatkérõi elõírásoknak megfelelõen tartalmazza az árajánlatot.<br>
Az ajánlat 2. oldalán található adatok szerint:<br>
A szolgáltatás ára 2000. szeptember 1-jétõl:<br>
– óvodások részére: nyersanyagnorma + áfa + 95% + áfa<br>
– iskolások részére: nyersanyagnorma + áfa + 95% + áfa<br>
– napközi részére: nyersanyagnorma + áfa + 95% + áfa <br>
A szolgáltatás ára 2001. szeptember 1-jétõl:<br>
– óvodások részére: nyersanyagnorma + áfa + 110% + áfa<br>
– iskolások részére: nyersanyagnorma + áfa + 110% + áfa<br>
– napközi részére: nyersanyagnorma + áfa + 110% + áfa<br>
A szolgáltatás ára 2002. szeptember 1-jétõl:<br>
– óvodások részére: nyersanyagnorma + áfa + 125% + áfa<br>
– iskolások részére: nyersanyagnorma + áfa + 125% + áfa<br>
– napközi részére: nyersanyagnorma + áfa + 125% + áfa<br>
A nyertes azon megjegyzésébõl, hogy "Mivel az ellátás teljes körû, indokoltnak tartjuk az idei évi 95%-os rezsiköltséget évi 15% ponttal növelni" megállapítható, hogy a 95%, 110%, 125% feltüntetése a rezsiköltségre vonatkozik, az azonban sehol sem szerepel, hogy mekkora a viszonyítási alap, azaz a "nyersanyagnorma" Ft-értéke.<br>
A nyertes ajánlattevõ ezzel kapcsolatban nem nyilatkozik.<br>
Megállapítható tehát, hogy a nyertes ajánlattevõ is érvénytelen ajánlatot tett.<br>
(A Döntõbizottság tényállási elemként azt is rögzíteni kívánja, hogy a nyertes ajánlattevõ nem csatolta a Munkaerõ-piaci Alap igazolását, valamint cégkivonatát.)<br>
Ajánlatkérõ így megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdését.<br>
Megsértette azonban az 59. § (1) bekezdését is, hiszen nemcsak megengedte, hogy érvénytelen ajánlat részt vegyen az eljárás további szakaszában, de azt nyertessé is minõsítette.<br>
Az 59. § (1) bekezdése ugyanis kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a), d), f) pontjában írt jogkövetkezményeket alkalmazta.<br>
Kérelmezõ jogorvoslati kérelme ugyanis megalapozatlan a tekintetben, hogy ajánlata érvényes volt, megalapozottan kifogásolta viszont, hogy a nyertes ajánlatát is érvénytelenné kellett volna nyilvánítani.<br>
A Döntõbizottság a bírság mértékének megállapításakor figyelemmel volt a beszerzés értékére (az éves normaemelés figyelembevétele nélkül is 98 658 525 Ft), valamint a jogsértés súlyára.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a 89. § (1) bekezdése biztosítja.<br>
A Döntõbizottság ideiglenes intézkedést nem alkalmazott, miután annak jogalapja a rendelkezésre álló iratokból nem volt megállapítható.<br>
<br>
Budapest, 2000. augusztus 21.<br>
<br>
Dr. Magasi Ildikó s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>