<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (6034)
</b></h2><FONT size=3><i><u></i></u><br>
<br>
3.K.41386/1999/4.<br>
<br>
A Magyar Köztársaság nevében!<br>
A Fõvárosi Bíróság a dr. Keszthelyi Oszkár ügyvéd (1054 Budapest, Vadász u. 42.) által képviselt Országos Traumatológiai Intézet (1081 Budapest, Fiumei út 17.) felperesnek dr. Bíró László jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen, akinek pernyertessége érdekében a Simon, Bûrös és tsai Ü. I. (1135 Budapest, Tahi u. 53–59., ü. i.: dr. Petz László ügyvéd) által képviselt HOGE Orvosi Mûszer Kft. (1033 Bp. Szõlõkert u. 7.) beavatkozott, közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a keresetet elutasítja.<br>
Kötelezi a bíróság a felperest, hogy 15 napon belül fizessen meg az alperesnek és a beavatkozónak 7500-7500 Ft perköltséget. A feljegyzett 10 000 Ft illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál lehet írásban, 4 pld-ban, jogi képviselettel, a Magyar Köztársaság Legfelsõbb Bíróságához címezve elõterjeszteni.<br>
<br>
INDOKOLÁS<br>
<br>
A felperes mint ajánlatkérõ a K. É. 20., 1999. május 19. napján megjelent számában tett közzé ajánlati felhívást nyílt eljárás megindítására, az OTRI központi sterilizáló felújítására és gépcseréjére a komplett technológiai gépcsere és a technológiához tartozó kiviteli tervek elkészítése és a kivitelezés tárgyában, a részletes ajánlati dokumentációnak megfelelõen. Az ajánlati felhívás 11. pontja szerint az ajánlattevô pénzügyi, gazdasági és mûszaki alkalmassága igazolására – többek között – az ajánlatkérõ a cégismertetôt és a cég minõségbiztosítási rendszerének ismertetését kérte. A 13. pont szerint az ajánlatok elbírálásának szempontja az összességében legelônyösebb ajánlat volt, az alábbiak szerinti fontossági sorrendben:<br>
– a vállalt mûszaki tartalom és minõségi paraméterek, keretösszegen belüli költségcsökkentõ alternatívák kidolgozása, ezek mennyire elégítik ki az ajánlati dokumentációban megfogalmazott funkcionális igényeket,<br>
– ajánlati ár, fizetési feltételek,<br>
– vállalt teljesítési határidõ, kötbér nagysága,<br>
– vállalt garanciaidõ,<br>
– vállalkozó minõségbiztosítási rendszere,<br>
– az elõzõ három évben kivitelezett hasonló jellegû legjelentõsebb referenciák,<br>
– alvállalkozói referenciák,<br>
– ajánlattevõ gazdasági helyzete.<br>
Az egyes szempontok mellé az ajánlatkérô csökkenõ mértékû pontszámokat rendelt.<br>
A részletes ajánlati dokumentáció három részbõl állt: az A) rész a jelenlegi állapotot, B) rész a mûszaki feladat meghatározását, a C) rész pedig az útmutatót tartalmazta. Az ajánlati felhívás B) részének bevezetõjében az ajánlatkérõ rögzítette, hogy a felújítást egy ütemben kell elvégezni olyan módon, hogy a technológiai gépbeszállító feladata a technológiai és építészeti kiviteli tervek készítése, a higiénés-epidemiológiai javaslat szakmai megállapításainak figyelembevételével úgy, hogy a tervszolgáltató rendszer felelõssége fennáll. A higiénés epidemiológiai javaslat az 1995. december 13-án kelt 227/95. sz. hatályát vesztett epidemiológiai szakvélemény módosított változata, amely helyiség- és funkciócseréket is tartalmaz, és a közelgô európai uniós minõségi követelményeket is megcélozza azzal a céllal, hogy a késõbbiekben egy akkreditációs folyamatban már lényegi változtatást ne kelljen eszközölni. A B) rész ??További elõírások" fejezetében az ajánlatkérõ rögzítette: ??Figyelembe veendô, hogy valamennyi gép nemcsak a hazai ORKI-szabványoknak, hanem az európai ISO-szabványoknak is feleljen meg, amelyet a tendereztetésen induló gyártó cégek hivatalos, az Országos Fordító és Fordításhitelesítõ Hivatal által magyar nyelvre is lefordított dokumentumokkal igazoljanak. A technológiai tervezõ ennek megfelelõen rendelkezzen ISO minõségbiztosítási okirattal, amely garancia a minõsített tervezésre. Ennek célja, hogy egy késõbbi európai uniós akkreditációnál már ne kelljen újabb követelményeknek eleget tenni, hiszen a jelenlegi fejlesztés legalább 15 évre meghatározza a KSEO mûködését."<br>
Az ajánlati dokumentáció 1. sz. melléklete az ajánlati felhívás 3.3. és 5.9. ponthoz az opciós tételeket sorolta fel.<br>
Az ajánlattételi és egyben bontási határidõig három dokumentációt megvásárló pályázó közül a HOGE Orvosi Mûszer Kft. – a késõbbiekben a jogorvoslati eljárást kezdeményezõ (a továbbiakban: kérelmezõ) –, továbbá a SANAMI Kft. nyújtott be pályázatot, az elõbbi egy, az utóbbi három változatban. Az ajánlatokat egy négytagú bírálóbizottság értékelte, rögzítve többek között, hogy a SANAMI Kft. alapajánlata és I. sz. alternatívája az opcióval megfelel a kiírásban foglalt kívánalmaknak, a mûszaki tartalom, illetve a funkcionális igények tekintetében, és hogy az alapajánlat költségcsökkentõ alternatívát nem tartalmazott. A kérelmezõ ajánlatával kapcsolatban a bírálóbizottság azt állapította meg, hogy mind a vállalt mûszaki tartalom, mind a funkcionális igények tekintetében megfelelõ költségcsökkentõ alternatívát nem tartalmaz. A minõségbiztosítási rendszert értékelve a bírálóbizottság azt állapította meg, hagy a SANAMI termékek rendelkeznek minõségbiztosító igazolással, a kivitelezõ KITESZ Kft. saját minõségbiztosítással, valamint a Szamos-H Kft. pedig a forgalmazott termékekre rendelkezik minõségbiztosítással. A kérelmezõ a GETINGE termékekre rendelkezik minõségbiztosítással, a Mediplán Kft. pedig, aki tervezéssel pályázik, szinten rendelkezik minõségbiztosítással. A bírálóbizottság az összességében legelõnyösebb ajánlatnak a SANAMI Kft. I. számú alternatív ajánlatát az opcióval javasolta nyertesnek jóváhagyásra. A következõ legkedvezõbb ajánlatnak a SANAMI Kft. II. számú alternatív ajánlatát találta, szintén opcióval együtt.<br>
A kérelmezõ fordult jogorvoslati kérelemmel az alpereshez törvényes határidõn belül, arra hivatkozással, hogy az ajánlatkérõ érvénytelen ajánlatot bírált el és hirdetett ki nyertesnek, mivel a SANAMI Kft. alternatív I. sz. ajánlata a jelentõsen csökkentett technológiai tartalma miatt nem felelhetett meg az ajánlati dokumentációban megkövetelt elõírásoknak a kivitelezésre adott opciók alkalmazása, felhasználása nélkül. Továbbá azért is érvénytelen az ajánlata, mivel az ajánlati dokumentációban megkövetelt technológiai tervezõi ISO minõségbiztosítást nem tartalmazta.<br>
Az ajánlatkérõ nem vitatta, hogy a nyertes ajánlattevõ ajánlata a választott opciókkal együtt elégíti ki a kívánt mûszaki tartalmat és az ajánlati dokumentációban megfogalmazott funkcionális igényeket.<br>
Az alperes megkeresésére a DNV Magyarország Kft. azt a tájékoztatást adta, hogy a KITESZ Kft. ÖNORM EN ISO 9002:1994. szabvány szerinti minõségügyi rendszeri tanúsítványának érvényességi köre építôipari fô- és generálvállalkozás; építôipari generálkivitelezés. A tanúsított rendszer technológiai tervezõtevékenységre nem vonatkozik.<br>
Az alperes 1999. október 21. napján kelt D.180/9/1999. sz. határozatában a jogorvoslati kérelemnek helyt adott és megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára és 53. § (2) bekezdésére tekintettel az 59. § (1) bekezdését, ezért ajánlatkérõvel szemben 1,5 M Ft bírságot szabott ki. Továbbá kötelezte a kérelmezô részére az igazgatási szolgáltatási díj és ügyvédi költség megfizetésére. Indokolásában kifejtette, hogy a Kbt. 40. § (1) bekezdése szerint az ajánlatkérô köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõsség tanúsítása és ellenõrzése, a minôségbiztosítási rendszerek tanúsítása) adni. A törvény ettõl eltérést nem enged, így az ajánlati dokumentáció B) fejezetében szereplõ epidemiológiai javaslatban írtak betartása, így az ajánlati felhívásban és ajánlati dokumentációban foglaltak kötelezôek az ajánlattevõ számára. Az ajánlatkérõ elõírta, hogy az ajánlathoz csatolni kell az Országos Fordító Iroda és Fordításhitelesítõ Hivatal által magyar nyelvre lefordított ISO minõségtanúsítási okiratot, amely a technológiai tervezõre vonatkozik. Így az ajánlatkérõ e szabálytól nem térhet el az értékelés során. Ezen okiratot nem tartalmazó ajánlatot az ajánlatkérõnek legkésõbb az eredményhirdetésig érvénytelennek kell nyilvánítania és a további eljárásból kizárnia. Az érvénytelen ajánlat az eljárás további szakaszánban már nem vehet részt a Kbt. 52. § (2) bekezdésének d) pontja, valamint 53. § (2) bekezdése alapján. Figyelemmel arra, hogy a SANAMI Kft. ajánlatának vizsgálata során kétséget kizáróan megállapítható volt, hogy az nem tartalmazza hiteles fordításban a tervezõi ISO minõsítési okiratot, mivel az alvállalkozóként bevont KITESZ Kft. idegen nyelvû tanúsítványa a tervezõi ISO minõsítésre nem vonatkozott, a SANAMI Kft. ajánlata formai és tartalmi hiányosság miatt érvénytelen volt. Az érvényte<br>
len ajánlat pedig nem lehet legkedvezôbb és egyben nyertes ajánlat, így annak benyújtójával szerzõdés sem köthetõ, figyelemmel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésére. Mindezek alapján az alperes a továbbiakban már nem vizsgálta, hogy a nyertesnek kihirdetett ajánlat a technológiai tartalma alapján megfelelt-e az ajánlatkérõi elvárásnak. Az alperes a Kbt. 76. § (1) bekezdésben biztosított jogkörében eljárva a Kbt. 88. § (1) bekezdés d), f) és g) pontjai szerinti jogkövetkezményeket alkalmazta a (4)–(5) bekezdésre is tekintettel. A bírság kiszabásánál figyelembe vette, hogy érvénytelen ajánlat alapján jött létre a szerzõdés, melynek ellenértéke 162 100 015 Ft, tehát a kiszabott bírság mértéke ennek 1%-át sem érte el, szemben a Kbt. 88. § (4) bekezdésének utolsó fordulatában írt 30%-os lehetõséggel.<br>
A felperes keresetében a közigazgatási határozat felülvizsgálatát, annak hatályon kívül helyezését kérte, elsõdlegesen az államigazgatási eljárás általános szabályairól szóló 1957. évi IV. törvény (Áe.) és a Kbt. határidõ meghosszabbítására irányuló szabályainak megsértésére figyelemmel azzal, hogy az alperes eljárása során a határozatának meghozatalára nyitva álló határidõt túllépte. A továbbiakban a felperes hivatkozott arra, megismételve a jogorvoslati kérelem során elôterjesztetteket, hogy az ajánlati dokumentációban található epidemiológiai javaslatban megfogalmazott elvárások betartása nem volt kötelezõ, továbbá az ajánlati dokumentációban rögzített és az alperesi eljárás során sérelmezett minõségbiztosítás megkövetelésére vonatkozó elõírások nem kötelezõ jelleggel, csupán ajánlás jelleggel, javaslatként fogalmazódtak meg, figyelemmel arra, hogy az alperes a legoptimálisabb elvárásait kívánta megfogalmazni, amelyek a rendelkezésre álló, a közbeszerzést biztosító anyagi fedezetre azt a célt szolgálták, hogy a fedezet függvényében a lehetõ legoptimálisabb ajánlatot tegyék meg az ajánlattevôk. Az ajánlás jellegét azonban ezen elõírásoknak többször írásban is az ajánlattevôk felé közölték, így a technológiai tervezõi ISO minõségbiztosítás sem volt követelmény. A felperes másodlagosan a bírság összegének mérséklését kérte a közigazgatási határozat megváltoztatásával, figyelemmel arra, hogy eljárása során jóhiszemûen járt el.<br>
Az alperes ellenkérelmében a kereset elutasítását kérte. Hivatkozott arra; hogy a jogszabályokban foglaltaknak megfelelõen járt el. A felperes eljárása során a Kbt. rendelkezéseit sértette meg. Figyelemmel arra, hogy az alperesnek eljárása során nyilatkozattételre kellett a DMV Magyarország Kft.-t megkeresnie, az eljárási határidõ betartására nem volt lehetôsége, ez azonban az anyagi jog sérelmével nem járt. Így a felperes arra sikerrel nem hivatkozhat. A bírság összegszerûsége tekintetében hivatkozott arra, hogy az alperes megfelelõen mérlegelte a jogszabálysértés súlyát és a beszerzés értékét, ennek megfelelõen hozta meg határozatát.<br>
A beavatkozó ugyancsak a kereset elutasítását kérte, csatlakozva az alperesi ellenkérelemhez, arra hivatkozott, hogy a közbeszerzési eljárás során az ajánlati dokumentációban foglaltak ajánlás jellegére vonatkozó nyilatkozat nem hangzott el. A kereset nem alapos.<br>
A bíróság a kereseti kérelem és ellenkérelem korlátai között kizárólag azt vizsgálhatja a közigazgatási határozat felülvizsgálata során, hogy az megfelel-e támadott rendelkezéseiben az anyagi és eljárási szabályoknak. Az eljárási szabályok megsértése eredményezte-e az anyagi jogszabályok megsértését is. A bíróság csak ilyen jogsértés esetén jogosult a határozat megváltoztatására, vagy hatályon kívül helyezésére a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alapján, a Pp. 339. § (1) és (2) bekezdés q) pontja szerint.<br>
A közbeszerzésekkel kapcsolatos jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése az alperes hatáskörébe utalja. Az alperes eljárására – a törvény eltérõ rendelkezése hiányában – államigazgatási eljárás általános szabályairól 1957. évi IV. törvény (Áe.) szabályait kell alkalmazni a Kbt. 79. § (1) bekezdése rendelkezéseinek megfelelõen.<br>
A bíróságnak – figyelemmel a közbeszerzés kiírásának idõpontjára – az 1999. szeptember 1-jét megelõzõ hatályos törvényi rendelkezéseket kellett alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. A 33. § (1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlô eséllyel megfelelõ ajánlatot tehessenek. A Kbt. 37. § (1) bekezdése szerint ha az ajánlatkérõ a megfelelô ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban köteles megadni az ajánlatkérõ a dokumentáció rendelkezésére bocsátásának módját, határidejét, annak beszerzési helyét és pénzügyi feltételeit, míg a (2) bekezdés akként rendelkezik, hogy az ajánlatkérõ köteles gondoskodni arról is, hogy az ajánlati felhívás közzétételének idõpontjától a dokumentáció rendelkezésre álljon. A Kbt. 40. § (1) bekezdése az ajánlatkérô kötelezettségévé teszi az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírás megadását, amely a minôségbiztosítási rendszer tanúsításának módját is magában foglalja.<br>
Mindezen jogszabályi rendelkezésekbõl következõen, amennyiben az ajánlatkérõ ajánlati dokumentációt készít, úgy az ajánlati dokumentáció az ajánlati felhívás részeként kötelezõ elõírásokat tartalmaz; amelyben foglaltakhoz az ajánlatkérõ az ajánlati kötöttség szabályai szerint kötve van, és ugyancsak az ajánlattevõ is ezen ajánlati felhívásnak megfelelõen köteles ajánlatát megtenni, amelyhez ugyancsak a jogszabályban elõírt ideig kötve van. A Kbt. ezen szigorú szabályait indokolja a fentebb hivatkozott esélyegyenlõség elve is, hiszen egyenlõ eséllyel az ajánlattevõk csak akkor indulhatnak adott eljárás sor, ha egyértelmû eligazítás áll rendelkezésükre a tekintetben, hogy a pályázatuknak milyen feltételeknek kell megfelelnie. Ezért annak jelentõsége nem volt, hogy az ajánlati dokumentáció B) részében foglalt higiénés-epidemiológiai javaslat megfogalmazását és tartalmát tekintve, mint a korábbi epidemiológiai szakvélemény helyébe lépõ dokumentáció javaslat, ajánlás vagy bármi egyéb jelleggel bír csupán, figyelemmel arra, hogy abban a pillanatban, amikor a javaslat bármely része az ajánlati dokumentációba átemelésre került, azáltal az ajánlattevõk és az ajánlatkérõ részére is a közbeszerzés eljárásában kötelezõ jellegûvé vált.<br>
A nyertes ajánlattevõ ajánlata a kiírásnak nem felelt meg, figyelemmel arra, hogy az alperes eljárás során egyértelmûen tisztázódott, hogy a minôségbiztosítás a tervezôi minôsítésre nem vonatkozik. Ezért a pályázata érvénytelen volt, figyelemmel arra a körülményre is – amelyet ugyancsak az alperesi határozat rögzített – hogy az egyéb ISO-minõsítés hiteles fordításának becsatolása sem történt meg. Ily módon a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltaknak az ajánlat nem felelt meg, mivel az az ajánlati felhívásban, illetõleg a dokumentációban meghatározott feltételeknek nem felelt meg. Így az a Kbt. 53. § (2) bekezdése alapján az eljárás további szakaszában nem vehetett volna részt. Jogszabálysértõ módon járt el tehát az ajánlatkérõ akkor, a Kbt. 59. § (1) bekezdésére figyelemmel, amikor az eljárás nyerteseként olyan ajánlattevõt hirdetett ki, akit a fentebb hivatkozott jogszabályi rendelkezések alapján az eljárás további szakaszából ki kellett volna zárnia. Megfelelõen alkalmazta az alperes az ajánlása eredményeként a bírság szankciót, amelynek összegszerûségét a jogszabályi rendelkezéseknek helytálló módon mérlegelte, figyelemmel a Kbt. 88. § (4) bekezdésére, amely a bírság mértékénél a közbeszerzés értékének legfeljebb 30%-áig, de legalább 500 E Ft-ig teszi lehetõvé a bírság kiszabását.<br>
A bíróság az eljárási határidõk túllépésének jogkövetkezményét az alperessel szemben nem alkalmazhatta, figyelemmel arra, hogy az eljárásjogi jogszabálysértés az anyagi jog sérelmével nem járt. A bírság mérséklésére pedig az esetben lett volna lehetõség, ha a jogszabálysértést az alperes határozatától eltérõ módon állapítja meg a bíróság, illetõleg arra a következtetésre jut, hogy az alperes jogszabálysértõ módon a mérlegelési kötelezettségének nem tett eleget. Ez azonban nem volt megállapítható, így a keresetet mint megalapozatlant a bíróságnak el kellett utasítania.<br>
A felperes pervesztes lett, ezért a bíróság a Pp. 78. § (1) bekezdés és 83. § (1) bekezdés alapján kötelezte a perköltség viselésére, amely a 12/1991. (IX. 29.) IM r. 1. § (1) bekezdés d) pontja szerint számítandó, az alperes és a beavatkozó képviseletével felmerült ügyvédi munkadíjból állt.<br>
Az illeték viselésérõl a bíróság az illetékekrõl szóló 1990. évi XCIII. törvény 5. § (1) bekezdés c) pontja, 43. § (3) bekezdése, 62. § (1) bekezdés h) pontja és 65. § (1) bekezdés szerint határozott.<br>
<br>
Budapest, 2000. május 11.<br>
<br>
Dr. Sára Katalin s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>