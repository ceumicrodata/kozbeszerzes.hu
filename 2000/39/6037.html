<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6037)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.274/12/2000<br>
<br>
Tárgy: az ORAKO Kft. jogorvoslati kérelme a Nemzeti Szakképzési Intézet közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Vajk Kálmán ügyvéd (1033 Budapest. Akác köz 3.) által képviselt ORAKO Komplex Építõipari, Belsõépítészeti, Lakberendezési Fõvállalkozó és Kereskedelmi Kft. (1222 Budapest, Gádor u. 130., továbbiakban: kérelmezõ) jogorvoslati kérelmét – melyet Dr. Vancsura Anita ügyvéd (1054 Budapest, Steindl I. u. 9.) által képviselt Nemzeti Szakképzési Intézet (1087 Budapest, Berzsenyi Dániel u. 6., továbbiakban: ajánlatkérõ) "az ország 32 tanintézetében ügyviteli tanirodák kialakítása, illetve meglévõk szintre hozó kiegészítése, egy központtal rendszerbe integrálva" tárgyú közbeszerzési eljárása ellen indított – a Döntõbizottság elutasítja.<br>
Megállapítja, hogy ajánlatkérô eljárása nem volt jogsértõ.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. április 26-án megjelent számában, a rendelkezõ részben megjelölt beszerzés tárgyában. A felhívásra részajánlatot és többváltozatú ajánlatot is lehetett tenni.<br>
A felhívás 16. pontjának második "–" bekezdésében ajánlatkérõ elõírta ajánlattevõk részére – többek között – a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(5) bekezdése szerinti nyilatkozatok megtételét. Az ajánlati dokumentáció 41. oldalán 2.2.3.-ban "becsatolandó igazolások" címszó alatt e vonatkozásban "csak érintettség esetén" kitétel szerepelt.<br>
Az ajánlattételi határidõre, június 6-ra a kérelmezõ, a Selectrade Kft., a Nádor Rendszerház Kft., az Ermann Kft., a Szintézis Kft., a Szinva Net Kft., az MTA MMSz Kft., a Garzon Bútor Rt., az Albacomp Rt., valamint közös ajánlattevõként az Albacomp Rt. és Garzon Rt. nyújtottak be ajánlatot.<br>
Ajánlatkérõ a június 14-én kelt levelében a Munkaerõ-piaci Alappal fennálló fizetési kötelezettséggel kapcsolatban nyilatkozattételre hívta fel kérelmezõt.<br>
Kérelmezõ válaszlevelében közölte, hogy nincs tartozása a szóban forgó állami pénzalap irányába, ennek igazolásaként becsatolta a Fõvárosi Munkaügyi Központ 2000. június 14-i igazolását.<br>
Ajánlatkérõ a június 27-én tartott eredményhirdetésen a Garzon Bútor Rt. és a Nádor Rendszerház Kft. ajánlatát hirdette ki nyertesnek. A kérelmezõ ajánlatát érvénytelennek nyilvánította a Munkaerõ-piaci Alappal szemben fennálló fizetési kötelezettségre vonatkozó nyilatkozat tartalmának valótlanságára hivatkozva.<br>
Kérelmezõ június 28-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint a dokumentáció elõírása szerint "csak érintettség esetén" kellett volna az igazolást vagy nyilatkozatot csatolnia. Mivel azonban a Munkaerõ-piaci Alappal szemben nem áll fenn tartozása, nem tartja magát "érintettnek".<br>
Kérte a jogsértés megállapítását, ajánlatkérõ döntésének megsemmisítését és ideiglenes intézkedéssel a szerzõdéskötés megtiltását.<br>
Ajánlatkérõ kérte a jogorvoslati kérelem elutasítását. Fenntartotta az érvénytelenségre vonatkozó döntését és annak indokát. Elõadta, hogy kérelmezõ a felvilágosítást kérõ levélre adott válaszában maga is megerõsítette azt a vélelmet, hogy kérelmezõnek fizetési kötelezettsége áll fenn a Munkaerõ-piaci Alap irányába, ezért az alap kezelõjének igazolását be kellett volna csatolnia.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ, aki egy évnél régebben lejárt vám-, társadalombiztosítási járulék-, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése értelmében az ajánlattevõnek írásbeli nyilatkozatot kell csatolnia arról, hogy nem tartozik az (1) bekezdés a), d) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Ugyanezen paragrafus (5) bekezdése kimondja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt igazolását arról, hogy az igazolás kiállításának idõpontjában nincs a hatóság által nyilvántartott köztartozása.<br>
A (6) bekezdés alapján az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek jogszabály alapján fizetési kötelezettsége áll fenn.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. törvény 40–42. §-ai elõírják a munkaadók és munkavállalók részére az adók módjára beszedhetõ munkaadói és munkavállalói járulék, valamint a rehabilitációs hozzájárulás megfizetését, melyek a Munkaerõ-piaci Alap bevételét képezik.<br>
A szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény 2. §-a írja elô a szintén a Munkaerô-piaci Alap bevételét képezõ szakképzési hozzájárulás fizetésére kötelezettek körét.<br>
A hivatkozott törvényi rendelkezések kötelezik a munkáltatókat a Munkaerõ-piaci Alap foglalkoztatási, szakképzési, valamint rehabilitációs alaprészének járulékok, illetve hozzájárulások formájában történô megfizetésére az adóhatóságon keresztül.<br>
A kérelmezõ e tárgykörben az ajánlatához a következõ tartalmú nyilatkozatot csatolta: Alulírott, Haklik Ferenc – mint az ORAKO Kft. ügyvezetõje – ezúton nyilatkozom, hogy az általam jegyzett ORAKO Kft.-nek nincs egy évnél régebben lejárt vám- és tb-járulék-, vagy a központi adóhatóság által nyilvántartott adófizetési kötelezettsége, továbbá semmiféle jogszabály által elôírt fizetési kötelezettsége az elkülönített állami pénzalapok irányában." Ugyanakkor pedig az ajánlatkérõ tájékoztatást kérõ levelére adott válaszában olyan adatokat közölt ("munkavállalók száma 4 fõ" stb.), melyekbõl egyenesen következik, hogy a fent hivatkozott jogszabályok alapján fizetési kötelezettsége áll fenn a szóban forgó állami pénzalap felé.<br>
Kérelmezõnek ezért be kellett volna csatolnia a Munkaerõ-piaci Alap igazolását a tartozás fennállására nézve.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg dokumentációban meghatározott tartalmi és formai követelményeknek.<br>
A kérelmezõ ajánlata nem felelt meg a felhívásban foglalt feltételnek, mert ajánlatához nem csatolta a Munkaerõ-piaci Alap igazolását, ezen köztartozásra vonatkozó nyilatkozata pedig nem a valós jogi helyzetet tartalmazza. Ajánlatkérõ ezért helytállóan minõsítette a kérelmezô ajánlatát érvénytelennek.<br>
A Döntõbizottság nem fogadta el kérelmezõnek a tárgyaláson elõadott azon érvelését, miszerint a "nem áll fenn fizetési kötelezettsége" kitételt úgy is lehet értelmezni, hogy nincs tartozása, mert fizetési kötelezettségeinek eleget tett. A Kbt. fent idézett rendelkezései egyértelmûen rögzítik az ajánlattevõ ez irányú kötelezettségét, közbeszerzési eljárásban ajánlatot benyújtó szervezetnek ismernie kell a közbeszerzési törvény rendelkezéseit, ennek nem tudására nem hivatkozhat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és (2) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 8.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>