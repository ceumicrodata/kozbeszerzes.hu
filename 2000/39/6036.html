<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6036)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.294/6/2000<br>
<br>
Tárgy: a Nemzeti Szakképzési Intézet jogorvoslati kérelme az ORAKO Kft. eljárása ellen<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Vancsura Anita ügyvéd (1054 Budapest, Steindl I. u. 9.) által képviselt Nemzeti Szakképzési Intézet (1087 Budapest, Berzsenyi D. u. 6., továbbiakban: kérelmezõ) jogorvoslati kérelmét – melyet a Nemzeti Szakképzési Intézet "az ország 32 tanintézetében ügyviteli taniroda kialakítása, illetve a meglévõk szintre hozó kiegészítése, egy központtal rendszerbe integrálása" tárgyú közbeszerzési eljárásában Dr. Vajk Kálmán ügyvéd (1033 Budapest, Akác köz 3.) által képviselt ORAKO Komplex Építõipari, Belsõépítészeti, Lakberendezési Fõvállalkozó és Kereskedelmi Kft. (1222 Budapest, Gádor u. 130., továbbiakban: kérelmezett) tanúsított magatartása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ nyílt eljárás lefolytatására ajánlati felhívást tett közzé a K. É. 2000. április 26-án megjelent számában a rendelkezõ részben megjelölt beszerzés tárgyában. A közbeszerzési eljárás lefolytatására megbízást adott a CETASO Kft. részére.<br>
A felhívás 16. pontjának második "–" bekezdésében kérelmezõ elõírta ajánlattevõk részére – többek között – a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(5) bekezdése szerinti nyilatkozatok megtételét. Az ajánlati dokumentáció 41. oldalán 2.2.3.-ban "becsatolandó igazolások" címszó alatt e vonatkozásban "csak érintettség esetén" kitétel szerepelt.<br>
Az ajánlattételi határidõre, június 6-ra a kérelmezett, a Selectrade Kft., a Nádor Rendszerház Kft., az Ermann Kft., a Szintézis Kft., a Szinva Net Kft., az MTA MMSz Kft., a Garzon Bútor Rt., az Albacomp Rt., valamint közös ajánlattevõként az Albacomp Rt. és Garzon Rt. nyújtottak be ajánlatot.<br>
A kérelmezett ajánlatához a Munkaerõ-piaci Alappal szemben fennálló tartozással kapcsolatban a következõ tartalmú nyilatkozatot csatolta: "Alulírott Haklik Ferenc – mint az ORAKO Kft. ügyvezetõje – ezúton nyilatkozom, hogy az általam jegyzett ORAKO Kft.-nek nincs egy évnél régebben lejárt vám- és tb-járulék, vagy a központi adóhatóság által nyilvántartott adófizetési kötelezettsége, továbbá semmiféle jogszabály által elôírt fizetési kötelezettsége az elkülönített állami pénzalapok irányában."<br>
Kérelmezõ megbízottja a június 14-én kelt levelével a Munkaerõ-piaci Alappal fennálló fizetési kötelezettséggel kapcsolatban nyilatkozattételre hívta fel kérelmezettet. Kérelmezett a június 19-én kelt, kérelmezõ megbízottja részére június 21-én kézbesített válaszlevelében közölte, hogy nincs tartozása a szóban forgó állami pénzalap irányába, ennek igazolásaként becsatolta a Fõvárosi Munkaügyi Központ 2000. június 14-i igazolását.<br>
Kérelmezõ a június 27-én tartott eredményhirdetésen a Garzon Bútor Rt. és a Nádor Rendszerház Kft. ajánlatát hirdette ki nyertesnek. A kérelmezett ajánlatát érvénytelennek nyilvánította a szóban forgó állami pénzalappal szemben fennálló fizetési kötelezettségre vonatkozó nyilatkozat tartalmának valótlanságára hivatkozva.<br>
Kérelmezett június 28-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását.<br>
Ezen jogorvoslati eljárás folyamán, július 6-án kérelmezõ jogorvoslati kérelmet terjesztett elõ a kérelmezett ellen, kérte kérelmezett hamis adatszolgáltatásának megállapítását és emiatt jogkövetkezmény alkalmazását.<br>
Kérelmezett észrevételében kérte a jogorvoslati kérelem elutasítását, elsõdlegesen elkésettség címén. Másodlagosan arra hivatkozott, hogy a kérelmezõ a dokumentációban csak "érintettség", azaz tartozás fennállása esetén kívánta meg a nyilatkozat becsatolását, neki pedig nem volt tartozása az alappal szemben.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a törvény szabályait sértõ esemény tudomásra jutásától számított 15 napon belül lehet kérelmezni. E határidõ elmulasztása jogvesztéssel jár.<br>
Kérelmezõ a kérelmezett ajánlatának részét képezõ nyilatkozat valótlan tartalmáról június 14-én már tudomással bírt, e napon kelt levelében kérte kérelmezettõl a nyilatkozatban foglaltak tisztázását. A kérelmezett június 19-én kelt válaszlevelében foglaltak csak megerõsítették kérelmezõt megállapítása helytállóságában. A Kbt. hivatkozott rendelkezése a "tudomásszerzés" definíciót használja a 15 napos jogvesztõ határidõ kezdõnapjaként, és nem a jogsértésrôl való meggyôzôdés idôpontjától számítja azt. A június 14-i tudomásszerzéshez képest a jogorvoslati kérelmet csak 22 nap elteltével, július 6-án terjesztette elõ, a kérelem tehát elkésett.<br>
A Döntõbizottság nem fogadta el kérelmezõnek a határidõben történõ elõterjesztésére vonatkozó érvelését, miszerint július 14-én megbízottja még csak vélelmezte a hamis adatszolgáltatás fennállását, és a kérelmezõ fõigazgatója csak a kérelmezett válaszlevelének június 27-én történt megismerését követõen volt döntési helyzetben a hamis adatszolgáltatás kérdésében.<br>
Az, hogy egy adott adatszolgáltatás valós vagy valótlan tartalmú, nem döntés kérdése, hanem ténykérdés. A tényrõl kérelmezõ megbízottja június 14-én tudomást szerzett, kérelmezõ fõigazgatójának június 27-én nem azt kellett eldönteni, hogy az adatszolgáltatás valós vagy valótlan volt-e, hanem az ajánlat érvénytelensége tekintetében kellett döntenie.<br>
A megbízott a megbízó nevében és érdekében jár el, tehát az általa ismert tényeket úgy kell tekinteni, mintha azokat maga a megbízó is ismerné. Kérelmezõ tehát nem hivatkozhat arra, hogy csak megbízottja szerzett tudomást június 14-én a nyilatkozat tartalmának valótlanságáról.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 9.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>