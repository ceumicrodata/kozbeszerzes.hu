<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6620)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.354/17/2000<br>
<br>
Tárgy: Középület-építõ Rt., Fõvárosi Építõ Rt. és Magyar Építõ Rt. jogorvoslati kérelmei a Budai Várgondnokság Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Középület-építõ Rt. (1056 Budapest, Molnár u. 19., képviseli dr. Becsei Zoltán ügyvéd, 5600 Békéscsaba, Andrássy u. 10. I. 3., a továbbiakban: I. r. kérelmezõ), a Fõvárosi Építõ Rt. (1033 Budapest, Szõlõkert u. 9–11., képviseli dr. Pozsgai Mária ügyvéd, 1056 Budapest, Molnár u. 19., a továbbiakban: II. r. kérelmezõ) és a Magyar Építõ Rt. (1149 Budapest, Pillangó u. 28., képviseli dr. Tarjáni Ilona ügyvéd, 1149 Budapest, Pillangó u. 28., a továbbiakban: III. r. kérelmezõ) jogorvoslati kérelmei alapján – amelyeket a Budai Várgondnokság Kht. (1014 Budapest, Színház u. 5–9., képviseli dr. Kékesi Andrea ügyvéd, 1122 Budapest, Városmajor u. 3/A, III/2., a továbbiakban: ajánlatkérõ) "Sándor-palota mûemléki helyreállítási munkái" tárgyú közbeszerzési eljárása ellen nyújtottak be – a Döntõbizottság megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#49">Kbt.) 49. §</a> (2) bekezdését, az 52. § (2) bekezdés d) pontjára tekintettel az 59. § (1) bekezdését, ezért ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy az I., II. és III. r. kérelmezõk részre 30 000-30 000-30 000 Ft (azaz harmincezer-harmincezer-harmincezer forint) igazgatási szolgáltatási díjat a határozat kézhezvételétõl számított 15 napon belül fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 2000. március 8-án megjelent 10. számában tett közzé részvételi felhívást elõminõsítési eljárás megindítására. A beszerzés tárgyaként a világörökség részét képezõ környezetben lévõ Sándor-palota mûemléki helyreállítási munkáit jelölte meg, mintegy 4272 m2 területen (p + fszt. + em. + tetõ) reprezentatív, igényes kialakítással az építési engedély és a tervdokumentáció szerint, a 2000–2002. években.<br>
A megkötendõ vállalkozási szerzõdés teljesítési határideje 2002 márciusa.<br>
A részvételi felhívás tartalmazta, hogy rész- illetve többváltozatú ajánlat benyújtására lehetõség nincs. A részvételi felhívásban ajánlatkérõ jelezte továbbá, hogy 5 M Ft ajánlati biztosítékot kér az ajánlattételi szakaszban.<br>
A részvételi felhívás 9. pontjában ajánlatkérõ elõírta a résztvevõk pénzügyi, gazdasági, mûszaki alkalmasságának igazolási módját, és a 10. pontban az alkalmasság elbírálásának szempontjait, továbbá a szerzõdés teljesítésére alkalmatlanná minõsítés kritériumait. Jelezte azt is, hogy az ajánlatokat az összességében legelõnyösebb ajánlat kiválasztási szempontja alapján kívánja elbírálni. A részvételi jelentkezéseket elõminõsítési kérdõívek kitöltésével kellett elkészíteni.<br>
A részvételi jelentkezés határidejéig 2000. április 3-ig 11 részvételi jelentkezés került benyújtásra. A hiánypótlást követõen ajánlatkérõ bírálóbizottsága elbírálta a jelentkezéseket, és javaslata alapján a döntéshozó ügyvezetõ igazgató 2000. május 3-án két jelentkezõ kivételével alkalmasnak nyilvánította a jelentkezõket, majd e döntését 2000. május 4-én ajánlatkérõ nyilvánosan kihirdette.<br>
Ajánlatkérõ 2000. május 11-én ajánlati felhívás megküldésével ajánlattételre hívta fel az alábbi cégeket: ZÁÉV Rt., Kipszer Rt., Progress-B 90 Kft., Fõvárosi Építõ Rt., Középület-építõ Rt., MKI Építõ Kft., Magyar Építõ Rt., Architekton Rt. és Hérosz Építõipari Rt.<br>
Az ajánlati felhívás a beszerzés tárgyát a részvételi felhíváshoz képest némileg módosítva tartalmazta (5124 m2 épület felújítás, és 343 m2 udvar.)<br>
A teljesítési határidõt ajánlatkérõ pontosította, 2002. március 15-ében jelölte meg. Az ajánlati felhívás 3. d) pontjában az ajánlatok teljességére vonatkozóan ajánlatkérõ az alábbi elõírást tette:<br>
"Az ajánlattevõ felelõs azért, hogy ellenõrizze és azonosítsa a teljes ajánlati felhívási dokumentáció átvételét a tartalomjegyzék szerint. Ajánlattevõ köteles felülvizsgálni az ajánlati tervek, a mûszaki tervek és a helyszíni információk alapján a mennyiségi kimutatás tételeinek helyességét, pontosságát. Amennyiben eltérést talál, úgy az eltérõ mennyiség megjelölésével külön lapon kiegészítést kell csatolnia az ajánlathoz. Az ajánlat végösszegében azt a mennyiséget kell szerepeltetni, mely ajánlattevõ véleménye szerint szükséges a projektnek a mûszaki tervekbõl következõ színvonalon való teljes körû kivitelezéséhez és a létesítmény rendeltetésszerû használatához."<br>
Az ajánlati biztosíték nyújtására az ajánlati felhívás 8. pontja tartalmazott részletes elõírást, míg a pénzügyi ellenszolgáltatás feltételeit a 9. pontban határozta meg ajánlatkérõ.<br>
Kiemelt fontosságú munkanemeknél meghatározta az ajánlatban közölt adatok mélységét, részletességét.<br>
Az ajánlati felhívás 13. pontja az ajánlatok elbírálásával kapcsolatosan az alábbiakat tartalmazza:<br>
Az összességében legelõnyösebb ajánlat kerül kiválasztásra, a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés szerint:<br>
a) a teljes körû mûszaki tartalmat – amely a saját organizációs tervet is tartalmazza – lefedõ ajánlati ár, súlyszám: 55,<br>
b) pénzügyi-mûszaki ütemterv összhangja, súlyszám: 40,<br>
c) a fõváros legfrekventáltabb helyén lévõ, a turisták által igen kedvelt mûemléki környezetben a lehetõ legkevesebb zavart, szennyezést okozó organizáció kidolgozása, súlyszám. 30,<br>
d) vállalt garancia, kötbér mértéke, kötbéres részhatáridõk, valamint egyéb kedvezõ szerzõdési feltételek, súlyszám: 15,<br>
e) a kivitelezés olyan folyamatábrája, amely a megrendelõ részére a legáttekinthetõbb módon biztosítja a naprakész ellenõrzést mind a határidõ, mind a munkanemek folyamatát beleértve, súlyszám: 10.<br>
Minden egyes résszempont 1–10-ig értékelhetõ.<br>
Az ajánlati felhívás egyéb fontos érvényességi feltételeket is tartalmazott a 16. pont alatt: pl. az ajánlathoz szerzõdéstervezetet, biztosítói szándéknyilatkozatot, építési pénzügyi ütemtervet kell csatolni, nyilatkozni kell a teljesítési, jóteljesítési garanciavállalásról és a kötbérrõl. Ajánlatkérõ továbbá elõírta az alábbiakat:<br>
"Kérjük, hogy az ajánlatok a következõket tartalmazzák: a tervben lévõ mennyiségi kimutatás alapján beárazott költségeket, valamint az árképzés bemutatását (napi ár feltüntetése, norma meghatározása, anyag, díj, szakmánkénti rezsióradíjak, járulékos költségek, fedezet, prognosztizáció mértéke.)"<br>
Az ajánlati felhívás szerint az ajánlattételi határidõ 2000. június 27. Eredményhirdetés július 6., a szerzõdéskötés idõpontja pedig július 17.<br>
Az ajánlattételhez dokumentáció is rendelkezésre állt, amely a részletes ajánlati és szerzõdési feltételeket, mintaoldalakat, továbbá a létesítmény teljes mûszaki tenderdokumentációját tartalmazta.<br>
Ajánlatkérõ több konzultációt is tartott az ajánlattevõk részére (június 2. és 9.) amelyeken a tenderdokumentáció kiegészítésére és pontosítására került sor.<br>
Az ajánlati felhívást és dokumentációt 2000. június 14-én ajánlatkérõ szabályosan módosította, bizonyos tételekre nem kért a továbbiakban ajánlatot. Ezek a változások a belsõépítészeti munkákat érintették az alábbiak szerint: "Az ajánlatkérõ által értékesített tenderdokumentáció belsõépítészeti terveibõl nem kell ajánlatot adni a dokumentáció I/C kötetben megjelölt belsõ mobíliákra, az I/B és I/C kötetben megjelölt bronzcsillárokra, falikarokra és kályhákra, és nem kérünk ajánlatot a dokumentáció I/A kötet 70. oldalán képzõmûvészeti alkotások címszó alatt megjelölt B, C, D, és E pontjaira."<br>
A belsõépítészetre új dokumentáció is kiadásra került. Ennek megfelelõen módosultak a határidõk is, az ajánlattételi határidõ július 24-re, az eredményhirdetés idõpontja július 28-ára és a szerzõdéskötés idõpontja augusztus 7-re.<br>
Az ajánlattevõk írásban is számos kérdést tettek fel, amelyekre a választ ajánlatkérõ írásban megadta, illetõleg írásban még a dokumentációt egyebekkel is kiegészítette.<br>
Az ajánlattételi határidõig, 2000. július 24-ig ajánlatot nyújtottak be: Hérosz Rt., Kipszer Rt., Architekton Rt., Középület-építõ Rt., Magyar Építõ Rt. és Fõvárosi Építõ Rt.<br>
A beérkezett ajánlatok értékelését elõször a közbeszerzési eljárás lebonyolításával megbízott FÕBER Rt. végezte el, aki 2000. július 25-én az ajánlattevõk egyidejû tájékoztatása mellett két ajánlattevõtõl írásban nyilatkozatot kért az alábbiak szerint:<br>
"Kipszer Rt. ajánlata: belsõépítészet nem kiemelt helyeknél a fõösszesítõ nem tartalmazza a költségvetésében szereplõ és beárazott tételek közül az alábbiakat:<br>
<br>
2. Lábazatok	15 519 252 Ft összegben<br>
<br>
3. Falfelület	43 677 014 Ft összegben<br>
<br>
4. Mennyezet	6 812 827 Ft összegben<br>
<br>
5. Álmennyezet	11 441 900 Ft összegben<br>
<br>
6. Falfülkék	451 584 Ft összegben<br>
Kérjük a fentiekre vonatkozó nyilatkozatot, illetve ennek alapján a költségvetési fõösszesítõ módosítását.<br>
Architekton Rt. ajánlata: a belsõépítészet ajánlatánál a fõösszesítõ magasabb összegû, mint a tételek összege, a belsõ ajtók ajánlatánál a 2., 3., 4. oldal kimaradt, és a folyamatos sorszámozás is 3-tól 17-ig hiányzik. A fõösszesítõ és a tételösszegek különbözete valószínûleg ezen kimaradt oldalakon szerepel. Kérjük erre vonatkozó nyilatkozatukat, és a hiányzó oldalak pótlását."<br>
Az Architekton Rt. a felhívásra 2000. július 26-án az alábbi nyilatkozatot tette: "A belsõépítész ajtók fejezet költségvetésébõl a folyamatos számozás és a fejezeti összesítõ, valamint a fõösszesítõ összegének változatlansága mellett csatoltan megküldjük a fénymásolás során az 1–15 lapok közül kimaradt 2., 3. és 4. oldalt, amely a 3–17. tételeket tartalmazza. Ezúton nyilatkozunk, hogy ajánlatunkat sem mûszaki, sem pénzügyi, sem egyéb feltételekben ezen lapok pótlása nem módosítja."<br>
A Kipszer Rt. is válaszolt a feltett kérdésre, ajánlati árán belül vállalta a jelzett tételekkel érintett munkák elvégzését is.<br>
A Fõvárosi Építõ Rt. mint II. r. kérelmezõ már 2000. július 27-én írásban kifogásolta a lebonyolító eljárását. Álláspontja szerint az Architekton Rt. ajánlata nem elégíti ki az ajánlat teljeskörûségére vonatkozó követelményt, és így ajánlata érvénytelennek minõsül.<br>
A FÕBER Rt. 2000. július 27-én szakvéleményt készített az ajánlatok értékelésérõl, majd a döntéshozó ugyanezen a napon úgynevezett közbensõ határozatot hozott, amellyel a Hérosz Rt. ajánlatát érvénytelenné nyilvánította, valamint a Kipszer Rt. ajánlati árát számítási hiba miatt javította.<br>
Az ajánlatok elbírálására létrehozott 3 tagú bizottság 2000. július 27-én elvégezte a pontozásos értékelést a megadott elbírálási szempontok alapján és 1407 ponttal az Architekton Rt. nyertességére, illetõleg az I. r. kérelmezõ (1285 pont) második helyezésére tett javaslatot.<br>
A javaslatot a döntéshozó elfogadta, és ezt a döntést hirdették ki nyilvánosan az összegzés ismertetésével 2000. július 28-án az ajánlattevõk elõtt.<br>
Az I. r. kérelmezõ 2000. augusztus 1-jén, a II. rendû kérelmezõ augusztus 2-án és a III. r. kérelmezõ augusztus 10-én, mindhárom kérelmezõ a törvényes határidõn belül nyújtott be jogorvoslati kérelmet ajánlatkérõ eljárás lezáró döntése ellen.<br>
A Döntõbizottság a három jogorvoslati kérelmet a D.354/2000. sz. alatt egyesítette.<br>
A Döntõbizottság eljárása során ideiglenes intézkedést is alkalmazott, a szerzõdéskötést megtiltotta a D.354/3/2000. sz. határozatában.<br>
A kérelmezõk jogorvoslati kérelmeikben egyezõen kérték a jogsértés megállapítását, az ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását, illetõleg a jogsértõ kötelezését az eljárási díj és költségek viselésére.<br>
A jogorvoslati kérelmek indokolásában elõadták, hogy álláspontjuk szerint ajánlatkérõ érvénytelen ajánlatot hirdetett ki nyertesnek, ugyanis a nyertes ajánlata hiányos volt, az nem felelt meg az ajánlati felhívás és dokumentáció elõírásainak. Álláspontjuk szerint ajánlatkérõ törvénysértõ módon tette lehetõvé az Architekton Rt. számára az ajánlata hiányzó részeinek pótlását. Az I. r. kérelmezõ jogorvoslati kérelmét 2000. augusztus 16-án kelt beadványában kiegészítette azzal, hogy tudomása szerint a bírálóbizottság a döntés meghozatala elõtt közbeszerzési szakértõként dr. Farkas Gyöngyi ügyvéddel konzultált, aki korábban többször is képviselte az Architekton Rt.-t közbeszerzési ügyekben, így a kérdésben független szakértõnek nem tekinthetõ. Kifogásolta továbbá, hogy ajánlatkérõ írásban nem rögzítette jogi álláspontját arra vonatkozóan, hogy mire alapozza az Architekton ajánlatának érvényességére vonatkozó döntését.<br>
Az ajánlatkérõ érdemi észrevételében kérte a jogorvoslati kérelemnek mint megalapozatlannak az elutasítását. Álláspontja szerint az Architekton Rt. ajánlata érvényes volt, az alábbiak szerint: a belsõépítészeti ajtókhoz a dokumentáció konszignációt adott, de nem adott tételes költségvetési kiírást, nem is kérte annak elkészítését. Az Architekton Rt. elkészítette a tételes árajánlatot erre a munkára, ezt a kivitelezõi észrevételek között szerepeltethette volna, de abból kimaradt 3 oldal. Az összegek azonban a tételösszesítõben, fõösszesítõben és a végösszegben is benne voltak. A beküldött pontosításból kiderült, hogy a részösszegek és a végösszeg megegyezett, tehát az ajánlat érvényesként elfogadható, és mint összességében legkedvezõbb, az eljárás nyerteseként került kihirdetésre. Az Architekton Rt.-t egyébként nem is hiánypótlásra szólították fel, hanem a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés alapján az ajánlat nem egyértelmû tartalmának tisztázása érdekében.<br>
Az Architekton Rt. érdemi észrevételében kérte a jogorvoslati kérelmek megalapozatlanság címén történõ elutasítását. Álláspontja szerint ajánlata a pótlólag becsatolt oldalak nélkül is érvényes volt. Az ajánlatkérõ a belsõépítész ajtók címszóhoz nem adott tételes kiírást, és nem is kérte ennek elkészítését. Az ajánlati árként megjelölt összeg ezen munkákat is tartalmazta, ezért az mûszakilag teljes körû volt. Indítványozta továbbá az I. r. kérelmezõ ajánlatának érvényesség szempontjából történõ vizsgálatát, illetõleg valamennyi ajánlat érvényességére vonatkozó vizsgálat elvégzését a Döntõbizottság részérõl.<br>
A Kipszer Rt. érdemi észrevételében a saját ajánlata elbírálásának helyességét vitatja.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelmek megalapozottak, az alábbiak szerint:<br>
A Döntõbizottságnak abban a kérdésben kellett állást foglalnia, hogy az Architekton Rt. ajánlata érvényesnek tekinthetõ-e.<br>
Elsõdlegesen azt a kérdést kellett eldönteni, hogy a belsõ ajtók tételes árazott mennyiségi kimutatását csatolnia kellett-e az ajánlattevõknek.<br>
A közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról az 1/1996. (II. 7.) KTM rendelet tartalmaz elõírásokat. A rendelet mellékletének 5. pontja szerint ajánlatkérõ köteles az ajánlati felhívás dokumentációjában mennyiségi kimutatást biztosítani, amely nem más, mint a teljes mûveleti sorral meghatározott (összevont) tételeket tartalmazó mennyiségi kimutatás a költségajánlat összeállítása és elbírálhatósága szempontjából fontos szerkezetekrõl és berendezésekrõl.<br>
Jelen esetben ajánlatkérõ az ajánlati felhívás dokumentációjának részeként elkészítette, és az ajánlattevõknek átadta a beszerzés tárgyára vonatkozó mennyiségi kimutatást, amelynek formája többféle kidolgozottságú és részletezettségû volt munkanemenként, a munkarész elnevezése is többfajta (pl. kalkuláció, költségvetési kiírás, költségvetés, mennyiségi kimutatás, anyagigény, anyagjegyzék, anyagkiírás, mennyiségi kiírás).<br>
A dokumentáció kézhezvétele után az ajánlattevõk észrevételezték és írásban kifogásolták, hogy a belsõ nyílászárók ugyan a helyiségkönyvben szerepelnek, de róluk sem konszignációs rajz, sem mennyiségi kimutatás nem készült. Erre ajánlatkérõ válasza minden esetben az volt, hogy a belsõépítész terveket pótlólag kapják meg az ajánlattevõk, arra az ajánlatadást elvárj a "BE konszignáció" szerint. A "BE konszignáció" nem volt más, mint a konkrét alaprajzi jelekhez tartozó épületszerkezet pontos leírása és mennyiségének meghatározása, ezért ezt jelen esetben egyben mennyiségi kimutatásnak is kell tekintetni, miután minden tekintetben azonos célt és információt tartalmaz, mint az 1/1996. (II. 7.) KTM rendelet fentebb idézett meghatározása, azaz az ajánlattevõknek az árajánlatuk elkészítésekor ugyanúgy kellett a konszignáció tételeit figyelembe venni, mint a többi – egyéb módokon megadott – mennyiségi kimutatásokat. (Megjegyzi a Döntõbizottság, hogy a lakatosmunkáknál is konszignáció formájában lett megadva a mennyiségi kimutatás.) Nincs annak az ügy eldöntése szempontjából relevanciája, hogy a konszignációs munkarészeket a KTM jogszabály egyébként mint a tervi munkarészekhez esetlegesen csatolandó tételként jelöli meg, ugyanis jelen esetben a konszignációs tétel – a lakatosmunkáknál is – az ajánlatadás szempontjából fontos szerkezetek mennyiségi meghatározására is szolgált. Nem is készült más olyan része a dokumentációnak, amely a konszignáció mellett ugyanezt a követelményt teljesítette volna ezeknél a munkanemeknél.<br>
Az ajánlatkérõ az ajánlati felhívás 3. d) pontjában és 16.6. bekezdésében egyértelmûen elõírta, hogy az általa kiadott mennyiségi kimutatás alapján beárazott költségeket az ajánlatnak tartalmaznia kell, továbbá az ajánlattételi idõszakban adott utasításai is ugyanilyen értelmûek voltak.<br>
Az ajánlattevõi kérdések továbbá arra vonatkoztak, hogy az összesítõben, illetve az ajánlatba hogyan kerüljenek be ezek a tételek. Ajánlatkérõ konkrétan erre vonatkozóan is tett elõírást az alábbiak szerint: "A belsõépítész ajtókat az összesítõben a belsõépítészetnél új soron kérjük. Így a belsõépítészet a következõ sorokból álljon: kiemelt helyiségek, nem kiemelt helyiségek, belsõépítész ajtók, információs táblák és feliratok, összesen".<br>
Ebbõl következik, hogy nem az úgynevezett észrevételek között, hanem az alapajánlati részben kellett szerepelnie ezen munkának. Az ajánlattevõk mindegyike a fenti elõírásoknak megfelelõen járt el, a fõösszesítõnek az ajánlatkérõ által meghatározott bontását követve helyezte el a belsõépítészet és azon belül a vitatott belsõépítész ajtók sorát a hozzá tartozó árral együtt. Az árat pedig a "BE konszignáció" alapján állították össze, felhasználva azt a mennyiségi kimutatást, amelyet konszignáció formájában kézhez vettek.<br>
A fentiekbõl következõen a Döntõbizottság álláspontja szerint az ajánlattevõknek tételes árazott mennyiségi kimutatást kellett az ajánlatukhoz csatolniuk.<br>
Maga a nyertes ajánlattevõ is ugyanúgy járt el, csakhogy 3 oldal, amelyen 14 tétel szerepelt (azon belül 76 db ajtó) kimaradt az ajánlatából.<br>
Ajánlatkérõ ennek a 3 oldalnak a pótlását tette lehetõvé a közbeszerzési eljárásban a nyertes ajánlattevõ számára.<br>
A Döntõbizottságnak vizsgálnia kellett, hogy az ajánlatkérõ a jelen esetben jogszerû módon járt-e el akkor, amikor a hiánypótlásra lehetõséget biztosított. Az ajánlatkérõ állítása szerint a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint járt el jelen esetben, mely rendelkezés szerint az ajánlatok elbírálása során az ajánlatkérõ írásban, és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében. Ebben az esetben azonban nem errõl volt szól, hiszen itt hiánypótlásra adott az ajánlatkérõ ténylegesen lehetõséget, azaz a hiányzó három oldalnak a becsatolására.<br>
A hiánypótlásról a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése elõírása szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Az ajánlatkérõ által kért és befogadott hiányzó oldalak ebbe a körbe nem sorolhatók, hiszen ezek sem igazolásnak, sem nyilatkozatnak, sem formai hiányosságnak nem tekinthetõk, az ajánlatnak olyan érdemi részét érintették, amely az elbírálásnál döntõ jelentõségû volt. Az ajánlatból kimaradt oldalak pótlását a Kbt. nem teszi lehetõvé a Kbt. 43. § (4) bekezdés alapján. Az ajánlatoknak ilyen módon történõ utólagos teljessé tételét a Döntõbizottság álláspontja szerint az ajánlat módosításának kell tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdés szerint az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók. Ajánlatkérõ azzal, hogy az Architekton Rt.-t a hiányzó oldalak pótlására szólította fel, a pótolt oldalakat befogadta, megsértette a Kbt. 49. § (2) bekezdését.<br>
A Döntõbizottság vizsgálta továbbá azt, hogy a hiányzó 3 oldal nélkül az ajánlat megfelelt-e az ajánlati felhívásban és a dokumentációban foglalt feltételeknek.<br>
Az ajánlat második kötete tartalmazza a teljes költségelt mennyiségi kimutatást, összesítõket és fõösszesítõket. Az alkalmazott bontás szerint III/1. sz. melléklet a tételesen árazott alapköltségvetés, a III/2. sz. melléklet az új megrendelõi igényeket tartalmazó tételes költségvetés és a III/3. sz. melléklet a kivitelezõi észrevételek költségvetése.<br>
A III/1. részben találhatók a belsõépítész ajtók 1–72-ig tétel, összesen 15 oldalon keresztül, azonban hiányzik a teljességhez a 2., 3. és 4. oldal, az azon megjelenõ 3–17-ig tétel. A munkanem végösszege nem egyezik meg a tételek összeadása során kapott értékkel, annál nagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése ugyan tartalmaz rendelkezést a számítási hiba esetére, azonban a számítási hiba korrekcióját csakis a tételesen meghatározott értékekbõl kiindulva teszi lehetõvé a Kbt., és ha ezt számítási hibának tekintjük, akkor a végösszeget kell módosítani. Ez esetben azonban az ajánlat nem felel meg az elvárt mûszaki tartalomnak, ugyanis a belsõépítész ajtók konszignációban – 3–17. oldalakon – meghatározott összesen 14 tételre nem tartalmaz ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és az ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Jelen esetben a nyertes ajánlat nem felelt meg az ajánlati felhívásban, illetõleg a dokumentációban foglalt feltételeknek, tehát érvénytelen ajánlat.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatkérõ a fenti rendelkezést megsértette azáltal, hogy az érvénytelen ajánlatot érdemben elbírálta és nyertesként ki is hirdette, emiatt a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság I. r. kérelmezõ azon felvetésére, hogy ajánlatkérõ a közbeszerzési eljárás során külön határozatot nem hozott az Architekton Rt. ajánlatának érvényessége tárgyában, megállapítja, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésének elõírása szerint az ajánlattevõt írásban tájékoztatni kell a kizárásáról, ajánlatának érvénytelenné nyilvánításáról, vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ 5 napon belül.<br>
A Kbt. az érvényesség megállapítására vonatkozó közbensõ határozati formában történõ ajánlatkérõi döntés meghozatalát nem írja elõ, még abban az esetben sem, ha a közbeszerzési eljárás folyamán az érvényesség valamilyen okból vitatottá vált.<br>
A Döntõbizottság az I. r. kérelmezõ indítványa alapján vizsgálat tárgyává tette, hogy ajánlatkérõ a közbeszerzési eljárásba az eljárást lezáró döntés meghozatala során bevonta-e szakértõként dr. Farkas Gyöngyi ügyvédet, aki a nyertes ajánlattevõ képviseletét több közbeszerzési ügyben is ellátta. E körben tanúmeghallgatásokat folytatott, azonban a tanúmeghallgatások eredményre nem vezettek. A lefolytatott bizonyítási eljárás eredményeként tehát nem volt megállapítható, hogy a nyertes ajánlattevõ képviseletét más közbeszerzési eljárásban ellátó dr. Farkas Gyöngyi ügyvéd az ajánlatkérõ oldalán részt vett volna az ajánlatok érdemi elbírálásában.<br>
A Döntõbizottság jelen jogorvoslati eljárásban az Architekton Rt. indítványa ellenére az ajánlatok érvényessége tárgyában további vizsgálatot nem folytatott. Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján az ajánlatkérõ jogosult újólag elbírálni az ajánlatokat, az érvényesség ismételt vizsgálatára is sor kerülhet.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján az eljárást lezáró döntést megsemmisítette, és a 88. § (1) bekezdés h) pontja alapján kötelezte ajánlatkérõt az igazgatási szolgáltatási díj kérelmezõk részére történõ megtérítésére.<br>
A Döntõbizottság az eljárás során pénzbírság kiszabását mellõzte, tekintettel a jogsértés reparálhatóságára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 29.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>