<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6625)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.364/7/2000<br>
Telefon: 356-1337<br>
Fax: 355-5082<br>
<br>
Tárgy: Area Sectio Studio Kft. jogorvoslati kérelme Budapest Fõváros Önkormányzata Fõpolgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Sédné dr. Vígh Márta ügyvéd (1034 Budapest, Zápor u. 5/A I. em. 6.) által képviselt Aurea Sectio Art Studió Kft. (1039 Budapest, Víziorgona u. 10., a továbbiakban: kérelmezõ) jogorvoslati kérelmét, melyet a dr. Pap L. Tamás ügyvéd (1133 Budapest, Pannónia u. 66. VI. em. 2.) által képviselt Budapest Fõváros Önkormányzata Fõpolgármesteri Hivatal (1055 Budapest, Városház u. 9–11., a továbbiakban: ajánlatkérõ) "Millenniumi emlékmû bronzszobrainak, bronz dombormûveinek rekonstrukciója, II. ütem" tárgyú közbeszerzési eljárása ellen nyújtott be, a Döntõbizottság elutasítja. A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratokból, illetõleg a felek nyilatkozataiból az alábbi tényállást állapította meg:<br>
Ajánlatkérõ a K. É. 2000. augusztus 2-án megjelent 31. számában részvételi felhívást tett közzé tárgyalásos eljárás megindítására.<br>
A beszerzés tárgyát és mennyiségét a részvételi felhívásban az alábbiak szerint határozta meg:<br>
Millermniumi emlékmû 2 db negyed köríves kolonnádján elhelyezett 2x7 db egyalakos bronzszobor, 2x7 db bronz dombormû és 2x1 db kétalakos allegórikus bronzszobor rekonstrukciója.<br>
A tárgyalásos eljárás jogalapját ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjában jelölte meg, tekintettel arra, hogy az ugyanezen tárgyban lefolytatott nyílt közbeszerzési eljárás eredménytelen volt és a felhívásnak, illetõleg a dokumentációnak a közbeszerzés tárgyára vonatkozó feltételei nem változtak. Ajánlatkérõ az alábbi ajánlattevõket hívta meg, illetve választotta ki ajánlattételre:<br>
– Szabó Öntészeti Kft.<br>
– Castrum Novum Kft.<br>
– kérelmezõ.<br>
Az ajánlatkérõ által meghívni kívánt ajánlattevõk keretszáma: öt.<br>
Ajánlatkérõ részajánlat, illetve többváltozatú ajánlat lehetõségét kizárta.<br>
Az ajánlatok elbírálásának szempontjaként az összességében legelõnyösebb ajánlat került megjelölésre, az alábbi részszempontokkal és hozzá kapcsolódó súlyszámokkal:<br>
– mûszaki tartalmat lefedõ ajánlati ár	5<br>
– szerzõdést biztosító mellékkötelezettségek (késedelmi, lehetetlenülési, minõségi kötbér, megvalósulási garancia)	3<br>
A részszempontokra adható pontszámok 1–10-ig terjedtek.<br>
Ajánlatkérõ a teljesítés határidejét a felhívás 4. pontjában változatlanul 2001. augusztus 10-i dátumban jelölte meg, azon kikötéssel, hogy elõteljesítést nem fogad el.<br>
Kérelmezõ 2000. augusztus 8-án jogorvoslati kérelmet nyújtott be a Döntõbizottsághoz a fent részletezett részvételi felhívás kapcsán.<br>
Kérte, hogy a Döntõbizottság ideiglenes intézkedésként rendelje el a folyamatban levõ közbeszerzési eljárás felfüggesztését, arra való tekintettel, hogy a jelen közbeszerzési eljárás tárgyával megegyezõ eljárás ellen szintén folyamatban van a Döntõbizottság elõtt jogorvoslati eljárás, D.311/2000. számon.<br>
Kérelmének indoklásaként elõadta, hogy ajánlatkérõ a K. É. 2000. április 19-én megjelent 16. számában ajánlati felhívást tett közzé nyílt eljárás megindítására a jelen eljárás tárgyával megegyezõ beszerzésben. Ajánlatkérõ ezen közbeszerzési eljárást eredménytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján, arra való hivatkozással, hogy kizárólag érvénytelen ajánlatok érkeztek.<br>
Kérelmezõ ajánlatkérõnek ezen nyílt eljárást lezáró döntését megtámadta jogorvoslati kérelemmel, amely kapcsán a Döntõbizottság elõtt jogorvoslati eljárás van folyamatban.<br>
Kérelmezõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján kérte a Döntõbizottságot, hogy a döntését a folyamatban levõ D.311/2000. sz. jogorvoslati eljárás során hozott határozatának függvényében hozza meg.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását az alábbiak szerint:<br>
Tekintettel arra, hogy az ugyanezen tárgyban kiírt nyílt közbeszerzési eljárás eredménytelen volt, élve a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. ( </a>1) bekezdés a) pontjában biztosított lehetõséggel, hirdetmény közzétételével induló tárgyalásos közbeszerzési eljárást indítottak.<br>
Kérelmezõt ezen tárgyalásos eljárásra szintén meghívták, így ugyanazon eséllyel vesz részt a jelen eljárásban, mint az eredménytelenül zárult, korábbi nyílt eljárásban.<br>
Az általuk leghelyesebbnek vélt tárgyalásos eljárásra a kérelmezõi meghívás, illetve e kérelmezõ részérõl teendõ megfelelõ ajánlattétel maximálisan biztosítja kérelmezõ jogainak érvényesülését, különös tekintettel az érdemi észrevételükhöz csatolt 2000. június 4-én a kérelmezõ által írt levélben foglaltakra, amelyben maga is elismerte, hogy a korábbi közbeszerzési eljárás során az ajánlatuk elkészítésekor az elõteljesítés kizárására vonatkozó feltételt nem vették figyelembe, illetve félreértelmezték.<br>
A Döntõbizottság a rendelkezésre álló iratok és a felek nyilatkozatai alapján megállapította, hogy kérelmezõ kérelme megalapozatlan.<br>
A kérelmezõnek a közbeszerzési eljárás felfüggesztésére vonatkozó kérelmi elemével kapcsolatosan a Döntõbizottság az alábbiakat állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdése szerint a Döntõbizottság a folyamatban levõ jogorvoslati ügyben kérelemre, vagy hivatalból – a jogorvoslati eljárással érintett beszerzést, vagy közbeszerzési eljárást lezáró szerzõdés megkötésig – ideiglenes intézkedéseket tehet, ha megállapítható, hogy e törvény szabályainak megszegése. miatt a közbeszerzések tisztasága sérül, vagy ennek veszélye fennáll.<br>
A Döntõbizottság álláspontja szerint a jelen határozat meghozataláig olyan tény, adat, körülmény nem került megállapításra, amely alapján a fent hivatkozottak szerint a Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdésének a) pontja szerinti ideiglenes intézkedésként a közbeszerzési eljárás felfüggesztését kellett volna elrendelnie.<br>
Kérelmezõ második kérelmi elemével kapcsolatosan, miszerint a Döntõbizottság a jelen jogorvoslati eljárás során hozandó határozatát a D.311/2000 számú határozattal összhangban, annak függvényében hozza meg, az alábbiak kerültek megállapításra:<br>
A Döntõbizottság a D.311/8/2000. sz. határozatában kérelmezõ jogorvoslati kérelmét elutasította, arra való hivatkozással, hogy ajánlatkérõ jogszerûen nyilvánította kérelmezõ ajánlatát érvénytelennek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, hiszen az nem felelt meg az ajánlati felhívásban, illetõleg a dokumentációban meghatározott feltételeknek.<br>
Említett határozatunk ezen megállapítása irreleváns a jelen jogorvoslati ügyben, tekintettel arra, hogy a jelen jogorvoslati eljárás során kérelmezõ kérelmének mindkét kérelmi eleme azon alapult, hogy a Döntõbizottság a D.311/2000. sz. ügyben számára kedvezõ tartalmú határozatot hoz. Miután az elõbbiekben részletezettek szerint ez nem következett be, és a jelen jogorvoslati eljárásban nem került megállapításra ajánlatkérõ terhére róható jogsértés, ezért kérelmezõ kérelmét a Döntõbizottság teljes terjedelmében megalapozatlannak találta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 12.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
A határozatot a bíróság elõtt keresettel támadták<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>