<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6996)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.284/2000.<br>
<br>
Tárgy: Csõszer Rt. jogorvoslati kérelme a Szigethalom Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Pomezanski Zoltán ügyvéd (1095 Budapest, Mester u. 1. I. em. 8.) által képviselt Csõszer Rt. (1103 Budapest, Gergely u. 81., a továbbiakban: kérelmezõ) jogorvoslati kérelmének, melyet a Cetaso Kft. (1054 Budapest, Steindl I. u. 9. fszt. 2.) által képviselt Szigethalom Község Önkormányzata (2315 Szigethalom, Kossuth L. u. 10., a továbbiakban: ajánlatkérõ) "Sziget-halom és Tököl község szennyvízcsatorna beruházása" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló többször módosított 1995. évi XL. törvény (a továbbiakban: Kbt.) Kbt. 52. § (2) bekezdés c) pontjára tekintettel az 52. § (1) bekezdését, ezért az ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ a K. É. 2000. március 8-án megjelent számában tette közzé nyílt elõminõsítési eljárás lefolytatására szóló részvételi felhívását. A felhívás meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket. Az alkalmasság elbírálásának szempontjait, valamint azt, hogy az ajánlatkérõ az összességében legelõnyösebb ajánlatot kívánja kiválasztani az alábbi részszempontok alapján:<br>
– mûszaki teljesítés tartalma	súlyszám 5<br>
– jóteljesítés biztosítékai	súlyszám 4<br>
– vállalási ár, fizetési feltételek	súlyszám 2<br>
Az adható pontszám részszempontonként 1–100-ig.<br>
A részvételi felhívás 8. pontja meghatározta, hogy ajánlatkérõ 3 M Ft összegû ajánlati biztosítékot kér, melynek formája lehet készpénz befizetése, illetõleg átutalása, valamint a dokumentációban megadott minta szerinti bankgarancia.<br>
A részvételi szakaszban 14 jelentkezés érkezett ajánlatkérõhöz, amelyeket ajánlatkérõ maradéktalanul alkalmasnak minõsített és 2000. április 18-án ajánlattételre fel is hívott.<br>
Ajánlatkérõ dokumentációt is bocsátott az ajánlattevõk rendelkezésére, amelynek 11. oldalán a 18.2. pont az alábbi részletes elõírásokat tette az ajánlati biztosíték nyújtásával kapcsolatban: "Az ajánlatkérõ nyomatékosan felhívja az ajánlattevõk figyelmét arra, hogy az alábbi bankgarancia-minta lényegi momentumokat érintõ módosítása az ajánlat érvénytelenítését okozza, azonban a bank saját rendszerében alkalmazott változat, amely megfelel a jelen minta lényegi elemeinek és az ICC 448 követelményeit kielégíti, becsatolható. Amennyiben az alábbi mintától eltérõ szövegezésû bankgaranciát kíván csatolni az ajánlattevõ, úgy köteles bizonyítani, hogy az tartalmazza a minta lényegi elemeit, valamint kielégíti az ICC 448 követelményeit."<br>
Ajánlatkérõ által elkészített bankgarancia-minta 3. bekezdésében az a kitétel szerepel, hogy: "a garantáló a kedvezményezett, illetve megbízottja elsõ felszólítására azonnal fizetést teljesít a garancia alapjául szolgáló jogviszony vizsgálatának mellõzésével, sortartási és egyéb kifogás nélkül a megbízó ellenkezõ rendelkezése ellenére is, amennyiben a lejárati határidõig a garantálóhoz beérkezik a jelen garancia azonosítószámára történõ hivatkozással ellátott kedvezményezetti nyilatkozat arról, hogy a garancia lehívásának feltételei beálltak (továbbiakban nyilatkozat)."<br>
A Magyar Aszfalt Kft. 2000. május 4-én írásban kérdést intézett a lebonyolító Cetaso Kft.-hez, melyben kérte, hogy az idézett ICC 448 forrásanyagát esetlegesen, ha az nem nagy terjedelmû, úgy magát az idézett pontot szíveskedjenek rendelkezésre bocsátani.<br>
A Cetaso Kft. 2000. május 9-én kelt levelében közölte, hogy az "idézett ICC 448 szövege hiteles magyar fordításban nem áll rendelkezésre, tekintve, hogy az ajánlás hivatalos nyelvei közé nem tartozik a magyar, annak elfogadása angol nyelven történt. Kérjük, hogy szíveskedjenek ajánlatukban a dokumentációban feltüntetett bankgarancia-mintát használni, és ilyen bankgaranciát csatolni, mert ez felel meg a fent hivatkozott ajánlásnak. Amennyiben a szöveg autentikus forrását kívánják megszövegezni, úgy az illetékes nemzeti fõhatóságok (pl. Gazdasági Minisztérium, iparkamarák) szívesen bocsátják azt rendelkezésre."<br>
Az ajánlatok 2000. május 29-i beadási határidejéig 8 ajánlattételre felhívott ajánlattevõ, így a kérelmezõ, a Sade Magyarország Kft., a Maszer Rt., a Magyar Aszfalt Kft., a PVCS Építõ Kft., a Penta Kft., a Hídépítõ Rt. és a Betonút Rt. nyújtotta be ajánlatát.<br>
Az ajánlatok elbírálása során 2000. június 26-án döntött ajánlatkérõ képviselõ-testülete a következõ 5 ajánlat érvénytelenségérõl: a kérelmezõ, Betonút Rt., Maszer Rt., Sade Magyarország Kft. és a Magyar Aszfalt Kft.<br>
Ugyanezen a napon megtörtént az ajánlatok elbírálása is, és nyertesként 2000. június 28-án a PVCS Építõ Kft. került kihirdetésre.<br>
Ajánlatkérõ az eredményhirdetést követõen eleget tett az írásbeli tájékoztatási kötelezettségének is az ajánlattevõk felé, és a rendelkezésükre bocsátott összegzés az eljárásról a kérelmezõ Csõszer Rt. vonatkozásában az alábbiakat tartalmazta: a csatolt bankgarancia nem felel meg az elõírási mintának. A kiadott minta nem engedélyezi a feltételhez kötést, ezzel szemben a csatolt bankgarancia két feltételt határoz meg a bankgarancia kifizetési feltételeként. Ebben az esetben a dokumentáció elõírásainak megfelelõen az ajánlattevõ nem bizonyította, hogy a mintától való eltérés a bank belsõ rendjébõl adódik, a benyújtott bankgarancia tartalmazza a minta lényegi elemeit, valamint hogy a benyújtott bankgarancia kielégíti az ICC 448 elõírásait.<br>
Az ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján köteles az ajánlatkérõ által elõírt formai és tartalmi követelményeket kielégítõen ajánlatát megtenni, így az ajánlati bankgaranciát is ennek megfelelõen köteles megtenni, aminek elmulasztása esetén az ajánlattevõ ajánlata a Kbt. 52. § (2) bekezdés c) pontja alapján érvénytelen.<br>
A kérelmezõ ezt követõen 2000. július 3-án nyújtotta be jogorvoslati kérelmét a Döntõbizottsághoz, melyben kérte, hogy a Döntõbizottság semmisítse meg ajánlatkérõ közbeszerzési eljárást lezáró, és az õ ajánlatát érvénytelenné nyilvánító döntését, állapítson meg jogsértést, alkalmazzon bírságot, valamint ideiglenes intézkedést, és a jogsértõt kötelezze a költségek viselésére. Kérelmének indokolásául elõadta, hogy az ajánlatkérõ az ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján az ajánlati bankgarancia nem megfelelõ rendelkezésre bocsátása miatt érvénytelennek nyilvánította. Kérelmezõ álláspontja szerint azonban az ajánlathoz csatolt bankgarancia megfelelt a Kbt. 43. § (1) bekezdésében foglaltaknak, valamint az ajánlatkérõ által támasztott követelményeket megfogalmazó ICC 448-as ajánlás, illetõleg minta tartalmának is, ezért az érvénytelenségre nem adhatott alapot. Véleménye szerint az eljárásban sérült a verseny tisztasága, és a nyertesre vonatkozó döntés is ennek következtében jogszerûtlen.<br>
A kérelmezõ és az általa indítványozott tanúként meghallgatott Magyar Külkereskedelmi Bank képviselõje a tárgyaláson elõadta, hogy az ajánlatkérõ által hivatkozott ICC ajánlás száma helyesen 458. Elõadta azt is, hogy a fenti ajánlás bankgaranciára vonatkozó részét a kérelmezõ hiteles fordításban elkészíttette, és az általa csatolt ajánlati bankgaranciát a Magyar Külkereskedelmi Bank ezen ajánlásnak megfelelõen bocsátotta ki. Az így kibocsátott bankgarancia álláspontja megfelel mind a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglalt feltételeknek, mind pedig az ajánlatkérõ által támasztott feltételeknek. A bankgarancia ugyanis csak a Kbt. által elõírt feltételeket tartalmazta, a kiadott mintától való lényeges eltérés abban nem található.<br>
Ajánlatkérõ érdemi észrevételében a jogorvoslati kérelem elutasítását kérte annak megalapozatlansága miatt. Álláspontja szerint a dokumentációban az ajánlatkérõ meghatározta az ajánlati bankgarancia feltételei. Ezen feltételeket a kérelmezõ a törvény által elõírt határidõben nem kifogásolta, ugyanakkor az általa csatol bankgarancia nem felelt meg a közölt mintának, amely feltétel nélküli bankgaranciát kért meg. Ajánlatkérõ nem vitatta, hogy a kérelmezõ által csatolt bankgarancia mind határidejében, mind pedig tartalmában megfelel a Kbt. elõírásainak, azonban nem felel meg az általa kiadott bankgarancia-mintának, és az ettõl való eltérést a kérelmezõ az ajánlatában nem indokolta, ezért az ajánlat érvénytelenné nyilvánítása jogszerû volt. Ajánlatkérõ elismerte továbbá azt is, hogy a hivatkozott ICC ajánlási száma valóban 458. Ennek vonatkozásában valószínûleg elírás történt.<br>
A Magyar Aszfalt Kft. érdemi észrevételében csatlakozott a kérelmezõhöz.<br>
Döntõbizottság a jogorvoslati eljárás során megállapította, hogy a kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése szerint az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig, az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja kimondja, hogy érvénytelen az ajánlat, ha ajánlattevõ a biztosítékot nem vagy nem az elõírtaknak megfelelõen bocsátotta rendelkezésre.<br>
Az ajánlati biztosítékra vonatkozó fenti Kbt. rendelkezés szerint ajánlatkérõnek azt kell vizsgálnia, hogy az ajánlattevõ az ajánlati biztosítékot valóban az ajánlatkérõ rendelkezésére bocsátotta-e az ajánlati felhívásban megadott mértékben, illetõleg idõpontig.<br>
A kérelmezõ ajánlatában az MKB Rt. által 2000. május 22-én kiadott ajánlati bankgarancia az alábbiakat tartalmazza: a biztosíték mértéke 3 M Ft, érvényessége 2000. augusztus 28-ig szól. Címzettje az ajánlatkérõ, akinek elsõ írásbeli felszólítására az alapjogviszony vizsgálata nélkül a bank fizetést teljesít, ha ezen írásbeli felszólításukban úgy nyilatkoznak, hogy az általuk követelt összeg az alábbi feltételek valamelyikének vagy mindegyikének bekövetkezése miatt vált esedékessé.<br>
<br>
1. Az ajánlattevõ visszavonja ajánlatát az ajánlattevõ által megadott ajánlat érvényességi idõn belül, vagy<br>
<br>
2. az ajánlattevõ, miután az ajánlatának érvényességi idején belül tájékoztatást kapott önöktõl, az általa benyújtott ajánlat elfogadásáról, elmulasztja vagy megtagadja a szerzõdés aláírását.<br>
A bankgarancia tartalmazza azt is, hogy a fenti körülmények vizsgálatától a bank a kifizetést nem teszi függõvé, azaz nem köt ki feltételeket, az igénybejelentésre fizetni fog.<br>
Ajánlatkérõ az általa elõírtnak való megfelelést valóban megkövetelte, ennek érdekében "mintát" is rendelkezésre bocsátott és egyben jelezte, hogy a minta lényegi elemeit kell a bankgaranciának tartalmaznia. A bankgarancia "lényegi elemeként" azonban a Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) és (2) bekezdését kell figyelembe venni.<br>
A kérelmezõ által becsatolt ajánlati bankgarancia megfelel a törvényi feltételeknek, az ajánlati kötöttség idõtartamát lefedi, valamint nem tartalmaz olyan lényegi eltérést az ajánlatkérõ által a dokumentációban meghatározott bankgarancia-mintától, illetõleg a hivatkozott ICC ajánlástól, amely a kérelmezõ indokolási kötelezettségét vonta volna maga után.<br>
A Döntõbizottság bizonyítékként értékelte a tanú elõadását is, ugyanis a bank, amely a garanciát nyújtotta, maga is megerõsítette, hogy a kérelmezõ bankgaranciája minden tekintetben megfelel az ajánlati biztosíték nyújtása törvényi követelményeinek.<br>
Mindezek alapján megállapítható, hogy a kérelmezõ ajánlata megfelel az ajánlati felhívásban és a dokumentációban foglaltaknak, tehát érvényes, így az ajánlatkérõ azt jogsértõ módon nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján érvénytelennek.<br>
A Döntõbizottság, tekintettel arra, hogy a jogorvoslati kérelme az ajánlatkérõ közbeszerzési eljárást lezáró döntését támadta a kérelmezõ ajánlatának érvénytelensége miatt, megvizsgálta a közbeszerzési eljárásban részt vevõ többi ajánlattevõ ajánlatának érvényességét, illetve érvénytelenségét is és ennek során a következõket állapította meg: az ajánlatkérõnek a Sade Magyarország Kft., a Betonút Rt., a Maszer Rt. és a Magyar Aszfalt Kft. ajánlatának érvénytelenségére vonatkozó döntése helytálló volt.<br>
Az ajánlatkérõ által érvényesnek talált ajánlatokat megvizsgálva a Döntõbizottság viszont megállapította, hogy a Hídépítõ Rt. ajánlatában csatolt ajánlati bankgarancia érvényességi határideje nem terjed ki a 60 napos ajánlati kötöttségre, mert a garancia lejárati napja 2000. július 27. Ezt az ajánlatot tehát – az ajánlatkérõ által a tárgyaláson is elismerve – érvénytelennek kellett volna nyilvánítani.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlatban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ezen rendelkezés értelmében a nyertes ajánlat kizárólag az érvényes ajánlatok közül választható ki.<br>
Mivel az ajánlatkérõ a kérelmezõ ajánlatát annak érvényessége ellenére érvénytelennek minõsítette, illetõleg a Hídépítõ Rt. ajánlatát annak érvénytelensége dacára érvényesnek tekintette és érdemben elbírálta, ezzel megsértette a Kbt. fent idézett 59. § (1) bekezdését is.<br>
Tekintettel a fentiekre, a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és h) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. július 31.<br>
<br>
Dr. Bakonyi Dolli	Németh István<br>
közbeszerzési biztos	közbeszerzési biztos<br>
<br>
Kalmárné Diósy Ildikó<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>