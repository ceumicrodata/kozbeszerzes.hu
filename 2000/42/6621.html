<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6621)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.366/11/2000<br>
Telefon: 356-1337<br>
Fax: 355-5082<br>
<br>
Tárgy: Közbeszerzések Tanácsa Közbeszerzési Döntõbizottság hivatalból kezdeményezett eljárása a Budapesti Közlekedési Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének a Budapesti Közlekedési Rt. (1980 Budapest, Akácfa u. 15., képviseli: dr. Talabér Attila jogtanácsos, a továbbiakban ajánlatkérõ) "motorikus gázolaj beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének második fordulatára tekintettel a Kbt. 70. § (1) bekezdésének c) pontját, ezért ajánlatkérõnek a Kbt. 70. § (1) bekezdésének c) pontjára alapított, a közbeszerzési eljárás indítására vonatkozó döntését megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság rendelkezésre álló közbeszerzési eljárásban keletkezett iratok, az ajánlatkérõ érdemi észrevétele, illetve tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Közbeszerzési Értesítõ 2000. április 19-én megjelent 16. számában tett közzé ajánlati felhívást nyílt eljárás megindítására motorikus gázolaj, 36 000 000 liter naponkénti lehívással beszerzése tárgyában.<br>
Az ajánlattételi határidõre, 2000. május 30-ra két ajánlattevõ, a Mol Rt. és az OMV Hungária Kft. nyújtott be ajánlatot.<br>
Ajánlatkérõ az ajánlatokat elbírálta, a Mol Rt. ajánlatát érvénytelennek minõsítette, az OMV Kft. ajánlatát pedig a 2000. június 19-én tartott eredményhirdetésen nyertesként kihirdette.<br>
Az ajánlatkérõ döntése ellen a Mol Rt. nyújtott be jogorvoslati kérelmet a Döntõbizottsághoz.<br>
A Döntõbizottság a jogorvoslati kérelemnek helyt adott, megállapította, hogy a nyertesnek nyilvánított ajánlat érvénytelen, ezért ajánlatkérõ eljárást lezáró döntését megsemmisítette.<br>
Ajánlatkérõ ezt követõen 2000. augusztus 3-án hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Az eljárásfajta választásának indokolásaként ajánlatkérõ azt jelölte meg, hogy az e tárgyban kötött szerzõdésének hatálya 2000. június 30-án lejárt.<br>
A szerzõdés hatályának lejárta elõtti idõben 2000. április 19-én nyílt közbeszerzési eljárást indított, azonban az eljárásban hozott eljárást lezáró döntését a Döntõbizottság a D.258/11/2000. sz. határozatával megsemmisítette. A Döntõbizottság határozatának meghozataláig a korábban érvényben levõ szerzõdés hosszabbítására kényszerült kedvezõtlenebb feltételekkel, amely számára komoly anyagi megterhelést jelent.<br>
A rendkívüli sürgõsség ajánlatkérõ által elõre nem látható okból állt elõ.<br>
Az ajánlati felhívás szerint a beszerzés tárgya 36 000 000 liter motorikus gázolaj.<br>
A szerzõdést ajánlatkérõ 2001. augusztus 31-ig kívánja megkötni.<br>
Az ajánlati felhívás tartalmazta a pénzügyi, gazdasági és mûszaki alkalmasság igazolására kért adatokat és tényeket, az alkalmassá, illetve alkalmatlanná minõsítés szempontjait.<br>
Az ajánlatkérõ az összességében legelõnyösebb ajánlatot kívánta kiválasztani, ehhez megadta a részszempontokat, az azok súlyát meghatározó súlyszámokat és a részszempontok tartalmi elemeinek értékelése során adható pontszám alsó és felsõ határát.<br>
Ajánlattételre felhívta a következõ szervezeteket: Mol Rt., OMV Kft., Total Kft., Esso Kft. és Aral Kft.<br>
Az ajánlati felhívás szerint az ajánlattétel idõpontja 2000. augusztus 9., az elsõ tárgyalás idõpontja pedig 2000. augusztus 11.<br>
A Döntõbizottság elnöke 2000. augusztus 9-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõirat szerint az ajánlatkérõ által rendelkezésre bocsátott iratokból nem állapítható meg egyértelmûen, hogy a rendkívüli sürgõsség váratlan és nem ajánlatkérõ mulasztásából ered.<br>
Indítványozta a közbeszerzési eljárás jogalapjának és az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését.<br>
Álláspontja szerint a közbeszerzési eljárást jogszerûen folytatja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
A nyílt eljárásban az ajánlattevõk érvénytelen ajánlatot tettek, erre az ajánlatkérõnek semmilyen módon ráhatása nem volt. Abban az esetben, ha a nyílt eljárásban saját maguk észlelik az érvénytelenséget, akkor sem lett volna már lehetõség új nyílt eljárás lefolytatására. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének a) pontja alapján azért nem tudtak eljárni, mert idõközben a Belvárosi Üzemigazgatóság megszûnt, így a beszerzés tárgya változott.<br>
A gázolajbeszerzés halaszthatatlanná vált, mégpedig az ajánlatkérõ által elõre nem látható okból.<br>
Szabályos közbeszerzési eljárás keretén belül nincs módja eljárni, ugyanakkor alapfeladatainak ellátása olyan kötelezettség, amelynek elhagyására, átcsoportosítására jogi lehetõsége nincs.<br>
A 36-38 millió liter gázolaj ellátása az 1160 db autóbusz üzemeltetéséhez nélkülözhetetlen.<br>
A 2000. június 30-ig érvényes szerzõdésben foglalt feltételekhez képest a nyílt és a tárgyalásos eljárásra benyújtott ajánlatok kedvezõbb kondíciókat tartalmaznak.<br>
Ajánlatkérõ tárgyaláson nyilatkozott, hogy a Döntõbizottság érdemi határozatának meghozataláig a tárgyalásos eljárást felfüggesztette.<br>
A Mol Rt. érdemi észrevételében a kezdeményezõiratban foglaltakkal egyetértett.<br>
Álláspontja szerint ajánlatkérõ jogszerûen nem alapozhatja eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára, mert a D.258/2000. sz. határozatban ajánlatkérõ eljárást lezáró döntésének megsemmisítésére azért került sor, mert ajánlatkérõ megsértette a Kbt. törvényi elõírásait. Ez pedig ajánlatkérõ mulasztásaként értékelhetõ.<br>
Ajánlatkérõnek az az indoka sem elfogadható, hogy a szerzõdés meghosszabbítására kényszerült, mert a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alkalmazhatóságának feltételrendszerében ilyen ok nem szerepel.<br>
Az ajánlatkérõ a vele fennálló szerzõdést hosszabbította meg ugyanazon feltételekkel, mint ahogy az 1999. évi szállítási szerzõdésben meghatározásra kerültek.<br>
Az ár tekintetében pedig egyértelmûen kedvezõbb, így valótlan az az ajánlatkérõi állítás, hogy kedvezõtlenebb szerzõdési feltételekkel kényszerült a szerzõdés meghosszabbítására.<br>
Álláspontja szerint ajánlatkérõ jogszerûen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének a) pontja alapján indíthatna eljárást, mert tudomásuk szerint a nyílt eljárás ajánlati felhívása óta az ajánlatkérõ feltételeiben változás nem következett be.<br>
Ebbõl következõen ajánlatkérõ indokolatlanul tért el az eredeti kiírástól a tárgyalásos eljárásban kiadott ajánlati felhívás 2., 3., 4., 11. és 12. pontjában. Kifogásolta továbbá az elbírálási szempontokat, illetve ellentmondást észlelt abban, hogy a dokumentáció szerint a teljes mennyiségre kell árat adni, a felhívás szerint viszont részajánlat is tehetõ.<br>
A Döntõbizottság a kezdeményezõiratban foglaltak, az ajánlatkérõ írásos észrevétele, a tárgyaláson tett nyilatkozata, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásban a közzététel nélküli tárgyalásos közbeszerzési eljárási forma alkalmazásának jogalapjaként a 70. § (1) bekezdésének c) pontját jelölte meg. E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; e rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
E jogszabályhely alkalmazásának akkor van helye, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy meghívásos eljárásban elõírt határidõk nem betarthatók. Rendkívüli sürgõsség esetén a közbeszerzésre irányuló szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû hátrányt, súlyos kárt okozna.<br>
A Döntõbizottság azt vizsgálta, hogy a törvényi tényállás feltételei jelen esetben fennállnak-e.<br>
Ajánlatkérõnek a motorikus gázolaj beszerzése tárgyában kötött szerzõdésének hatálya 2000. június 30-ig állt fenn. Ajánlatkérõ 2000. április 19-én indított nyílt eljárást, amelyben az eljárást lezáró döntést 2000. június 19-én hozta meg, mely eljárást lezáró döntést a Döntõbizottság megsemmisítette, tekintettel arra, hogy a benyújtott ajánlatok érvénytelenek.<br>
Az tény, hogy az ajánlat érvényességére, illetve érvénytelenségére az ajánlatkérõnek ráhatása nincs, de az ajánlatkérõ annak tudatában van már az eljárás megindításakor, hogy adott esetben eredménytelen lehet az eljárása abban az esetben, ha kizárólag érvénytelen ajánlatokat kap.<br>
Tehát nem valósult meg jelen esetben az a törvényi tényállási elem, hogy elõre nem látható okból állt elõ a rendkívüli sürgõsség, hiszen ajánlatkérõnek számolnia kellett azzal, hogy a nyílt eljárása esetlegesen eredménytelenül zárul le.<br>
A törvényi indokolásból kitûnik, hogy e szakasz alkalmazása akkor indokolt, ha a szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû, súlyos hátrányt, kárt okozna. Jelen esetben az sem valósult meg, hiszen a korábban érvényben levõ szerzõdést a felek közös megegyezéssel módosították, a Mol Rt nyilatkozata szerint további szerzõdésmódosításra is készen áll.<br>
Ajánlatkérõ nagymértékû, súlyos kárkeletkezést nem igazolt, csak arra hivatkozott, hogy a nyílt, illetve a tárgyalásos eljárásban kedvezõbb kondíciójú ajánlatokat kapott.<br>
A Döntõbizottság tekintettel arra, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjára alapított eljárásáról megállapította, hogy jogsértõ, és az erre alapított ajánlatkérõi döntést megsemmisítette, az ajánlati felhívás jogszerûségének vizsgálatát mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) pontja alapján a jogszabálysértést megállapította, és a 88. § (1) bekezdésének c) pontja alapján az ajánlatkérõ Kbt. 70. § (1) bekezdésének c) pontjára alapított döntését megsemmisítette.<br>
A Döntõbizottság bírság kiszabását a jogsértés reparálhatóságára tekintettel mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 11.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>