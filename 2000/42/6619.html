<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6619)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.358/9/2000<br>
<br>
Tárgy: a DOVOLEN Bt. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerezések Tanácsa nevében meghozta. az alábbi<br>
<br>
HATÁROZAT-ot:<br>
<br>
A DOVOLEN Takarító és Szolgáltató Bt. (6000 Kecskemét, Kristály tér 7., továbbiakban: kérelmezõ) jogorvoslati kérelmének – melyet dr. Solt Anna ügyvéd (1075 Budapest, Madách tér 3.) és dr. Horváth Béla ügyvéd (1139 Budapest, Váci út 73/A) által képviselt Országos Egészségbiztosítási Pénztár (1139 Budapest, Váci út 73/A, továbbiakban: ajánlatkérõ) "takarítás az OEP épületeiben" tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, ezért ajánlatkérõ eljárást lezáró döntését megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. május 31-i számában a rendelkezõ részben megjelölt beszerzés tárgyában. Teljesítési helyként az ország 19 területi egységét; Budapestet, valamint az ország 18 megyeszékhelyét, illetve kirendeltség esetén a megyei kirendeltségek székhelyét határozta meg. A felhívásra részajánlatot is lehetett tenni, de az nem vonatkozhatott a dokumentációban pontosan meghatározott területi egységeknél kisebb egységre.<br>
Ajánlatkérõ a felhívás 11. a) pontjában meghatározta az ajánlattevõk pénzügyi, gazdasági és mûszaki alkalmassága igazolására becsatolandó igazolások, nyilatkozatok, adat- és tényközlések körét, így kérte többek között:<br>
– a teljesítésbe bevonandó szakemberek megnevezését, ezt a dokumentáció II. fejezetében a 7. oldalon úgy pontosította, hogy a teljesítésbe bevonandó szakemberek létszámát és végzettségét kell megadni,<br>
– a mûszaki-technikai felszereltségének leírását, mely leírásnak a dokumentáció II. fejezetében a 7. oldalon lévõ szöveg szerint az alkalmazandó gépeket, eszközöket, azok darabszámát és a gépek életkorának megjelölését kell tartalmaznia.<br>
Ajánlatkérõ elõírta továbbá, hogy az ajánlatnak tartalmaznia kell a dokumentációban meghatározott mûszaki követelményeknek megfelelõ mûszaki leírást.<br>
Ajánlatkérõ a felhívásban az összességében legelõnyösebb ajánlat kiválasztásának bírálati részszempontjait a következõk szerint adta meg:<br>
	súlyszám<br>
– szakmai követelmények	1,2<br>
– ár	1,0<br>
Értékelési pontszámtartomány 0–500.<br>
A felhívás 16. pontjának ötödik "–" bekezdésében ajánlatkérõ közölte, hogy az eljárás nyertesének visszalépése esetén a második legkedvezõbb ajánlatot tevõvel köt szerzõdést.<br>
Az ajánlattételi határidõre, július 11-re 33 cég nyújtott be ajánlatot; közöttük a kérelmezõ is. Ajánlatkérõ lehetõséget biztosított több ajánlattevõ részére az ajánlat egyes hiányainak pótlására.<br>
Kérelmezõ ajánlata az ajánlatkérõ Bács-Kiskun Megye területi egységre vonatkozott. Ezen területi egységre (is) a kérelmezõn kívül még a B+N Referencia Kft., a High-Tech Kft., a Garantie Kft., a Defend Security Kft., a P. Dussmann Kft., a Brillintell Kft., a Tamax Kft., a Jánosik és Társai Kft. és a Group 4 Securitas Kft. nyújtott be ajánlatot.<br>
Ajánlatkérõ ezen ajánlatok közül érvénytelennek nyilvánította a kérelmezõ, a P. Dussmann Kft és a High-Tech Kft ajánlatát, valamint a szerzõdés teljesítésére alkalmatlannak minõsítette a Group 4 Securitas Kft-t és a Brillintell Kft-t. A területi egységre vonatkozó ajánlatok közül az augusztus 1-én tartott eredményhirdetésen a Defend Security ajánlatát hirdette ki nyertesnek.<br>
Kérelmezõ augusztus 7-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ érvénytelennek nyilvánította az ajánlatát, holott õ az ajánlatkérõ által megjelölt hiányokat határidõre pótolta.<br>
Kifogásolta, hogy Bács-Kiskun Megye területére vonatkozóan olyan ajánlattevõ – a Defend Security Kft. – lett a nyertes, akit az ajánlatkérõ a jelen közbeszerzési eljárással egyszerre folyó õrzés-védelmi szolgáltatásra kiírt eljárásban alkalmatlannak minõsített a szerzõdés teljesítésére az ajánlati felhívás azon alkalmatlansági kritériuma alapján, hogy az elõzõ két év mérlegének bármelyikében a saját tõke nagysága kisebb, mint a jegyzett tõke 50%-a, a jelen eljárásban pedig ugyanazon kritérium mellett nem állapította meg a Defend Security Kft. alkalmatlanságát. Kifogásolta továbbá az ajánlati dokumentáció tartalmát, álláspontja szerint az szakmai szempontból hiányos. Kérte a jogsértések megállapítását és az ajánlata érvénytelenségére vonatkozó ajánlatkérõi döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy jogszerûen nyilvánította a kérelmezõ ajánlatát érvénytelennek, mert az nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírt nyilatkozatot, az alvállalkozójára vonatkozó nyilatkozatokat és igazolásokat, valamint a dokumentációban meghatározott mûszaki követelményeknek megfelelõ mûszaki leírást.<br>
A Defend Security Kft. alkalmatlanná minõsítésének hiányát sérelmezõ kérelmezõi kifogásra közölte, hogy egy másik közbeszerzési eljárásban felmerült kérdés a jelen közbeszerzési eljárásban irreleváns. Közölte, hogy a szerzõdést a nyertessel nem kötötte meg.<br>
A Defend Security Kft. észrevételében szintén kérte a jogorvoslati kérelem elutasítását. Elõadta, hogy téves kérelmezõ azon állítása, hogy az õrzés-védelmi szolgáltatásra vonatkozó és a jelen közbeszerzési eljárásban a saját tõke/jegyzett tõke arányát illetõen ugyanazon kritérium szerepelt.<br>
Közölte, hogy a másik eljárásban a saját tõke bármekkora eltérését a jegyzett tõkéhez viszonyítva alkalmatlansági tényezõnek tekintett ajánlatkérõ, a jelen eljárásban pedig csak a saját tõkének a jegyzett tõke 50%-a alá való csökkenését. A jegyzett tõkéje és a saját tõkéje közötti eltérés közel sem éri el az 50%-ot, a jelen eljárásban tehát részérõl alkalmatlansági ok nem áll fenn.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
E rendelkezésbõl következik az 52. § (2) bekezdés d) pontja, mely kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az 52. § (1) bekezdése alapján érvénytelennek kell minõsíteni azt az ajánlatot, melyre nézve az 52. § (2) bekezdésében [a)–d) pontban] felsorolt valamelyik érvénytelenségi ok fennáll. Az 52. § (1) és (2) bekezdése összevetésébõl azonban az is következik, hogy csak azt az ajánlatot lehet érvénytelennek minõsíteni, melyre nézve a (2) bekezdése szerinti valamely érvénytelenségi ok áll fenn.<br>
A Döntõbizottság megvizsgálta a kérelmezõ ajánlatát és megállapította, hogy a kérelmezõ ajánlata – a hiánypótolt állapotában – megfelel az ajánlati felhívásban, illetõleg a dokumentációban foglalt feltételeknek, ezért az ajánlatkérõ által közölt indokok nem helytállóak.<br>
Ajánlatkérõ elsõként azt jelölte meg érvénytelenségi okként, hogy kérelmezõ nem csatolta ajánlatához a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak értelmében szükséges ajánlati nyilatkozatot. Ajánlatkérõ alaptalanul hiányolja az "ajánlati nyilatkozatot". A Kbt. 43. § (1) bekezdésének a fentiekben idézett rendelkezése így folytatódik: "Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Mivel ajánlatkérõ ezen nyilatkozat formáját nem határozta meg (nyilatkozatmintát sem a felhívás, sem a dokumentáció nem tartalmazott), az ajánlat tartalma alapján kell megállapítani, hogy nyilatkozott-e kérelmezõ a 43. § (1) bekezdés második mondatában foglaltakra nézve. A Döntõbizottság megállapítja, hogy a kérelmezõ ajánlata tartalmazza mindazt, amit a felhívás lényeges szerzõdéses feltételként elõír; megadja a teljesítés helyét (Bács-Kiskun Megye), a teljesítési határidõt, valamint az ellenszolgáltatás összegét.<br>
A másik indok, hogy az ajánlat nem tartalmazza a dokumentációban meghatározott mûszaki követelményeknek megfelelõ mûszaki leírást. A Döntõbizottság megállapította, hogy a kérelmezõ ajánlata a "Komplett szolgáltatás és technológia bemutatása" címû dokumentuma tartalmában azonos a mûszaki leírással. Attól, hogy a leírásban foglaltak esetlegesen nem egyeznek az ajánlatkérõnek a dokumentációban rögzített elvárásaival, az ajánlat még nem érvénytelen, az eltérések az ajánlatok értékelésekor jöhetnek – az ajánlatot kedvezõtlenebbé tevõ tényezõként – számításba. (A dokumentációban elõ sem írt követelményeket pedig ajánlatkérõ még az értékeléskor sem kérheti számon az ajánlattevõtõl.)<br>
A harmadik indoka ajánlatkérõnek, hogy kérelmezõ nem csatolta ajánlatához az alvállalkozóra vonatkozó egyes igazolásokat, nyilatkozatokat. Kérelmezõ a hiánypótlási felhívásra egyértelmûen közölte ajánlatkérõvel, hogy az alvállalkozó akadályoztatási helyzetben van, a reá vonatkozó hiányokat nem tudja pótolni, így az alvállalkozó közremûködésével tett ajánlatát visszavonja, csak az alvállalkozó nélküli ajánlatát kéri elbírálni. Ajánlatkérõnek ezen közlés szerint kellett volna eljárni, csak az alvállalkozó nélküli ajánlatot kellett volna elbírálnia:<br>
A Döntõbizottság megállapítja, hogy ajánlatkérõ jogszerûtlenül nyilvánította a kérelmezõ ajánlatát érvénytelennek. Ajánlatkérõ ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, mert a (2) bekezdésben nevesített érvénytelenségi okok fennállásának hiányában mondta ki a kérelmezõ ajánlata érvénytelenségét.<br>
A Döntõbizottság megvizsgálta a többi ajánlatot is és megállapította, hogy ajánlatkérõ nem nyilvánította érvénytelennek a Garantie Kft., a Tamax Kft. és a B+N Referencia Kft. ajánlatát, pedig azok a következõk miatt érvénytelenek:<br>
– a Garantie Kft. ajánlatából hiányzik a eszközpark korának megjelölése,<br>
– a Tamax Kft. nem adta meg a teljesítésbe bevonni kívánt szakemberek számát és végzettségét, valamint a takarításnál használandó gépekre a dokumentációban elõírt adatokat (típus, életkor).<br>
– a B+N Referencia Kft. nem nevezte meg a teljesítésbe bevonandó szakemberek számát, végzettségét és nem a meglévõ, hanem a tervezett gépparkot ismertette.<br>
Ily módon a Bács-Kiskun Megye teljesítési helyre tett ajánlatok közül a kérelmezõ, a Defend Security és a Jánosik és Társai Kft. ajánlata érvényes, a második legkedvezõbb ajánlatot tevõ Garantie Kft. ajánlata viszont érvénytelen. A Döntõbizottság ezért megsemmisítette ajánlatkérõnek az eljárást lezáró döntését.<br>
A Döntõbizottság nem adott helyt a Defend Security Kft. alkalmassá nyilvánítása miatti kérelmezõi kifogásnak, mert a Kft. ajánlatából megállapította, hogy 1998-ban a jegyzett tõkéje 7%-kal, 1999. évben pedig 3%-kal haladta meg a saját tõke összegét. Ezen eltérés alatta van az ajánlati felhívásban meghatározott 50%-os alkalmatlansági kritériumnak, így a Defend Security Kft.-t illetõen ajánlatkérõ helytállóan járt el az alkalmasság megállapításakor.<br>
A Döntõbizottság nem adott helyt az ajánlati dokumentáció tartalmának hiányosságaira alapított kérelemnek sem. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a jogsértõ eseményrõl való tudomásszerzéstõl számított 15 napon belül lehet kérelmezni, ezen határidõ elmulasztása jogvesztéssel jár. A (8) bekezdés a) pontja szerint jogellenes tartalmú felhívás, illetõleg dokumentáció esetén a tudomásra jutás idõpontjának az ajánlattételi határidõt kell tekinteni. Az ajánlattételi határidõ július 11-e volt, ehhez képest kérelmezõ 27 nap elteltével, augusztus 7-én terjesztette elõ a kérelmét, a kérelem tehát elkésett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 4.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>