<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6636)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.363/7/2000<br>
Telefon: 356-1337<br>
Fax: 355-5082<br>
<br>
Tárgy: Az Alterra Kft. jogorvoslati kérelme az Alterra Bau Kft. közbeszerzési eljárásban tanúsított magatartása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra Építõipari Kft. (1103 Budapest, Sibrik M. út 30.) képviseli dr. Szõnyi Viktor ügyvéd (1014 Budapest, Szentháromság tér 6., a továbbiakban: kérelmezõ) jogorvoslati kérelme alapján – melyet az Alterra Bau Mérnökiroda Kft. (1105 Budapest, Ihász u. 21/A, a továbbiakban: kérelmezett), képviseli dr. Árva Katalin ügyvéd (1062 Budapest, Andrássy út 113.) ellen a Budafok-Tétény Városüzemeltetési Kht. (1221 Budapest, Városház tér 11.) ajánlatkérõnek "a Budapest XXII., Bányalég utcai iparterület átemelõtelep építése" tárgyú közbeszerzési eljárásában tanúsított magatartása miatt terjesztett elõ –, megállapítja, hogy az Alterra Bau Kft. megsértette a közbeszerzésekrõl szóló többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdésben foglaltakat, ezért az Alterra Bau Kft.-t 2 000 000 Ft, azaz kétmillió forint pénzbírsággal sújtja.<br>
Kötelezi a Döntõbizottság az Alterra Bau Kft.-t, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
Kötelezi továbbá az Alterra Bau Kft.-t, hogy kérelmezõ részére fizessen meg a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, valamint a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a K. É. 2000. június 21-én megjelent, 25. számában tett közzé ajánlati felhívást nyílt eljárás megindítására, 1 db TÁT típusú átemelõ, vagy annak mûszaki paramétereit kielégítõ átemelõtelep építése tárgyában.<br>
Ajánlatkérõ dokumentációt is készített, amelyben a beszerzés tárgyát kiegészítette 1 db leürítõakna építésével is. A felhívás szerint részajánlattétel nem volt megengedett, többváltozatú ajánlattételre azonban lehetõséget biztosított. Erre vonatkozóan a dokumentációban az alábbiakat írta elõ:<br>
Megrendelõ alternatív megoldásként elfogadja az átadott tervtõl eltérõ típusú átemelõtelep építésére vonatkozó ajánlatot is, amennyiben az a tervezett átemelõ mûszaki paramétereit kielégíti. Ebben az esetben szükséges a leendõ üzemeltetõ (FCSM Rt.) írásbeli nyilatkozata arra vonatkozóan, hogy a megépült átemelõt üzemeltetésre át fogja venni. A dokumentáció 9. oldalán ajánlatkérõ elõírta, hogy a nyertes ajánlattevõnek mentesítenie kell ajánlatkérõt minden olyan igénnyel és peres eljárással szemben, amely bármiféle szerzõi jog, szabadalmi jog, vagy egyéb védett jog megsértése miatt felmerülne.<br>
Az ajánlati felhívás szabályszerûen tartalmazta az ajánlattevõk alkalmassága vizsgálatára és az ajánlatok elbírálására vonatkozó elõírásokat. A dokumentáció része volt a megkövetelt mûszaki tartalmat meghatározó mûszaki dokumentáció, mely alapján a tervek és a hatósági engedély a TÁT típusú az Alterra Bau Kft. és a Fõvárosi Csatornázási Mûvek Rt. közös szolgálati szabadalmaként ismert szennyvízátemelõt tartalmazta.<br>
Az ajánlattételi határidõ 2000. augusztus 1. volt, melyre négy ajánlattevõ nyújtott be ajánlatot: kérelmezõ, Alterra Bau Kft., KHVT Kht. és a Schkibt Kft. A felvett jegyzõkönyv szerint egyedül kérelmezõ ajánlata vonatkozik úgynevezett alternatív megoldásra, a többi ajánlat a terv szerinti megoldást tartalmazza. A bontásról készült jegyzõkönyv tartalmazta az Alterra Bau Kft. képviselõjének nyilatkozatát, mely szerint kéri annak vizsgálatát, hogy a terv szerinti megoldással pályázó ajánlattevõk rendelkeznek-e a szabadalmi engedéllyel, az alternatív ajánlatot tevõ pedig az FCSM engedélyével.<br>
A benyújtott ajánlatokból kitûnik, hogy a kérelmezõ alternatív mûszaki megoldása a Fõmterv Rt. tervei szerinti készült, az ajánlat része a FCSM Rt. üzemeltetõi nyilatkozata, mely szerint üzemeltetésre kész átvenni az ajánlott rendszerû átemelõt is.<br>
Az Alterra Bau Kft. a terv szerinti TÁT átemelõvel pályázott.<br>
Kérelmezõ 2000. augusztus 8-án terjesztett be jogorvoslati kérelmet a Döntõbizottsághoz az Alterra Bau Kft. közbeszerzési eljárásban tanúsított magatartása miatt. A jogorvoslati kérelmében kérte a jogsértés megállapítását, az Alterra Bau Kft. eltiltását a közbeszerzési eljárásban való részvételtõl, bírság kiszabását, valamint az eljárási díj és felmerült költségeinek megtérítését. A jogorvoslati kérelem indokolásában elõadta, hogy az ajánlatkérõ által indított közbeszerzési eljárásban 2000. augusztus 1-jén került sor a pályázatok bontására. A bontás során az Alterra Bau Kft. képviselõje felszólalt és nyomatékosan felhívta az ajánlatkérõ képviselõjének figyelmét, hogy TÁT típusú átemelõre ajánlatot tevõk – a tudomása szerint – nem rendelkeznek szabadalmi engedéllyel, és kérte annak megvizsgálását is, hogy az alternatív ajánlat rendelkezik-e a Fõvárosi Csatornázási Mûvek engedélyével. Alterra Bau Kft. ezt a felszólalását meg nem engedett stílusban tette meg. Ezt a magatartást kérelmezõ jogellenesnek tartja az alábbi okok miatt:<br>
Az Alterra Bau Kft. 60%-os mértékben szabadalmas a 207553 lajstromszámú "berendezés folyadék, különösen szennyvíz átemelésére, uszadékfogó eszköz, valamint eljárás térszín alatti mérnöki mûtárgy, különösen átemelõakna építésére" elnevezésû szolgálati találmánynak.<br>
A fent megjelölt lajstromszámú szabadalmat rövidítve ugyan gyakorta TÁT (tömbösített átemelõ telep) átemelõnek is nevezik, a TÁT átemelõ megnevezés azonban nem konkrétan a 207553 lajstromszámú szabadalmat jelenti, hanem általában egy mûszaki megoldást jelöl. A TÁT átemelõ lényege, hogy a szennyvíz mozgatásához szükséges gépészeti berendezéseket 1 db földbe süllyesztett mûtárgyban helyezik el, míg más átemelõk esetében több akna építése szükséges. Az átemelõtelep tömbösített kialakítására többféle mûszaki megoldás létezik, ezek közül csak az egyik a 207553 lajstromszámú szabadalom. Az Alterra Bau Kft. a bontásnál tanúsított magatartásával jogellenes módon befolyásolta ajánlatkérõt a 207553 lajstromszámú szabadalom elõnyben részesítése érdekében. Az Alterra Bau Kft. ezzel a magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésben foglaltakat azaz a verseny tisztaságának alapelvét, mert a nyilatkozata alkalmas arra, hogy az eljárás résztvevõit befolyásolja. Kérelmezett megsértette a Kbt.-nek az esélyegyenlõséggel kapcsolatos alapelvi rendelkezését is, amikor ajánlatkérõ magatartását befolyásolta.<br>
Álláspontja szerint egyébként az ajánlatkérõ jelen eljárásban a típus tekintetében a szabad ajánlattételt és a verseny tisztaságát biztosította, a felhívása nem volt jogsértõ.<br>
A kérelmezett érdemi észrevételében kérte az alaptalan jogorvoslati kérelem elutasítását és költségei megtérítését. Álláspontja szerint az ajánlati felhívás és a dokumentáció TÁT típusú, illetõleg annak mûszaki paramétereit kielégítõ más típusú átemelõtelep építésére kért ajánlatot azzal, hogy az utóbbi esetben az üzemeltetõ írásbeli nyilatkozatát is szükséges csatolni arra vonatkozóan, hogy a megépült átemelõt üzemeltetésre át fogja venni. Az építmény mûszaki tervein a szabadalmasok feltüntetésével TÁT típusú létesítmény szerepelt.<br>
A fentiek alapján a felszólalásuk az ajánlatuk bontásakor helyénvaló volt, álláspontja szerint az a kifejezés, hogy "TÁT típusú átemelõ" azonos a 207553 lajstromszámú, szabadalommal védett megoldással. Az ajánlatok bontásakor elhangzott felszólalásával csak megismételte a dokumentációban elõírtakat, tehát jogsértést nem követhetett el. Kérelmezett a bontási eljárás során általa elhangzottakat azzal indokolta, hogy a két cég között évek óta ellentétek állnak fenn, ezért érzelmi okokból történt meg a bontási eljáráson a cég jelenlevõ képviselõjének felszólalása. Az ajánlatkérõ érdemi észrevételében nyilatkozott, hogy a jogvitába beavatkozni nem kíván, álláspontja szerint a két ajánlattevõ között felmerült jogvita nem a Döntõbizottság, hanem az általános hatáskörrel rendelkezõ bíróság hatáskörébe tartozik.<br>
A Döntõbizottság a rendelkezésre álló iratok, és a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
Az ajánlati felhívás és a dokumentáció elõírásai szerint ajánlatot lehetett tenni a mûszaki tervben meghatározott TÁT átemelõvel, vagy más, a követelményeket kielégítõ berendezéssel. A TÁT (= tömbösített átemelõ telep) olyan mûtárgy, amelyben három funkció egyesítve helyezkedik el, azaz sajátos elrendezésben együtt van az átemelõszelep, a gravitációs tolózárakna és a nyomó- és mérõakna. A szabadalmi oltalmat 1994-ben az FCSM Rt. 40, és az Alterra Bau Kft. 60%-ban nyerte el. A szabadalom hasznosítása során az FCSM Rt. referenciát és szaktanácsadást, a kérelmezett tervezést és fõvállalkozást végez, illetve biztosít. A felhívás szerint vagy ezzel a berendezéssel, vagy más megoldással lehetett ajánlatot tenni. Csak az alternatív megoldás esetében kért ajánlatkérõ az ajánlat részeként egy üzemeltetõi igazolást, amelyet csak az FCSM Rt. adhatott ki.<br>
Amennyiben az ajánlattevõ a TÁT átemelõvel tette meg az ajánlatot, akkor semmiféle igazolást nem kellett csatolnia, azaz nem kellett elõzetesen igazolni a szabadalom használati jogosultságát, elég volt, ha tudomásul vette a dokumentáció 9. oldalán rögzítetteket. Az ajánlatok bontásakor a kérelmezett ajánlattevõi minõségben volt jelen. Állításával ellentétben nem azt tartalmazta a nyilatkozata, amit a felhívás illetõleg a dokumentáció elõírt. Ugyanis arra kérte ajánlatkérõt, hogy a terv szerinti ajánlattevõk ajánlatát abból a szempontból vizsgálja meg, hogy õk rendelkeznek-e szabadalmi engedéllyel, holott ilyet a felhívás és a dokumentáció nem tartalmazott. Nyilvánvaló, hogy kérelmezett helyzete e szempontból messze a legkedvezõbb minden más ajánlattevõhöz viszonyítva, és a felszólalása nyomán, ha a szabadalmi joggal való rendelkezés érvényességi feltétellé válik, akkor kérelmezõ esélyei az eljárásban jelentõsen megnõnek. Kérelmezett nyilatkozatának másik része, amely arra vonatkozott, hogy alternatív ajánlatok esetén dokumentáció elõírta az ajánlat részeként az FCSM Rt. beleegyezõ nyilatkozatát, valóban a dokumentációban foglaltaknak megfelelõen hangzott el.<br>
Az ajánlatkérõ tárgyaláson tett nyilatkozata alapján a kérelmezett által elhangzottak a döntését az ajánlatok értékelése során nem befolyásolják. (Az ajánlatkérõ a tárgyalás idõpontjában érdemben még nem bírálta el az ajánlatokat.)<br>
A Döntõbizottságnak azonban azt kellet vizsgálnia, hogy a kérelmezett által elhangzottak alkalmasak-e a verseny tisztasága, illetõleg az esélyegyenlõség alapelvének megsértésére. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1), illetve (2) bekezdése az alábbi rendelkezéseket tartalmazza:<br>
Az (1) bekezdés szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. A (2) bekezdés szerint pedig az ajánlatkérõnek biztosítania kell az esélyegyenlõséget az ajánlattevõk számára.<br>
A fenti két idézet alapján megállapítható, hogy csak az (1) bekezdés tartalmaz az ajánlattevõre is elõírást, mégpedig azt, hogy a közbeszerzési eljárás során az ajánlattevõ köteles tiszteletben tartani a verseny tisztaságát, illetve a nyilvánosságot.<br>
A (2) bekezdés csak az ajánlatkérõ számára határoz meg kötelezettséget, azaz az ajánlatkérõnek kell biztosítani az esélyegyenlõséget az ajánlattevõk számára, és nem az ajánlattevõnek. Ebbõl a rendelkezésbõl következik, hogy az esélyegyenlõség megsértése csak az ajánlatkérõ által történhet.<br>
A Döntõbizottság megállapította, hogy a kérelmezett magatartásával a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében a verseny tisztaságára vonatkozóan megfogalmazott alapelvi rendelkezést kérelmezett megsértette. A Kbt. 51. §-a tartalmazza az ajánlatok felbontására vonatkozó szabályokat. Ezek a szabályok az ajánlatkérõre nézve tartalmaznak kötelezettségeket. A bontási eljárás célja, hogy a benyújtott ajánlatok felbontásra és ismertetésre kerüljenek, azaz az ajánlatkérõ nyilvánosan ismertesse és rögzítse az ajánlattevõk nevét, székhelyét, az ajánlattevõk által vállalt vállalási árat és a teljesítési határidõt. A bontási eljárás további célja lehet az, hogy az ajánlatkérõ már ekkor megállapítsa estlegesen az ajánlat érvénytelenségét, illetõleg az ajánlattevõ kizárását, hiánypótlást biztosítson.<br>
A bontási eljáráson az ajánlattevõk esetlegesen az ajánlatkérõ által elkövetett jogsértõ magatartáshoz szólhatnak hozzá érdemben, tehát pld. ahhoz, ha az ajánlatkérõ a bontási eljárás során valamilyen szabálytalanságot követ el – például nem ismerteti a vállalási árakat –, illetõleg ajánlatkérõ valamely olyan magatartása miatt, amely esetlegesen az ajánlattevõ érdekét sérti. Az ajánlattevõnek azonban nem a feladata, hogy az ajánlatok bontása során az ajánlatkérõt az ajánlatok értékelésére vonatkozóan orientálja, mert az ajánlatok vizsgálata, értékelése kizárólag az ajánlatkérõ kompetenciája. Ez még abban az esetben sem megengedett, ha csak a dokumentáció, illetõleg az ajánlati felhívásban elõírtakat ismétli meg az ajánlattevõ. De jelen esetben kérelmezett a dokumentáció elõírásait nem is valós tartalommal idézte, így magatartása alkalmas volt az ajánlatkérõ befolyásolására, ez a magatartás pedig a verseny tisztaságát sérti, függetlenül attól, hogy az ajánlatkérõt ez a magatartás befolyásolta-e vagy sem.<br>
A Döntõbizottság tehát a fentiek alapján megállapította, hogy jelen közbeszerzési eljárásban a kérelmezett jogsértõ magatartást tanúsított.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, és az f) pont alatt bírságot szabott ki a jogsértést elkövetõvel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>h) pontja alapján kötelezte jogsértõt az eljárási díj viselésére.<br>
A Döntõbizottság az ajánlattevõt a közbeszerzési eljárásban való részvételtõl nem tiltotta el, mert álláspontja szerint a rendelkezõ részben megállapított jogkövetkezmény az elkövetett jogsértés súlyával arányban áll, és a közbeszerzési eljárás résztvevõinek joghátrányt nem okozott.<br>
Budapest, 2000. szeptember 12.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>