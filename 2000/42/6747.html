<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6747)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.430/6/2000<br>
Tárgy: Architekton Rt. jogorvoslati kérelme a Budai Várgondnokság Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Architekton Rt. (2100 Gödöllõ, Liget u. 2., képviseli: dr. Horváth Ádám ügyvéd, 1137 Budapest, Szent István krt. 18. IV. em. 12., a továbbiakban: kérelmezõ) jogorvoslati kérelmét – melyet a Budai Várgondnokság Kht. (1014 Budapest, Színház u. 5–9., képviseli: dr. Kékesi Andrea ügyvéd, 1122 Budapest, Városmajor u. 3/A III. em. 2., a továbbiakban: ajánlatkérõ) "Sándor-palota mûemléki helyreállítási munkái" tárgyú közbeszerzési eljárása ellen nyújtott be – elutasítja.<br>
Az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a jogorvoslati kérelem és ajánlatkérõ érdemi észrevétele alapján az alábbi tényállást állapította meg. Ajánlatkérõ a K. É. 2000. március 8-án megjelent 10. számában tett közzé részvételi felhívást elõminõsítési eljárás megindítására. A beszerzés tárgyaként a világörökség részét képezõ környezetben levõ Sándor-palota mûemléki helyreállítási munkáit jelölte meg, mintegy 4272 m2 területen (p + fszt. + em. + tetõ) reprezentatív, igényes kialakítással az építési engedély és a tervdokumentáció szerint, a 2000–2002. években.<br>
A részvételi jelentkezés határidejéig, 2000. április 3-ig 11 részvételi jelentkezés került benyújtásra. A hiánypótlást követõen ajánlatkérõ bírálóbizottsága elbírálta a jelentkezéseket, és javaslata alapján a döntéshozó ügyvezetõ igazgató 2000. május 3-án két jelentkezõ kivételével alkalmasnak nyilvánította a jelentkezõket, majd e döntését 2000. május 4-én ajánlatkérõ nyilvánosan kihirdette.<br>
Ajánlatkérõ 2000. május 11-én ajánlati felhívás megküldésével ajánlattételre hívta fel az alábbi cégeket: ZÁÉV Rt., Kipszer Rt., Progress-B '90 Kft., Fõvárosi Építõ Rt., Középület-építõ Rt., MKI Építõ Kft., Magyar Építõ Rt., Architekton Rt. és Hérosz Építõipari Rt.<br>
Az ajánlati felhívás a beszerzés tárgyát a részvételi felhíváshoz képest némileg módosítva tartalmazta (5124 m2 épületfelújítás és 343 m2 udvar).<br>
A teljesítési határidõt ajánlatkérõ pontosította, 2002. március 15-ében jelölte meg. Az ajánlati felhívás 3. d) pontjában az ajánlatok teljességére vonatkozóan ajánlatkérõ az alábbi elõírást tette:<br>
"Az ajánlattevõ felelõs azért, hogy ellenõrizze és azonosítsa a teljes ajánlati felhívási dokumentáció átvételét a tartalomjegyzék szerint. Ajánlattevõ köteles felülvizsgálni az ajánlati tervek, a mûszaki tervek és a helyszíni információk alapján a mennyiségi kimutatás tételeinek helyességét, pontosságát. Amennyiben eltérést talál; úgy az eltérõ mennyiség megjelölésével külön lapon kiegészítést kell csatolnia az ajánlathoz. Az ajánlat végösszegében azt a mennyiséget kell szerepeltetni, mely ajánlattevõ véleménye szerint szükséges a projektnek a mûszaki tervekbõl következõ színvonalon való teljes körû kivitelezéséhez és a létesítmény rendeltetésszerû használatához."<br>
Kiemelt fontosságú munkanemeknél meghatározta az ajánlatban közölt adatok mélységét, részletességét.<br>
Az ajánlati felhívás egyéb fontos érvényességi feltételeket is tartalmazott a 16. pont alatt: például az ajánlathoz szerzõdéstervezetet, biztosítói szándéknyilatkozatot, építési pénzügyi ütemtervet kell csatolni, nyilatkozni kell a teljesítési, jóteljesítési garanciavállalásról és a kötbérrõl. Ajánlatkérõ továbbá elõírta az alábbiakat:<br>
"Kérjük, hogy az ajánlatok a következõket tartalmazzák: a tervben levõ mennyiségi kimutatás alapján beárazott költségeket, valamint az árképzés bemutatását (napi ár feltüntetése, norma meghatározása, anyag, díj, szakmánkénti rezsióradíjak, járulékos költségek, fedezet, prognosztizáció mértéke)."<br>
Az ajánlati felhívást és dokumentációt 2000. június 14-én ajánlatkérõ szabályosan módosította.<br>
A belsõépítészetre új dokumentáció is kiadásra került. Ennek megfelelõen módosultak a határidõk is, az ajánlattételi határidõ július 24-re, az eredményhirdetés idõpontja július 28-ára és a szerzõdéskötés idõpontja augusztus 7-re.<br>
Az ajánlattevõk írásban is számos kérdést tettek fel, amelyekre a választ ajánlatkérõ írásban megadta, illetõleg írásban még a dokumentációt egyebekkel is kiegészítette.<br>
Az ajánlattételi határidõig, 2000. július 24-ig ajánlatot nyújtottak be: Hérosz Rt., Kipszer Rt., Architekton Rt., Középület-építõ Rt., Magyar Építõ Rt. és Fõvárosi Építõ Rt.<br>
A beérkezett ajánlatok értékelését elõször a közbeszerzési eljárás lebonyolításával megbízott FÕBER Rt. végezte el, aki 2000. július 25-én az ajánlattevõk egyidejû tájékoztatása mellett két ajánlattevõtõl írásban kért nyilatkozatot a kérelmezõtõl, az alábbiak szerint:<br>
"Architekton Rt. ajánlata: a belsõépítészet ajánlatánál a fõösszesítõ magasabb összegû, mint a tételek összege, a belsõ ajtók ajánlatánál a 2., 3., 4. oldal kimaradt, és a folyamatos sorszámozás is 3-tól 17-ig hiányzik. A fõösszesítõ és a tételösszegek különbözete valószínûleg ezen kimaradt oldalakon szerepel. Kérjük erre vonatkozó nyilatkozatukat, és a hiányzó oldalak pótlását."<br>
Az Architekton Rt. a felhívásra 2000. július 26-án az alábbi nyilatkozatot tette: "A belsõépítész ajtók fejezet költségvetésébõl a folyamatos számozás és a fejezeti összesítõ, valamint a fõösszesítõ összegének változatlansága mellett csatoltan megküldjük a fénymásolás során az 1–15 lapok közül kimaradt 2., 3. és 4. oldalt, amely a 3–17. tételeket tartalmazza. Ezúton nyilatkozunk, hogy ajánlatunkat, sem mûszaki, sem pénzügyi sem egyéb feltételekben ezen lapok pótlása nem módosítja."<br>
A Fõvárosi Építõ Rt. már 2000. július 27-én írásban kifogásolta a lebonyolító eljárását. Álláspontja szerint az Architekton Rt. ajánlata nem elégíti ki az ajánlat teljeskörûségére vonatkozó követelményt, és így ajánlata érvénytelennek minõsül.<br>
A FÕBER Rt. 2000. július 27-én szakvéleményt készített az ajánlatok értékelésérõl, majd a döntéshozó ugyanezen a napon úgynevezett közbensõ határozatott hozott, amellyel a Hérosz Rt. ajánlatát érvénytelenné nyilvánította, valamint a Kipszer Rt. ajánlati árát számítási hiba miatt javította.<br>
Az ajánlatok elbírálására létrehozott 3 tagú bizottság 2000. július 27-én elvégezte a pontozásos értékelést a megadott elbírálási szempontok alapján az Architekton Rt. nyertességére, illetõleg a Középület-építõ Rt. második helyezésére tett javaslatot.<br>
A javaslatot a döntéshozó elfogadta, és ezt a döntést hirdették ki nyilvánosan az összegzés ismertetésével 2000. július 28-án az ajánlattevõk elõtt.<br>
Ajánlatkérõ ezen döntése ellen jogorvoslati kérelmet nyújtott be a Középület-építõ Rt., a Fõvárosi Építõ Rt. és a Magyar Építõ Rt. A jogorvoslati kérelmek szerint ajánlatkérõ jogsértõ módon járt el, amikor a nyertesnek kihirdetett ajánlatot érvénytelenné nem nyilvánította. Ennek alapján kérték az eljárást lezáró döntés megsemmisítését.<br>
A Döntõbizottság a három jogorvoslati kérelmet D.354/2000. szám alatt egyesítette, és ideiglenes intézkedést alkalmazott, a szerzõdéskötést megtiltotta.<br>
A lefolytatott jogorvoslati eljárás eredményeként a Döntõbizottság megállapította, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#49">Kbt.) 49. §</a> (2) bekezdését, az 52. § (2) bekezdésének d) pontjára tekintettel az 59. § (1) bekezdését, ezért ajánlatkérõ eljárást lezáró döntését a D.354/17/2000. számú, 2000. augusztus 29-én kelt határozatában megsemmisítette.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított jogával élve, az ajánlatok ismételt értékelésérõl döntött.<br>
A Döntõbizottság határozatában foglaltakra figyelemmel ajánlatkérõ 2000. szeptember 6-án a kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel érvénytelennek minõsítette és a Kbt. 53. § (2) bekezdésében foglaltak alapján az eljárás további szakaszából kizárta.<br>
Kérelmezõ ajánlatkérõ döntése ellen 2000. szeptember 13-án nyújtott be jogorvoslati kérelmet. Álláspontja szerint ajánlatkérõnek a 2000. július 26-i hiánypótlási felhívása a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti formai hiányosságok pótlására irányuló eljárás volt, így annak teljesítése nem tekinthetõ az ajánlat tartalmi módosításának, ajánlata érvényes. Kérte a jogsértés megállapítását.<br>
Ajánlatkérõ érdemi észrevételében a jogorvoslati kérelemnek, mint megalapozatlannak az elutasítását kérte.<br>
Álláspontja szerint jogszerûen járt el, hiszen a D.354/17/2000. számú határozat indokolásában kifejtett okokra és körülményekre tekintettel a Kbt. kogens szabályait betartva nyilvánította kérelmezõ ajánlatát érvénytelennek.<br>
A Döntõbizottság a rendelkezésre álló iratok alapján megállapította, hogy a jogorvoslati kérelem megalapozatlan.<br>
A Döntõbizottság a D.354/17/2000. számú határozatában a kérelmezõ ajánlatának érvénytelensége tárgyában kifejtett és részletezett jogi álláspontját fenntartja.<br>
A Döntõbizottság álláspontja szerint kérelmezõ ajánlata nem felelt meg az ajánlati felhívásban és a dokumentációban foglalt feltételeknek, így az érvénytelennek minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése az ajánlattal kapcsolatos formai hiányosságok pótlását teszi lehetõvé. Jelen esetben azonban az ajánlatból a 3 oldalnak adminisztrációs hibából eredõ kimaradása nem formai hiba. Ténylegesen tartalmi hiányosságnak minõsül, hiszen a 3 oldal hiánya miatt az ajánlat ajánlatkérõ által kért 14 tételt, azaz 76 db ajtóra vonatkozó ajánlatot nem tartalmazott, ily módon nem felelt meg az ajánlati felhívás és a dokumentáció által meghatározott mûszaki tartalmi feltételeknek.<br>
Ajánlatkérõ döntése tehát jogszerû volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva, a jogorvoslati kérelmet a Kbt. 88. § (1) bekezdésének a) pontja alapján elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 26.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
A határozatot a bíróság elõtt keresettel támadták<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>