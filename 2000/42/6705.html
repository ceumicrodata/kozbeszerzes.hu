<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6705)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.385/6/2000<br>
<br>
Tárgy: a Délépítõ Rt. jogorvoslati kérelme a Szeged Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Gyõry András ügyvéd (6720 Szeged, Széchenyi tér 5.) által képviselt Délépítõ Rt. (6721 Szeged, Bocskai u. 10–12., a továbbiakban: kérelmezõ) jogorvoslati kérelmének, melyet a Szeged Megyei Jogú Város Önkormányzata (6720 Szeged, Széchenyi tér 11., a továbbiakban: ajánlatkérõ) megbízásából eljáró CSOMIBER Kft. (6720 Szeged, Arany J. u. 7.) "Gábor Dénes Szakközépiskola B épület teljes körû felújítása" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdését, valamint a 61. § (1) bekezdését, ezért az ajánlatkérõt 3 000 000 Ft, azaz hárommillió forint pénzbírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg: ajánlatkérõ a K. É. 2000. június 21-én megjelent 25. számában tette közzé nyílt közbeszerzési eljárás megindítására szóló ajánlati felhívását.<br>
A felhívás 4. pontja meghatározta, hogy a teljesítés határideje 2000. július 31., elõteljesítést azonban elfogad az ajánlatkérõ.<br>
A pénzügyi ellenszolgáltatás feltételei keretén belül ajánlatkérõ a felhívás 9. pontjában elõírta, hogy a részszámlák és a végszámla a kézhezvételt követõ 30 napon belül kerül kifizetésre átutalással, és hogy részszámlákat a megrendelõ legfeljebb havi gyakorisággal fogad el.<br>
Ajánlatkérõ a 11. pontban meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, valamint az alkalmatlanná minõsítés szempontjait.<br>
A 13. pont szerint ajánlatkérõ az összességében legelõnyösebb ajánlatot fogja kiválasztani, a következõ részszempontok és súlyszámok alapján:<br>
– ajánlati ár	(45)<br>
– teljesítési határidõ	(30)<br>
– fizetési feltételek	(15)<br>
– garanciális feltételek	(10)<br>
Az adható pontszám részszempontonként 1–20.<br>
Ajánlatkérõ dokumentációt is készített, melynek 3. oldalán elõírta, hogy az ajánlattevõknek szerzõdéstervezetet kell csatolniuk, melynek feltétlenül tartalmaznia kell:<br>
– minõségi elõírásokat<br>
– fizetési feltételeket<br>
– kötbérkikötéseket<br>
– 2% visszatartást<br>
– Ptk.-ra történõ hivatkozást<br>
A pénzügyi feltételek részletezése körében ajánlatkérõ elõírta, hogy részszámla legfeljebb 30 naponkénti gyakorisággal nyújtható be, a végszámla összege legalább a vállalási összeg 10%-a legyen, valamint hogy a vállalási összeg 2%-a visszatartásra kerüljön a szavatossági munkák elvégzéséig, annak biztosítására.<br>
Ajánlatkérõ 2000. július 6-án helyszíni konzultációt is tartott, ahol mûszaki jellegû kérdések kerültek tisztázásra.<br>
Az ajánlattételi határidõre, 2000. augusztus 1-jére 8 db ajánlat érkezett ajánlatkérõhöz, a következõ cégektõl: kérelmezõ, Elektro-Technik Kft., L Patent Kft., Strabag Rt., Kész Kft., Cseh és Társa Kft., 3T Fõép Kft. és a Ferroép Rt.<br>
Ajánlatkérõ ezt követõen összeállította az általa alkalmazni kívánt pontozási szabályokat, melynek keretében meghatározta, hogy az egyes szempontokon belül mit értékel, továbbá hogy az ajánlatok tartalmi elemei alapján a maximális pontszámhoz viszonyítva hogy csökken az adható pontszám, majd mindezek alapján értékelte az ajánlatokat.<br>
Ennek eredményét 2000. augusztus 15-én hirdette ki, mely szerint a nyertes a Strabag Rt. 1807 ponttal, a második helyezett pedig a kérelmezõ 1791,5 ponttal.<br>
Az összegezést az eljárásról – mellékelve a pontozási táblázatot – elkészítette és az ajánlattevõknek megküldte.<br>
A szerzõdést 2000. augusztus 24-én a felek megkötötték.<br>
Kérelmezõ 2000. augusztus 22-én nyújtotta be jogorvoslati kérelmét, melyben kérte, hogy a Döntõbizottság állapítson meg jogsértést, semmisítse meg ajánlatkérõ közbeszerzési eljárást lezáró döntését, valamint kötelezze õt az eljárás költségeinek viselésére.<br>
Indokolásul elõadta, hogy álláspontja szerint ajánlatkérõ az ajánlatok értékelése során tévesen számolt, a teljesítési határidõ tekintetében a nyertes és a kérelmezõ által kapott pontszámok nem fejezik ki objektíven az ajánlatok közötti különbségeket.<br>
Kérelmezõ tárgyaláson tett nyilatkozatában elõadta azt is, hogy álláspontja szerint ajánlatkérõ akkor járt volna el helyesen, ha az 1–20-ig terjedõ pontozási tartományt teljes mértékben kimeríti az értékelés során.<br>
Sérelmezte kérelmezõ továbbá azt, hogy ajánlatkérõ a fizetési feltételek részszemponton belül az ajánlati dokumentációban meghatározott 3 körülmény közül önkényesen csak kettõt értékelt, és a végszámla összegét nem vette figyelembe.<br>
Véleménye szerint, ha ajánlatkérõ helyesen végezte volna el az értékelést, nem a Strabag Rt, hanem õ lett volna az eljárás nyertese.<br>
Ajánlatkérõ érdemi észrevételében és tárgyaláson tett nyilatkozatában a jogorvoslati kérelem elutasítását kérte annak alaptalansága miatt.<br>
Indokolásul kifejtette, hogy az ajánlatok értékelése során a legkedvezõbb ajánlathoz viszonyította a többi ajánlatot, és a pontszámok ennek megfelelõen a maximális pontszámot arányosan csökkentve kerültek meghatározásra.<br>
Az elsõ részszempont esetén matematikai képletet alkalmazott a pontszámok kiosztásánál, míg a többi részszempont esetén a legkedvezõbb ajánlathoz viszonyítottan meghatározásra került, hogy az attól való bizonyos mértékû eltérés (pl. 15 nap a határidõnél, számlák darabszáma, 1 év a vállalt garanciális idõnél) jelent mínusz 1-2 pontot az értékelés során.<br>
Mindezek alapján álláspontja szerint a Kbt. szabályait az értékelés során nem sértette meg.<br>
A Döntõbizottság a jogorvoslati eljárás során megállapította, hogy a kérelmezõ jogorvoslati kérelme megalapozott.<br>
Tekintettel arra, hogy kérelmezõ az ajánlatkérõ közbeszerzési eljárást lezáró döntését támadta, a Döntõbizottság megvizsgálta az ajánlatokat azok tartalmi elemei, valamint a megadott elbírálási részszempontok alapján, és az alábbiakat állapította meg:<br>
Az elsõ bírálati szempont az ajánlati ár volt, annak értékelése során ajánlatkérõ a következõ matematikai képletet alkalmazta:<br>
legkedvezõbb ár x Pmax = P<br>
	vizsgált ár<br>
<br>
Ennek alapján a nyertes 194 998 E Ft-os ajánlatára 20 pontot, a kérelmezõ 198 000 E Ft-os ajánlatára pedig 19,7 pontot kapott.<br>
Bár ez az értékelési módszer nem meríti ki a teljes adható pontozási tartományt, de az ajánlatok egyes tartalmi elemeiben lévõ különbségek arányában, objektíven határozza meg a kapott pontszámokat, ennél fogva alkalmas az ajánlatok objektív összehasonlítására. A Döntõbizottság ezért elfogadta ajánlatkérõ ezen értékelési módszerét és az annak alapján adott pontértékeket.<br>
A Döntõbizottság ugyanakkor nem értett egyet azzal, hogy a további három részszempont esetében az ajánlatkérõ nem ugyanezen elvet alkalmazta a pontértékek meghatározásánál, hanem a legkedvezõbb ajánlatot követõ, már kevésbé jó ajánlatok pontszámát azonosan meghatározott egység szerint csökkentette azonos mértékben (pl. a teljesítési határidõnél 15 naponként 1 ponttal, a számlák darabszámának növekedését 2 ponttal).<br>
Ezeknek az – egység- és pontcsökkenés – értékeknek a meghatározása pedig már szubjektív elem. Minderre tekintettel a Döntõbizottság a 2., 3. és 4. részszempont esetén is az ajánlatkérõ által az elsõ részszempontnál alkalmazott arányosítási módszert felhasználva értékelte az ajánlatokat.<br>
Erre amiatt is lehetõség volt, mert az összes vizsgálandó ajánlati elem számszerûsíthetõ, így egymással matematikailag arányosítható az adható arányos és objektív pontértékek meghatározása céljából.<br>
A második részszempont, a teljesítési határidõ tekintetében tehát a fenti módszert követve az értékelés a következõképpen alakul:<br>
Legkedvezõbb a kérelmezõ 2000. március 31-i vállalása, ami 122 nappal korábbi teljesítést jelent az ajánlati felhívásban meghatározotthoz képest, így ez a maximális pontot kapta.<br>
A nyertes 2001. április 15-i határidõt vállalt, ez 107 nappal korábbi teljesítést jelent, ezért az arányosítást elvégezve erre 17,54 pont volt adható.<br>
A harmadik szempont a fizetési feltételek voltak. Ajánlatkérõ e körben sem a felhívásban, sem a dokumentációban nem jelölte meg azokat az alszempontokat, melyeket értékelni kívánt, azonban a dokumentáció e körben elõírt 3 követelményt, amit a szerzõdéstervezetben is szerepeltetni kellett:<br>
– a számlázás maximális gyakoriságát,<br>
– a végszámla minimális mértékét, és<br>
– a számlák kiegyenlítésének idejét.<br>
Az értékelés során ezek közül azonban csak kettõt, a számlák számát és a fizetési határidõt vette figyelembe.<br>
A Döntõbizottság álláspontja szerint azonban a végszámla összege sem hagyható figyelmen kívül az értékelésnél, mivel egyrészt ajánlatkérõ a dokumentációban annak minimális értékét határozta meg, tehát annál kedvezõbb ajánlatot lehetett tenni, másrészt a számlák darabszáma önmagában nem alkalmas az ajánlat kedvezõségének megállapítására, mert nem tükrözi a kifizetendõ számlák összegét, nagyságát.<br>
Mindezek alapján a Döntõbizottság az ajánlatkérõ által e körben elõírt, illetve elvárt három követelményt egyenlõ súllyal figyelembe véve a következõk szerint határozta meg az adható pontokat:<br>
P3 = számlák száma (legjobb) x Pmax + fiz. h. idõ (legjobb) x Pmax + végszámla (legjobb) x Pmax<br>
számlák szám (vizsgált)	fiz. h. idõ (vizsgált)	végszámla (vizsgált)<br>
	3<br>
A nyertes 3 db számlát kíván benyújtani, melyeket 33 napos átutalással kért kiegyenlíteni, a végszámla mértékét pedig 10%-ban adta meg.<br>
A kérelmezõ 4 db számlát nyújtana be, 30 napon belüli kiegyenlítéssel, és 16%-os végszámlával.<br>
E körben a legkedvezõbb ajánlatban (Kész Kft.) 2 db számla kerülne benyújtásra, 45 napos fizetési határidõvel, a végszámla mértéke pedig 50,2% lenne.<br>
A fenti értékeket figyelembe véve az arányosítást és átlagolást elvégezve a nyertes 10,66; míg a kérelmezõ 9,91 pontot kapott.<br>
A negyedik részszempont, a garanciális feltételek keretén belül a garanciavállalás ideje és a garanciális biztosíték céljára szolgáló, a vállalási ár bizonyos %-ának visszatartása került értékelésre.<br>
E tekintetben a nyertes összesen 41 hónap garanciát és 2,2% garanciális biztosíték visszatartását vállalta, a kérelmezõ pedig 60 hónap garanciát és 2% visszatartást. E körben a legkedvezõbb garanciális idõtartamot a kérelmezõ vállalta, míg a legelõnyösebb visszatartás 5% (Cseh és Társa Kft.) volt.<br>
Ezen adatokat figyelembe véve, az arányosítást és az átlagolást elvégezve a nyertes 11,23, a kérelmezõ pedig 14 pontot kapott.<br>
Összesítve az egyes részszempontokra adott pontszámokat a következõ eredményt kapjuk:<br>
Nyertes (Strabag Rt.):<br>
– részszempont: ajánlati ár<br>
– súlyszám: 45	20,00x45 = 900,00<br>
– részszempont: teljesítési határidõ<br>
– súlyszám: 30	17,54x30 = 526,20<br>
– részszempont: fizetési feltételek<br>
– súlyszám: 15	10,66x15 = 159,90<br>
– részszempont: garanciális feltételek<br>
– súlyszám: 10	11,23x10 = 112,30<br>
Összesen: 1698,4<br>
Kérelmezõ:<br>
– részszempont: ajánlati ár<br>
– súlyszám: 45	19,70x45 = 886,50<br>
– részszempont: teljesítési határidõ<br>
– súlyszám: 30	20,00x30 = 600,00<br>
– részszempont: fizetési feltételek<br>
– súlyszám: 15	9,91x15 = 148,65<br>
– részszempont: garanciális feltételek<br>
– súlyszám: 10	14,00x10 = 140,00<br>
Összesen: 1775,15<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Fenti jogszabályhelyekre tekintettel a Döntõbizottság megállapította, hogy ajánlatkérõ az ajánlatokat nem azok tényleges tartalmi elemeit objektívan tükrözõ módon értékelte, mert a megadott elbírálási szempontokon belül szubjektíven határozta meg az ajánlatok eltérésén alapuló pontszámkülönbségeket, ez a módszer végsõ soron a végeredményt is eltorzította, és így nem az összességében legelõnyösebb ajánlatot tevõ ajánlattevõ került nyertesként kihirdetésre.<br>
Mindezek alapján a Kbt. idézett rendelkezésének megsértése megállapítható. A Döntõbizottság a Kbt. 79. § (6) bekezdésében biztosított jogkörében eljárva megállapította, hogy ajánlatkérõ megsértette a Kbt. 61. § (1) bekezdését.<br>
Ezen törvényhely elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Ajánlatkérõ a fenti szabályozással ellentétben nem állította össze teljeskörûen a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének megfelelõ összegzést. Hiányzott ugyanis a 2. a) pontból az ajánlatok részszempont szerinti tartalmi elemeinek megjelölése, mely hiányosság az összegzés lényeges és fontos funkciójának elvesztéséhez vezetett.<br>
Az összegzés megfelelõ összeállítása és az ajánlattevõk részére határidõben történõ megküldése ugyanis azt a célt hivatott szolgálni, hogy az ajánlattevõk a többi ajánlat elbírálási részszempontok szerinti tartalmi elemeinek és az arra adott, megindokolt pontszámoknak az ismeretében ellenõrizni, kontrollálni tudják azt, hogy az ajánlatkérõ a felhívásnak és a Kbt. szabályainak megfelelõen értékelte-e az ajánlatokat.<br>
Amennyiben pedig azt valamely szempontból kifogásolhatónak vagy törvénysértõnek tartja, úgy az összegzésben foglalt tényekkel és adatokkal alátámasztva lehetõsége van arra, hogy kellõen megindokolt jogorvoslati kérelmet terjesszen elõ az ajánlatkérõi döntés ellen.<br>
A fenti tartalmi hiányosságokra és jogalkotói szándékra tekintettel tehát a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértését is megállapította.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött. A bírság mértékének megállapításánál a Döntõbizottság figyelembe vette a jogsértés súlyát és a beszerzés értékét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 18.<br>
<br>
Dr. Bakonyi Dolli s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>