<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6905)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.359/17/2000<br>
<br>
Tárgy: a Securitas Rt. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Szabó Attila ügyvéd (1022 Budapest, Marczibányi tér 9/A) által képviselt Securitas Hungária Vagyonvédelmi Rt. (1119 Budapest, Hauszmann Alajos u. 9–11., továbbiakban: kérelmezõ I.) és a Group 4 Securitas Kft. (1139 Budapest, Rozsnyai u. 21–25., továbbiakban: kérelmezõ II.) jogorvoslati kérelmét – melyet dr. Solt Anna ügyvéd (1075 Budapest, Madách tér 3.) és dr. Horváth T. Béla ügyvéd (1121 Budapest, Sün u. 12.) által képviselt Országos Egészségbiztosítási Pénztár (1139 Budapest, Váci út 73/A, továbbiakban: ajánlatkérõ) "õrzés-védelem, portai szolgalat az OEP épületeiben és pénzkísérés" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. május 31-én megjelent 22. számában a rendelkezõ részben megjelölt szolgáltatás 2 év idõtartamig történõ végzésére legkedvezõbb ajánlatot tevõ cég vagy személy kiválasztása céljából. A felhívás 6. a) pontjában az ajánlattételi határidõt a felhívás közzétételét követô elsô naptól számított 42. naptári nap 10.00 órában jelölte meg, majd azt a K. É. június 7-én megjelent 23. számában közzétéve július 25-én 10.00 órára módosította.<br>
A felhívás 11. b) pontjában meghatározta az ajánlattevônek a szerzôdés teljesítésére való alkalmatlanná minõsítése szempontjait, többek között azt, hogy alkalmatlan az az ajánlattevõ, akinek az elõzõ két (1998., 1999.) év mérlege bármelyikében a saját tõke nagysága kisebb, mint a jegyzett tõke.<br>
A módosított ajánlattételi határidõre, július 25-re 23 ajánlattevõ nyújtott be ajánlatot, a kérelmezõ I. és kérelmezõ II. is.<br>
Ajánlatkérõ már az ajánlatok felbontásakor közölte, hogy az 1998–1999. évi mérlegadatai alapján négy ajánlattevô – köztük a kérelmezô I. és kérelmezõ II. is – az ajánlati felhívás 11. b) pont harmadik bekezdésében elõírt feltétel alapján alkalmatlan a szerzõdés teljesítésére, az errõl szóló értesítését július 27-én megküldte részükre.<br>
Kérelmezõ I. augusztus 7-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ õt alkalmatlanná minõsítette a szerzõdés teljesítésére. Álláspontja szerint az ajánlati felhívás 11. b) pontjának harmadik bekezdése jogsértõ, mert nem felel meg a Kbt. azon rendelkezésének, hogy az alkalmassági követelményeket legfeljebb a szerzõdés teljesítéséhez ténylegesen szükséges feltételek mértékéig lehet elõírni. Érvelése szerint a szóban forgó feltétel ellentmondásos is, mert aszerint egy harmincezer forintos jegyzett és ugyanilyen saját tõkével rendelkezõ cég alkalmasabb a teljesítésre, mint egy négyszázmilliós nagyságrendû jegyzett, de annál átmenetileg alacsonyabb összegû, háromszázmillió Ft-os nagyságrendû saját tôkével rendelkezô cég.<br>
Kérte a jogsértés megállapítását, az ajánlati felhívás 11. b) pont harmadik bekezdése megsemmisítését, ideiglenes intézkedéssel a közbeszerzési eljárás felfüggesztését és ajánlatkérõ kötelezését a jogorvoslati eljárásban felmerült költségei megfizetésére.<br>
Kérelmezõ II. augusztus 9-én terjesztette elõ a jogorvoslati kérelmét, ugyancsak sérelmezve az alkalmatlanná minõsítését. A saját tõkének a jegyzett tõkéhez viszonyított átmeneti csökkenését azzal indokolta, hogy az a gazdasági pozíciója erõsítésének velejárója volt.<br>
Kérte a jogsértés megállapítását, az alkalmatlanná minõsítésére vonatkozó döntés megsemmisítését, ideiglenes intézkedéssel a közbeszerzési eljárásba való bevonását, valamint ajánlatkérõ kötelezését a jogorvoslati eljárásban felmerült költségei megtérítésére.<br>
A Döntõbizottság a két jogorvoslati eljárást egyesítette és a D.359/3/2000. számú határozatával ideiglenes intézkedésként a szerzõdés megkötését megtiltotta.<br>
Ajánlatkérõ ellenkérelmében kérte a kérelmek elutasítását, elsõdlegesen elkésettség, másodlagosan megalapozatlanság címén. Közölte, hogy az ajánlati felhívás tartalmát kérelmezõ I. legkésõbb a dokumentáció június 14-én, kérelmezõ II. pedig a június 19-én történt megvásárláskor megismerte, ez idõpontoktól számítva mindkét kérelmet illetõen letelt a 15 napos jogvesztõ határidõ. Elõadta, hogy eljárása helytálló volt, az esélyegyenlõség biztosítása érdekében azonos módon járt el valamennyi ajánlat érvényessége, illetve ajánlattevõ alkalmassága megállapítása terén. A jogorvoslati eljárásban tartott tárgyaláson elõadta, hogy az alkalmassági feltételeket a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésében foglaltak alapján határozta meg. Számára meghatározó igény a szerzôdéses ügylet biztonsága, ezért alkalmasabbnak tart a szerzõdés teljesítésére egy kisebb jegyzett tõkéjû, de stabil pénzügyi helyzetû, mint egy nagyobb tõkével rendelkezõ, de a mérlegadatai szerint "hullámzó tõkemozgású" céget.<br>
A Bod Reflex Kft., a Securitas Hungária Rt., a Colonel Kft., Secret-Õr Bt., a Securior Hungary Kft., Hajcskó László egyéb érdekeltek beadványa a jogorvoslati kérelmekre vonatkozóan érdemi észrevételt nem tartalmazott.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelmek megalapozatlanok.<br>
Az ajánlattevõnek a szerzõdés teljesítéséhez szükséges pénzügyi, gazdasági és mûszaki alkalmassága igazolására szolgáló adatok, igazolások, nyilatkozatok körét a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése határozza meg. A (4) bekezdés ugyanakkor elõírja azt is, hogy ajánlatkérõnek a felhívásban meg kell határoznia, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minôsíti az ajánlattevôt alkalmatlannak a szerzõdés teljesítésére. Az (5) bekezdés azonban korlátot szab az alkalmatlanná minõsítési követelményeket illetõen, miután kimondja, hogy azokat – a beszerzés becsült értékére is tekintettel – legfeljebb a szerzôdés teljesítéséhez ténylegesen szükséges feltételek mértékéig lehet elõírni.<br>
A Döntõbizottságnak tehát azt kellett eldöntenie, hogy a szerzõdés teljesítéséhez ténylegesen szükséges feltétel mértékét meghaladta-e ajánlatkérõ azon elõírása, hogy az ajánlattevõ 1998., 1999. évi mérlege szerinti jegyzett tõke összegének meg kell haladnia a saját tõke összegét, figyelemmel a beszerzés becsült értékére is.<br>
E kérdéskörben elõször azt kell tisztázni, hogy a saját tõke/jegyzett tõke aránya összefügg-e a 44. § (1) bekezdésben foglaltakkal, azaz a pénzügyi, gazdasági alkalmasság igazolására a Kbt. által elõírt igazolási módokkal. A 44. § (1) bekezdése alapján a pénzügyi, gazdasági alkalmasság igazolható:<br>
a) pénzügyi intézménytôl származó – errôl szóló – nyilatkozattal,<br>
b) mérlegének benyújtásával,<br>
c) elõzõ legfeljebb háromévi teljes forgalmáról és ugyanazon idõszakban a közbeszerzés tárgyának forgalmáról szóló nyilatkozatával,<br>
d) az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal.<br>
Az ajánlatkérõ által megszabott alkalmassági kritérium, miszerint az ajánlattevõ 1998. és 1999. évi mérlegének bármelyikében a saját tõke nagysága nem lehet kisebb, mint a jegyzett tõke, összefügg a d) pont szerinti igazolási móddal, az ajánlattevõ fizetõképességével.<br>
A számvitelrõl szóló 1991. évi XVIII. törvény 26. § (2) bekezdése értelmében a saját tõke egyenlõ a jegyzett tõke, a mérleg szerinti eredmény (nyereség vagy veszteség), a tõketartalék, az eredménytartalék és az értékelési tartalék összegével. Ebbõl egyszerû számítással megállapítható, hogy ha a saját tõke alacsonyabb, mint a jegyzett tõke, akkor a cég gazdálkodása veszteséges, annak során részben "felemésztette" a jegyzett tõkéje egy részét is. Ez természetesen még nem jelenti a cég fizetésképtelenségét, de számviteli megközelítésbôl instabil gazdálkodási tendenciára utal.<br>
Ajánlatkérõ, mint az ország egyik legnagyobb összegû állami pénzeszközének kezelõje joggal várja el attól a cégtõl, mellyel hosszabb távra, több száz milliós beszerzési értékre szerzõdést fog kötni, hogy a szerzõdés megkötésekor pénzügyi mutatói stabil, kiegyensúlyozott gazdálkodásról adjanak számot, ne legyen kitéve annak a veszélynek, hogy a teljesítés idõszakában a szerzõdõ partnernél további tõkevesztés következik be, és ezáltal ellehetetlenül a teljesítés. Ez az ügyletkötési gondosság az állami vagyont kezelõ ajánlatkérõnek nemcsak joga, hanem kötelezettsége is.<br>
A Döntõbizottság megállapítja, hogy ajánlatkérõ helytállóan kötötte ki a kérelmezõk által kifogásolt alkalmassági feltételt.<br>
A Döntõbizottság nem fogadta el kérelmezõ I. kifogását, miszerint a szóban forgó alkalmassági kritérium ellentmondásos és sérti az ajánlattevõk esélyegyenlõségét.<br>
A Döntõbizottság álláspontja szerint nem sérti az esélyegyenlõséget az ajánlattevõk akkénti megkülönböztetése, hogy melyiknek a gazdálkodása mutat kiegyensúlyozott, tõkevesztés nélküli gazdálkodást és melyiké nem. Ajánlatkérõ akkor sértette volna meg ezt az alapelvet, ha az ajánlattevõk között a jegyzett tõkéjük szerint tett volna különbséget. Ezáltal ugyanis hátrányos helyzetbe hozta volna a szerzõdés teljesítéséhez egyébként elegendõ, de kisebb tõkével rendelkezõ kis- és középvállalkozásokat.<br>
Kérelmezõ I.-nek az alkalmassági kritérium ellentmondásosságára vonatkozó kifogására vonatkozóan a Döntõbizottság megjegyzi, hogy ajánlatkérô elkerülhette volna az esélyegyenlôség megsértésének meg a látszatát is, ha a 44. § (5) bekezdésében foglalt lehetõséggel élve egyik alkalmassági feltételként meghatározta volna az általa elvárt – a beszerzés értékével mindenképpen arányban álló – elõzõ 2-3 évi pénzforgalom mértékét, vagy az ajánlatkérõ tõkeerejének megállapítására alkalmas egyéb pénzügyi mutatót. Mindamellett ezen alkalmassági feltétel kikötésének hiánya nem sérti a Kbt.-t, ez a kérdés ajánlatkérô eljárása célszerûségének megítélése körébe tartozik.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 15.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>