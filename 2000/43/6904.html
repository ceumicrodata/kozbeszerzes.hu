<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6904)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz: D.357/11/2000<br>
Tárgy: Siemens Telefongyár Kft. jogorvoslati kérelme az Eötvös Loránd Tudományegyetem és a Budapesti Mûszaki és Gazdaságtudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Siemens Telefongyár Kft. (1143 Budapest, Gizella út 51–57., képviseli: dr. Tímár Júlia jogtanácsos) jogorvoslati kérelmét – melyet az Eötvös Loránd Tudományegyetem (1053 Budapest, Egyetem tér 1–3.) és a Budapesti Mûszaki és Gazdaságtudományi Egyetem (1111 Budapest, Mûegyetem rkp. 3., a továbbiakban ajánlatkérõ) "gyengeáramú és technológiai rendszerek, ezen belül a strukturált kábelezés megvalósítása" tárgyú közbeszerzési eljárása ellen nyújtott be – elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság rendelkezésre álló közbeszerzési eljárásban keletkezett iratok, a jogorvoslati kérelem tartalma és a ajánlatkérõ érdemi észrevétele alapján az alábbi tényállást állapította meg:<br>
Ajánlatkérõk megbízásából a '96 Beruházásszervezõ és Fõvállalkozó Kft. a K. É. 2000. június 14-én megjelent 24. számában tett közzé részvételi felhívást elõminõsítési eljárás megindítására.<br>
Az ajánlatkérõ a beszerzés tárgyát az alábbiak szerint határozta meg:<br>
Az ELTE TTK déli tömb egyetemi oktatási létesítményében gyengeáramú és technológiai rendszer megvalósítása a következõ munkarészekre bontva:<br>
<br>
1. oktatástechnológia<br>
<br>
2. strukturált kábelezés<br>
<br>
3. tûz-, gázjelzõ és oltórendszer<br>
<br>
4. biztonságtechnika<br>
A részvételi felhívás szerint a beszerzés egészére és részeire is tehetõ ajánlat.<br>
Az ajánlatkérõ a strukturált kábelezésre az alábbi elõírást tette:<br>
Ki kell alakítani egy optikai ATM (OC3, OC12) bázisú gerinchálózatra alapozott, közel 6000 felhasználói végponttal rendelkezõ strukturált épülethálózatot a passzív elemeivel együtt. A fenti hálózaton, illetve a kiépítendõ SDH gerincen keresztül kell kiterjeszteni az épületre az egyetem Lucent Definity bázisú telefonrendszerét, illetve ezen keresztül kell megvalósítani a komplex épületmenedzsmentet is az ELTE északi épület diszpécserközpontjából.<br>
Az ajánlatkérõ a részvételi felhívás 9. pontjában írta elõ a résztvevõktõl kért, pénzügyi, gazdasági és mûszaki alkalmasságuk igazolására vonatkozó adatokat és tényeket. A mûszaki alkalmasság igazolása keretén belül ajánlatkérõ az alábbiakat írta elõ:<br>
– az elõzõ 5 év munkáinak felsorolása, amelyek nagyságuk és komplexitásuk tekintetében összemérhetõk a tárgyi feladattal<br>
– felsõfokú szakirányú végzettségû, jelentõs ellenõrizhetõ szakmai gyakorlattal rendelkezõ munkatársak felsorolása<br>
– bármely nemzeti rendszerben akkreditált tanúsító szervezet által tanúsított minõségbiztosítási rendszer alkalmazása, illetve bevezetés alatt álló rendszerek esetén a tanúsító által annak igazolása, hogy az ajánlat beadásának idõpontjában a vállalkozó ezzel rendelkezik.<br>
A részvételi felhívás 10. a) pontja tartalmazta a részvételi jelentkezõk alkalmassága elbírálásának szempontjait az alábbiak szerint:<br>
– az elõzõ öt évben a gyengeáramú rendszerek megvalósítása területén végzett munkáinak tárgya, száma, volumene<br>
– azoknak a szakembereknek, vezetõknek a megnevezése, képzettsége, száma, akiket be kívánnak vonni a teljesítésbe<br>
– bármely nemzeti rendszerben akkreditált tanúsító által tanúsított minõségbiztosítási rendszer alkalmazása, illetve a bevezetés alatt álló rendszerek esetén a tanúsító által annak igazolása, hogy az ajánlat beadásának idõpontjában a vállalkozó ezzel rendelkezik.<br>
A részvételi felhívás 10. b) pontjában határozta meg ajánlatkérõ a jelentkezõknek a szerzõdés teljesítésére alkalmatlanná minõsítésének szempontjait, amelyekre vonatkozóan munkanemenként különbözõ elõírásokat tett.<br>
A 2., 3. és 4. munkarész vonatkozásában alkalmatlanná minõsítés:<br>
– az ajánlattevõ nem rendelkezik a projekt vezetésére kijelölt legalább két olyan kvalifikált felsõfokú szakirányú végzettségû munkatárssal (az egyik a projekt minõségbiztosításáért felelõs), akik az adott szakterületen legalább 5 évi folyamatos – ellenõrizhetõ – szakmai gyakorlattal rendelkeznek.<br>
Az 1., 2., 3. és 4. munkarész vonatkozásában:<br>
– az ajánlattevõ nem rendelkezik valamely nemzeti rendszerben akkreditált tanúsító szervezettel tanúsított minõségbiztosítással rendszerrel (közös ajánlattevõ esetén mindegyiknek külön-külön kell hogy rendelkezzen vele).<br>
– pályázni kívánt munkarészekre vonatkozó tevékenység (TEÁOR) cégkivonatában nem szerepel.<br>
Ajánlatkérõ az elõminõsítés folyamatát könnyítendõ, annak elbírálását gyorsító, kizárólag a közbeszerzés tárgyára korlátozott, a 9. pontnak megfelelõ tartalmú elõminõsítõ kérdõíveket állított össze. Az elõminõsítési dokumentáció tartalmazta a feladat ismertetését részletesen munkanemenként, illetõleg útmutatót adott a részvételre jelentkezõk számára, amely tartalmazta az általános elôírásokat, a részvételi jelentkezés kötelezõ tartalmát, a tájékoztatót adott a bontásról és a részvételi jelentkezések értékelésrõl. Az elõminõsítési dokumentációhoz tartozó típusoldalak közül az F típusoldal tartalmazta az elõzõ öt év azonos és/vagy hasonló munkáinak felsorolását, amelyet táblázat formájában kellett a részvételre jelentkezõknek kitöltenie úgy, hogy az tartalmazza a referenciamunka megnevezését, szakági résznek a szerzõdéses díját (volumen bruttó ezer forint értékben), teljesítés idõszakát, a referenciát adó cég/személy megnevezését, telefonszámát.<br>
Ajánlatkérõ a "feladat ismertetése" címû fejezet bevezetõjében elõírta, hogy az alább ismertetett mûszaki tartalom alapján az ajánlattevõnek legfeljebb 3 oldal terjedelemben ismertetnie kell legalább egy olyan – vállalkozásában kivitelezett – megtekinthetõ referenciamunkát, amely volumenében és összetettségében, komplexitásában összemérhetõ a leírt feladattal/feladatrésszel.<br>
A strukturált kábelezésnél az alábbi elõírást tartalmazta a dokumentáció: az ELTE déli tömb hátralévõ munkáin belül egy optikai ATM (OC3, OC12) bázisú gerinchálózatra alapozott, közel 6000 felhasználói végponttal rendelkezõ strukturált épülethálózat kialakítása aktív és passzív elemeivel együtt, ahol a felhasználók kiszolgálása döntõen 10 és 100 Mbit/sec ethernet végpontokkal történik. A megvalósítandó virtuális LAN-ok száma legalább 50. Ezen a kábelhálózaton keresztül kell megvalósítani az épület telefonellátását is, amely a meglévõ Lucent Definity rendszer kiterjesztése az épületre, annak járulékos elemeivel (hangposta, számlázó rendszer stb.) együtt.<br>
Az ELTE északi épülettömb és a BME-ELTE informatikaépület között létesített optikai kábelt a déli épülettömb központi hálózatrendezõ helyiségén keresztül vissza kell zárni az északi tömb hálózatrendezõ helyiségébe, ezzel megvalósítva az eredetileg tervezett gyûrûtopológiát. A már mûködõ FDDI és ATM alapú épületközi hálózatot ki kell terjeszteni a déli tömbre is, és mellé ki kell építeni egy SDH bázisú gerinchálózatot három csomóponttal.<br>
A fentiekben leírt optikai gerincen alapuló ATM, illetve SDH gerinchálózaton keresztül meg kell valósítani a távolról felügyelt épületmenedzsmentet is, melynek fõbb elemei a következõk: épületfelügyelet, 10 és 0,4 kV-os átkonfiguráló automatika és energiamenedzsment, liftfelügyelet biztonságtechnika (tûz- és gázjelzõ, behatolás elleni védelem, videofelügyelet), hang- és videojel-átvitel, on-line CAD alapú hibajelzés/detektálás. A megvalósítandó rendszernek maradéktalanul kell illeszkednie a már üzemelõ területi rendszerhez.<br>
Ajánlatkérõ a mûszaki alkalmasság értékelésére táblázatot adott ki.<br>
	max. pontszám<br>
<br>
1. referenciamunkák:<br>
<br>
1.1. azonos és/vagy hasonló tárgyú munkák száma az elmúlt 5 évben	 8<br>
<br>
1.2. a munkák átlagos volumenei és értéke	3<br>
<br>
1.3. az ismertetett referenciamunkák mûszaki tartalmának megfelelõ komplexitása, összetettsége	10<br>
<br>
1.4. alvállalkozói munkarész aránya	5<br>
<br>
2. szakemberek:<br>
<br>
2.1. projectmenedzser képesítése, gyakorlati éveinek száma, ezen a szakterületen és gyakorlati évei összességében	5<br>
<br>
2.2. építésvezetõi képesítése, gyakorlati éveinek száma ezen a szakterületen és gyakorlati évei összességében	3<br>
<br>
2.3. jelen munkánál figyelembe vett mûszaki csapat létszáma, átlagos képzettsége	2<br>
<br>
3. minõségügyi rendszer	9<br>
<br>
4. Fõ tevékenységi körök (TEÁOR)	igen/nem<br>
Az elérhetõ maximális pontszám 45 pont.<br>
Mûszaki szempontból alkalmatlan minõsítést kap azon részvételre jelentkezõ, akire fennáll a következõ állítások közül egy vagy több:<br>
– Adott tevékenység nem szerepel a bejegyzettek között (TEÁOR),<br>
– az elért összes pontszáma kisebb, mint 25<br>
– a referenciamunkák összszáma kisebb, mint 14<br>
– a szakemberek összpontszáma kisebb, mint 5 pont<br>
– a minõségügyi rendszer pontszáma = 0.<br>
A részvételi jelentkezés határidejéig, 2000. július 10-ig a strukturált kábelezés tárgyú munkarészre 9 jelentkezõ nyújtotta be a részvételi jelentkezését.<br>
Az ajánlatkérõ bírálóbizottsága a részvételi jelentkezések mûszaki alkalmasságának értékelésekor a strukturált kábelezés szakágra benyújtott F típuslapon megadott referenciára vonatkozóan, 2000. július 13-án pontosító kérdést tett fel, a 9 jelentkezõbõl a – Compaq Magyarország Kft. – kivételével a következõknek: Delta Elektronic Kft., Bull Magyarország Számítástechnikai Kft., Synergon Informatika Rt., Selectrade Számítástechnikai és Szolgáltató Kft., Lucent Technologies Magyarország Kft., LIAS-NETWORX Hálózatintegrációs Kft., Matáv-Com Kommunikációs Rendszereket Szolgáltató Kft. és kérelmezõ.<br>
Az ajánlatkérõ a pontosítást az alábbiak szerint kérte megadni:<br>
"Azokat a vállalkozásukban készült feladatokat kérjük felsorolni, amelyek komplexitásukban és volumenükben összemérhetõk az elõminõsítési füzetben 12. oldalon meghatározott mûszaki tartalommal. A felsorolt munkák között kérünk egyet részletesen ismertetni, az alábbi szempontok alapján:<br>
Olyan informatikai infrastruktúra megvalósítását kérjük leírni, amely a szigorúan vett számítástechnikai alapellátáson túl egyéb beágyazott információtechnológiai rendszerek összefogását, rendszerbe integrálását is tartalmazza, különös tekintettel a távoli épületmenedzsmentre.<br>
Amennyiben az adott cég munkái között ilyen nincs, bonyolultságában és összetettségében összemérhetõ feladat ismertetését kérjük. Ezen részletezést azért tekintjük fontosnak, mert a feladatismertetõbõl láthatóan nem csupán számítástechnikai infrastruktúrát kell az épületben kiépíteni, hanem azon kell megvalósítani az épület vezérlésének összefogását, összehangolását és távvezérlését."<br>
Kérelmezõ a strukturált kábelezésre tett részvételi anyagában a mûszaki alkalmassága igazolására 11 db referenciamunkát sorolt fel, a referenciákra vonatkozóan alvállalkozót nem jelölt meg. Jelentkezési anyagában kérelmezõ a szakági feladat teljesítésére alvállalkozóként az Answare Számítógép-hálózati Szolgáltató Kft.-t jelölte meg, és csatolta az õ referencialistáját is.<br>
Kérelmezõ a pontosító kérdést feltevõ levelére benyújtotta a már korábban is becsatolt F típusoldalt a referenciamunkái felsorolásával, de ekkor már nem 11, hanem 12 db referenciamunkát jelölt meg, kiegészítve azt a MÁV-GIR/MHR referenciamunkával. Ezen kívül a kiegészítésében a felsõ-Tisza-vidéki árvízvédelem informatikai korszerûsítés munkájának megvalósítását részletezte. Részletezte továbbá az Adó- és Pénzügyi Ellenõrzési Hivatalnál végzett informatikai hálózat kialakítása tárgyú munkáját is, valamint az utólagosan becsatolt MÁV-GIR/MHR munkájának fõbb jellemzôjére vonatkozóan is adatot szolgáltatott.<br>
Az eredményhirdetés idõpontja 2000. július 26. volt. A strukturált kábelezés tárgyában öt részvételre jelentkezõt minõsített ajánlatkérõ alkalmasnak, MATÁV-COM Kft.-t, Compaq-Computer Kft.-t, Delta Elektronic Kft.-t, Synergon Informatikai Rt.-t és a Lucent-Technologies Magyarország Kft.-t, almatlanná minõsítette ajánlatkérõ a Bull Magyarország Kft.-t, a LIAS NETWORX Hálózatintegrációs Kft.-t, Selectrade Kft.-t és kérelmezõt.<br>
A kérelmezõnél és az Answare Kft. alvállalkozójánál az alkalmatlanná minõsítés okaként ajánlatkérõ megjelölte, hogy együttes referenciamunkáik sem teszik alkalmassá a megkövetelt komplexitású rendszer kivitelezésével kapcsolatban a szerzõdés teljesítésére.<br>
Kérelmezõ 2000. augusztus 7-én nyújtott be jogorvoslati kérelmet ajánlatkérõ döntése ellen. Jogorvoslati kérelmében kérte az ajánlatkérõ eljárást lezáró döntésének megsemmisítését, az eljárás felfüggesztését és ajánlatkérõ kötelezését a társaságuknak a közbeszerzési eljárásba történõ bevonására. Jogorvoslati kérelem indoklásában elõadták, hogy az ajánlatkérõ döntésének indokolását nem tartják kielégítõnek és megalapozottnak. Álláspontjuk szerint a becsatolt referenciamunkáik mind mennyiségben, mind volumenben jelentõsen nagyobbak a strukturált kábelezés munkarészre, ennek ellenére a bírálóbizottság a strukturált kábelezés esetében 11 pontot adott, de azt részletes magyarázattal nem indokolta meg. A referencialistában megjelölt munkák komplexitásukban megfeleltek a tenderdokumentációban meghatározott feltételeknek, és volumenükben is jelentõs munkáknak minõsülnek, hiszen társaságuk fõ profilja komplex hálózatok kiépítése. Álláspontjuk szerint ezen munkarésszel kapcsolatos értékelés azért sem fogadható el, mivel egyetlen referenciamunka megjelölését sem minõsítették elfogadhatatlannak, így azok értékelését figyelembe kellett venni a bírálóbizottságnak, másrészt az egyes munkarészek elbírálásánál a kiírás nem határozott meg további eltérõ szempontokat, elveket.<br>
Sérelmezte továbbá, hogy ajánlatkérõ nem küldte meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerinti összegzést 5 munkanapon belül.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásként elõadta, hogy kérelmezõnek az eredetileg beadott részvételi jelentkezésében a referenciamunkákkal kapcsolatosan kért táblázatos összefoglaló és szöveges kifejtés alapján nem volt egyértelmûen megállapítható, hogy a felsorolt munkák közül van-e legalább egy, ami kielégíti a részvételi felhívásban és annak dokumentációjában rögzített minimumfeltételeket. A pontosításra felkérõ levél nyomán a pontosítás mellett új referenciamunkát is megjelölt kérelmezõ, melyet az értékelés során már figyelembe venni nem tudtak, hiszen ez ütközött volna a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdésben foglaltakkal, és ezért ez referenciaként nem volt értékelhetõ.<br>
A referenciamunkák fõ szempontra maximálisan 26 pontot lehetett elérni, az alkalmasság minõsítéséhez minimum 14 pontot kellett elérni.<br>
Az értékelés alapján kérelmezõ 11 pontot ért el, így alkalmatlannak minõsült. Ajánlatkérõ nem vitatja, hogy a bemutatott referenciamunkák nagy volumenûek voltak, de komplexitás tekintetében nem mérhetõk a tárgyi feladattal.<br>
A kérelmezõ által becsatolt referenciamunkák alapján az ajánlatkérõ azt állapította meg, hogy a felsõ-Tisza-vidéki árvízvédelem informatikai korszerûsítése tárgyú 110 millió forint értékû projekt egy homogén informatikai hálózat építésére adott példa, amely mellett a központi székházban még tûzjelzõ és behatolásvédelmi rendszert, továbbá épületfelügyeleti rendszert telepített. Az ismertetés azonban felületes, gyenge, szakmailag nehezen megítélhetõ. A referencialeírás alapján ezek független rendszerek, az anyag komplex rendszerintegrátori tevékenységére nem utalnak.<br>
Az APEH-nál végzett 800 millió forint értékû vállalást az APEH nagy kiterjedésû, országos hálózatát valósította meg. A leírás nagyon szûkszavú, nem ítélhetõ meg a rendszer struktúrája, inkább a beépített eszközök típusából sejthetõ a komplexitás. A leírás nem ismertet a szûken vett informatikai rendszerek futtatásán kívüli más beágyazott informatikai tevékenységet.<br>
Az eredeti részvételi jelentkezésben a jelenlegi alvállalkozójával beadott anyagot a kérelmezõ nem pontosította, így továbbra sem ítélhetõ meg, hogy kielégíti-e az elõírt követelményeket vagy sem. A két saját referenciamunka ismertetése alapján megállapítható, hogy a cég jelentõs méretû homogén informatikai rendszerek kiépítésére képes, de intelligens épületek komplex rendszerének kialakításában nincs tapasztalata. Egy épületben megvalósított informatikai infrastruktúrák összefogott alrendszerek integrálására kötendõ szerzõdés megvalósítására nem alkalmas.<br>
A nyilvános eredményhirdetésen ismertetésre került külön az alkalmas és külön az alkalmatlanná minõsítést kapott ajánlattevõk köre szakáganként, az alkalmatlanság indokolásával.<br>
Minden ajánlattevõ írásbeli tájékoztatást kapott a minõsítés eredményérõl. Ajánlatkérõ a kérelmezõnek kérésére 2000. július 27-én betekintést biztosított a pontozás és értékelés részleteibe.<br>
A Döntõbizottság a rendelkezésre álló iratok alapján megállapította, hogy a jogorvoslati kérelem nem megalapozott.<br>
Ajánlatkérõ az értékelõ pontrendszerben megadott szempontok szerint a kérelmezõnek a következõ pontszámokat adta a referenciamunkákra.<br>
megnevezés: 1. Referenciamunkák 2. szakág<br>
megnevezés: 1.1. Azonos és/vagy hasonló tárgyú munka az elmúlt 5 évben<br>
– maximális pontszám:	8<br>
– kapott pontszám	2<br>
megnevezés: 1.2. Az ismertetett referenciamunkák átlagos volumene<br>
– maximális pontszám:	3<br>
– kapott pontszám	2<br>
megnevezés: 1.3. Az ismertetett referenciamunka mûszaki tartalomnak megfelelô komplexitása/összetettsége<br>
– maximális pontszám:	10<br>
– kapott pontszám	4<br>
megnevezés: 1.4. Az alvállalkozói munkarész aránya<br>
– maximális pontszám:	5<br>
– kapott pontszám	3<br>
Összesen:	11<br>
Ajánlatkérõ meghatározta, hogy mûszaki szempontból alkalmatlan minõsítést kap az az ajánlattevõ, akinek – többek között – a referenciamunkákra kapott összpontszáma kevesebb, mint 14 pont.<br>
A kérelmezõ elõminõsítési részvételi anyagából, valamint a referenciákra adott pontosító válaszából a Döntõbizottság a következõket állapította meg:<br>
Saját referenciájaként 11 munka elvégzését sorolta fel, a strukturált kábelezésre bevont alvállalkozójának 16 referenciája volt. Nem nyilatkozott arra vonatkozóan, hogy alvállalkozójával melyik munkákat végezte közösen. Kérelmezõ által kiemelt munkák közül a Felsõ-Tisza-vidéki Vízügyi Igazgatóságon és szakaszmérnökségeken informatikai infrastruktúra kialakítását végezte, a központi székház és a MBSZ telephely között optikai szálas hálózati összeköttetést, épületfelügyeleti, és tûz- és behatolásjelzõ rendszert létesített, 110 M Ft értékben.<br>
A Döntõbizottság álláspontja szerint az ajánlatkérõ helyesen állapította meg, hogy a referenciaismertetés szerint ezek független rendszerek, és nem igazolta kérelmezõ azt, hogy ezen feladat elvégzésekor milyen komplex rendszerintegrátori tevékenységet végzett.<br>
Az APEH-nál végzett informatikai hálózat kiépítését és a helyi lokális hálózatok létesítését ismertetô referencialeírást kérelmezõ nem részletezte. A WAN és a LAN hálózatok jellemzõ adatai a beépített eszközök típusa, valamint a beruházás 800 M Ft-os volumene a munka komplexitását igazolta. Nem tartalmazott a referencialeírás azonban olyan tevékenységet, amelybõl – az információtechnológia infrastrukturális kialakításán, valamint az informatikai rendszerek futtatásán túl – megállapítható lett volna, hogy kérelmezõ a kiírt feladathoz hasonló egyéb informatikai és rendszerintegrátori munkát is végzett.<br>
Kérelmezõ a részvételi anyagában nem, hanem csak a pontosító adatszolgáltatás során jelölte meg és ismertette a MÁV-GIR/MHR jelû referenciáját.<br>
Ajánlatkérõ helyesen járt el akkor, amikor a referenciamunkák értékelésénél ezt nem vette figyelembe, hiszen nem hiánypótlásra adott lehetõséget, hanem pontosító kérdést tett fel.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés alapján egyébként is csak a 44. és 46. § szerinti igazolás vagy nyilatkozat utólagos csatolására van lehetõség, illetve a formai hiányosságok pótlására.<br>
Egy új referencia megjelölés pedig ebbe a körbe nem sorolható.<br>
A Döntõbizottság megvizsgálta, hogy ajánlatkérõ a referenciamunkák értékelésére meghatározott szempontok pontozását helyesen végezte-e, és azok sorrendjében a következõket állapította meg.<br>
<br>
1.1. Kérelmezõnek azonos tárgyú munkái a beadott referenciák alapján nem voltak, 2 pontot kapott, arra tekintettel, hogy olyan homogén rendszereket mutatott be, amelyek kizárólag adatátviteli célokra telepített információtechnológiai infrastruktúrát tartalmaztak.<br>
A Döntõbizottság megvizsgálta, hogy az ajánlatkérõ által adott legmagasabb és kérelmezõvel azonos pontszámmal értékelt részvételi jelentkezõk referenciái – ezen értékelési szempontból – mennyiben feleltek meg a követelményeknek.<br>
A legmagasabb pontszámot a Compaq Kft. kapta, amellyel a Döntõbizottság egyetértett, mivel a beszerzés tárgyával több olyan azonos, megegyezõ rendszer leírását, illetve referenciáját adta, amely információtechnológiai infrastruktúrára alapozott intelligens épületalkalmazást bizonyított.<br>
A kérelmezõvel azonosan értékelte az ajánlatkérõ a Bull Kft. referenciáit, mivel azok csak hálózatépítési és információtechnológiai rendszerek megvalósítását bizonyították.<br>
A Döntõbizottság megállapította, hogy sem kérelmezõ, sem az azonosan értékelt Bull Kft. referenciái nem bizonyították, hogy a beszerzés tárgyával azonos munkát végeztek, és ezért az ajánlatkérõ által adott ponttal egyetértett.<br>
<br>
1.2. A referenciamunkák átlagos értékét az ajánlatkérõ a beszerzés várható értékével (800-900 M Ft) hasonlította össze. A legtöbb, 3 pontot ajánlatkérõ a Compaq Kft.-nek adta, átlagos 533 M Ft értékû referenciáira.<br>
Kérelmezõ átlagos referenciamunka-értéke 192 M Ft volt, amelyet 2 ponttal, az ehhez hasonló értékû Synergon Rt. 218 M Ft-os referenciáit is 2 ponttal értékelte az ajánlatkérõ.<br>
A Döntõbizottság megállapította, hogy az átlagos értékekre tekintettel az adható pontszámot az ajánlatkérõ arányosan állapította meg.<br>
<br>
1.3. Az ismertetett referenciamunkák mûszaki tartalomnak megfelelõ komplexitását/összetettségét az ajánlatkérõ<br>
a) a kiírás szerinti mûszaki követelményeket teljesen lefedõ, megegyezõ rendszer,<br>
b) a homogén rendszeren megvalósított információtechnológiai felügyeleti rendszer és az abba ágyazott jelzésátvitelt, független vezérlést biztosító összetett rendszer,<br>
c) a kizárólag adatátviteli célokat szolgáló információtechnológiát megvalósító homogén rendszer<br>
szempontjából értékelte.<br>
Az értékelés során 4–10 pontot az a), b) és c) pontokat együttesen, illetve legalább a b) pont szerintieket tartalmazó referenciával rendelkezõ jelentkezõ kapott.<br>
A maximálisan adható 10 pontból 0–4 pontot kapott az a jelentkezõ, amelyik a c) pont szerinti informatikai rendszerek telepítésében való jártasságát igazolta referenciáival, de az a) és b) pontokban együttesen meghatározott mûszaki követelmények teljesítésére referenciáival gyakorlatát nem igazolta.<br>
Kérelmezõ e szempontra 4 pontot kapott, amely az indoklás elõzõekben foglalt részletezése alapján, a Döntõbizottság álláspontja szerint arányban állt a referenciamunkák összetettségével, és megfelelt az ajánlatkérõ által meghatározott értékelési módszereknek.<br>
A Döntõbizottság megállapította, hogy az ajánlatkérõ a kérelmezõével azonos 4 pontot más részvételre jelentkezõnek nem adott. A legkevesebb 1 pontot a LIAS Networx Kft. kapta, amely arányban állt azzal a ténnyel, hogy jelentõs hálózati rendszerek kiépítését leíró referenciákon túl komplex rendszerintegrátori tevékenységet nem bizonyított.<br>
A Döntõbizottság vizsgálata alapján egyetértett a Compaq Kft. ismertetett referenciamunkáira adott 10 ponttal, mert azok a kiírás szerinti mûszaki követelményeket teljesítõ rendszerek.<br>
<br>
1.4. Az alvállalkozói munkarész arányának értékelésekor az ajánlatkérõ az 5 legmagasabb pontszámot annak a jelentkezõnek adta, amelyik alvállalkozó nélkül vállalta és képes teljesíteni a feladatot. Kérelmezõ az Answare Kft.-t jelölte meg alvállalkozóként, amellyel közösen végzett referenciamunkáit nem pontosította. Az ajánlatkérõ 3 ponttal értékelte össztevékenységüket, amely az alvállalkozó referenciáira is tekintettel arányban állt az e szempontnak való megfelelésnek.<br>
A kérelmezõvel azonosan, pl. a Bull Kft.-nek adott 3 pontot az ajánlatkérõ helyesen állapította meg, mivel a hálózatépítési tevékenység végzésére a Profon Kft.-vel együttesen alkalmas bemutatott referenciái alapján.<br>
Ajánlatkérõ a meghatározottak szerint 5-5 ponttal értékelte a feladatot önállóan teljesítõket, pl. a Delta Electronic Kft.-t, a Synergon Rt.-t, a Compaq Kft.-t, és a LIAS-NETWORX Kft.-t stb.<br>
A Döntõbizottság álláspontja szerint kérelmezõ a jelen beszerzéshez kapcsolódó elõminõsítési eljárásban a strukturált kábelezés szakágban az ajánlatkérõ által meghatározott mûszaki tartalomra és az értékelési szempontokra tekintettel, a szerzõdés teljesítésére vonatkozó alkalmasságát kellõképpen nem igazolta.<br>
Az ajánlatkérõ döntése helyes volt.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján ajánlatkérõnek az ajánlatok elbírálásának befejezésekor kell az 5. sz. mellékletben meghatározott minta szerinti írásbeli összegzést elkészíteni az ajánlatokról, és 5 napon belül meg kell küldeni az összes ajánlattevõnek.<br>
Jelen esetben az elõminõsítési eljárás befejezésérõl van szó. A két szakaszból álló eljárásoknál irányadó a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésében foglaltak, mely szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
Ajánlatkérõ az elõminõsítési eljárás eredményét nyilvánosan kihirdette, részvételre jelentkezõk részére az értékelést átadta.<br>
A K. É. részére készített összegzés tartalmazta szövegesen is az alkalmatlanná minõsítés indokát, tehát ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésében foglaltaknak.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint alaptalant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 8.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>