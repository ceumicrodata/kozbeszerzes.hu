<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6910)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.377/13/2000.<br>
<br>
Tárgy: a Veszprémber Rt. jogorvoslati kérelme a HM Infrastrukturális Fõosztály közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Takácsné dr. Kovács Éva ügyvéd (8002 Veszprém, Radnóti tér 2/A) által képviselt Veszprémber Rt. (8200 Veszprém, Radnóti tér 2/A, a továbbiakban: kérelmezõ) által a Honvédelmi Minisztérium Infrastrukturális Fõosztálya (1055 Budapest, Balaton u. 7–11., a továbbiakban: ajánlatkérõ) "Százados úti kislakótelep megvalósításának teljes körû mûszaki lebonyolítása" tárgyú közbeszerzési eljárása ellen indult jogorvoslati eljárás során a Döntõbizottság megállapítja, hogy ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért az ajánlatkérõ második helyezettre vonatkozó döntését megsemmisíti. Egyebekben a kérelmet elutasítja.<br>
Kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg:<br>
Ajánlatkérõ a K. É. 2000. április 26-án megjelent 17. számában tette közzé nyílt közbeszerzési eljárás lefolytatására szóló ajánlati felhívását.<br>
A felhívás 3. a) pontja a beszerzés tárgyát a következõképp határozta meg: 220-240 lakásos kislakótelep megvalósításának teljes körû mûszaki lebonyolítása, a kivitelezés I. üteme nyílt közbeszerzési eljárásának indításától a teljes beruházás garanciális munkáinak elvégeztetéséig. A felhívás ugyanezen pontjában ajánlatkérõ részletesen meghatározta az ezen belül elvégzendõ feladatokat.<br>
A felhívás 9. pontja a pénzügyi ellenszolgáltatás teljesítésének feltételi keretén belül meghatározta, hogy ajánlatkérõ a lebonyolítás pénzügyi fedezetét költségvetési elõirányzatokból finanszírozza, a megkötésre kerülõ megbízási szerzõdés pénzügyi és mûszaki ütemezése szerinti feltételekkel, a kivitelezési munkák ütemezéséhez és megvalósításához igazodóan, szakaszos teljesítésigazolás alapján benyújtott számlák fogadásával.<br>
A felhívás 11. pontjában ajánlatkérõ részletes, pontozásos alkalmassági feltételeket, illetve vizsgálatot határozott meg.<br>
A 13. pontban elõírta, hogy az összességében legelõnyösebb ajánlatot fogja kiválasztani a következõ, 1–10-ig pontozandó részszempontok alapján:<br>
– a cég lebonyolítói árajánlata, számlázási feltételei és annak ütemezése,<br>
– a cég kivitelezés befejezése után vállalt jótállási, szavatossági munkák lebonyolítására vonatkozó ajánlata.<br>
Ajánlatkérõ a részszempontokhoz súlyszámot nem rendelt.<br>
Az ajánlati felhívás az alkalmassági elõírások körében 2000. május 31-én szabályosan módosításra került.<br>
A 2000. július 14-i ajánlattételi határidõre a következõ 8 cég nyújtotta be ajánlatát: kérelmezõ, Fõber Rt., R.E.V. VIII. Józsefvárosi Rehabilitációs Rt., HÉT-BER Kft., Lakótelep Konzorcium, Info Kft., OTP Ingatlan Rt., és a KHVT Kht.<br>
Az ajánlatok bontásakor ajánlatkérõ több ajánlat esetében hiányokat állapított meg, melyek pótlását 2000. július 21-i határidõvel lehetõvé tette.<br>
Ezt követõen ajánlatkérõ megvizsgálta az ajánlatokat, valamennyit alkalmasnak találta, majd a megadott részszempontokat egyforma súllyal figyelembe véve értékelte azokat.<br>
A közbeszerzési eljárást lezáró döntés 2000. augusztus 10-én került kihirdetésre, mely szerint a nyertes az INFO Kft., második az OTP Ingatlan Rt., harmadik pedig a kérelmezõ.<br>
Kérelmezõ ezt követõen 2000. augusztus 16-án terjesztette elõ, majd augusztus 18-án kiegészítette jogorvoslati kérelmét, melyben elõadta, hogy törvénysértõnek tartja az ajánlatkérõ közbeszerzési eljárást lezáró döntését, ezért kérte annak megsemmisítését, valamint ideiglenes intézkedésként a szerzõdéskötés megtiltását.<br>
Indokolásként elõadta, hogy álláspontja szerint ajánlata összességében kedvezõbb volt, mint a nyertesként kihirdetett INFO Kft. ajánlata, másrészrõl pedig sérelmezte azt, hogy ajánlatkérõ az ajánlati felhívásban nem adta meg a részszempontok súlyszámát.<br>
Ajánlatkérõ érdemi észrevételében a jogorvoslati kérelem elutasítását kérte, annak alaptalansága miatt.<br>
A súlyszámok tekintetében elõadta, hogy annak kérdése a konzultáción felmerült, ahol az ajánlattevõk, köztük a kérelmezõ tudomásul vették azt a tájékoztatást, miszerint az ajánlatkérõ egyforma jelentõsséggel kívánja figyelembe venni a két részszempontot.<br>
Az ajánlatok értékelésével kapcsolatban ajánlatkérõ kifejtette, hogy a kérelmezõ az 1. részszemponton belül csak az ajánlati ár tekintetében minõsült jobbnak a nyertesnél, az általa ajánlott számlázási feltételek (évi egyszeri számlakibocsátás) azonban az ajánlatkérõ részére elfogadhatatlanok voltak, mert az nem igazodik a lebonyolítási tevékenységhez kötõdõ kivitelezési munkarészekhez, és az az ajánlatkérõ folyamatos ellenõrzési lehetõségét nem teszi lehetõvé. Elõadta azt is, hogy az ajánlati felhívás 9. pontjában elõírásra került, hogy a kivitelezési munkák megvalósításához igazodóan kérik a számlákat kibocsátani.<br>
Tekintettel arra, hogy a második részszempont esetében a kérelmezõ és a nyertes azonos, maximális pontszámot kapott, az elsõ részszempontnál pedig a nyertes ajánlott jobb feltételeket, kétséget kizáróan az összességében legelõnyösebb ajánlat került jogszerûen nyertesként kihirdetésre.<br>
Egyéb érdekeltként az INFO Kft. a jogorvoslati kérelem elutasítását kérte, a Fõber Rt. pedig osztotta a kérelmezõ jogi álláspontját.<br>
A Döntõbizottság 2000. augusztus 29-én hozott D.377/10/2000.sz. határozatával ideiglenes intézkedésként a szerzõdés megkötését megtiltotta.<br>
A Döntõbizottságnak a jogorvoslati eljárás során két kérdésben kellett állást foglalnia.<br>
<br>
1. Törvényes határidõben érkezett-e a kérelmezõ jogorvoslati kérelme a súlyszámok hiányára vonatkozóan?<br>
<br>
2. Megalapozottan támadta-e a kérelmezõ az ajánlatkérõ közbeszerzési eljárást lezáró döntését?<br>
ad 1. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
Jelen közbeszerzési eljárás során az ajánlattételi határidõ 2000. július 11-e volt, tehát ettõl a naptól számított 15 nap állt a kérelmezõ rendelkezésére ahhoz, hogy az ajánlati felhívás törvénysértõ pontját jogorvoslati kérelemmel támadja.<br>
Ehhez képest erre vonatkozó kérelmét is csak a közbeszerzési eljárást lezáró döntést követõen, 2000. augusztus 16-án terjesztette elõ, tehát tekintettel a fenti jogszabályi rendelkezésre, kérelmének ezen része elkésett.<br>
ad 2. A Döntõbizottság a jogorvoslati eljárás során, figyelembe véve a felek nyilatkozatait, megvizsgálta az ajánlatokat azok tartalmi elemei, valamint a megadott elbírálási részszempontok alapján, és az alábbiakat állapította meg.<br>
Az 1. részszempont a cég lebonyolítói árajánlata, számlázási feltételei és annak ütemezése volt.<br>
Ezen belül az árat 1–5-ig, a számlázási feltételeket és az ütemezést, mint egymással szorosan összefüggõt összesen szintén 1–5-ig pontozta ajánlatkérõ. Tekintettel arra, hogy az elsõ részszempont ténylegesen ezt a két, egymástól jól elkülöníthetõ alszempontot tartalmazta, a Döntõbizottság helyesnek találta az ajánlatkérõ fenti pontozási metodikáját, hisz a két alszempont egyenrangúságát kellett az értékelésnél biztosítani.<br>
Ajánlatkérõ pontozásos értékelése során az árajánlatokat a beruházás feltételezett 3 milliárdos értékére vetítette, és a %-osan megadott árakat is az alábbi számított bruttó értéken hasonlította össze, majd a kapott pontszámok az ajánlatok arányosítását követõen a következõk szerint alakultak:<br>
– kérelmezõ	36 000 000 Ft	5 pont<br>
– nyertes	51 300 000 Ft	3 pont<br>
– OTP Ing. Rt.	60 000 000 Ft	2 pont<br>
A nyertes tárgyaláson tett szóbeli nyilatkozata szerint az õ árajánlata helyesen 54 000 000 Ft, míg ajánlatkérõ szintén a tárgyaláson elismerte, hogy az OTP Ing. Rt. esetében nem vette figyelembe a 25%-os áfát.<br>
Mindezek alapján az értékelésnél az összehasonlítás alapjául szolgáló árak helyesen a következõk:<br>
– kérelmezõ	36 000 000 Ft<br>
– nyertes	54 000 000 Ft<br>
– OTP Ing. Rt.	75 000 000 Ft<br>
A Döntõbizottság az adható pontszám kiszámításához felhasználta a legolcsóbb ajánlat (a kérelmezõ ajánlata), valamint a legdrágább ajánlat fogalmát (a KHVT Kht. ajánlata 103,5 M Ft.), és az alábbi lineáris és objektív összehasonlítást biztosító képletet alkalmazta.<br>
P = Pmax – (Pmax-Pmin) x vizsgált ár – legolcsóbb ár	legdrágább ár – legolcsóbb ár<br>
A pontszámok ennek megfelelõen (a kerekítés szabályait is figyelembe véve) a következõk:<br>
– kérelmezõ	5 pont<br>
– nyertes	4 pont<br>
– OTP Ing. Rt.	3 pont<br>
A számlázási feltételek és ütemezés tekintetében az ajánlati felhívás 9. pontja alapján a legkedvezõbb, ha az ajánlattevõ a kivitelezési munkák ütemezéséhez és megvalósításához igazodóan, szakaszos teljesítésigazolás alapján nyújtja be a számlákat.<br>
Ezen elõírásnak megfelelõen a nyertes havonta kíván számlázni; a számlák összegét az elõre kalkulált kivitelezõi és tervezõi díjak alapján állapítanák meg, a kifizetések tehát az elvégzett mûszaki tartalomhoz szorosan kapcsolódnak.<br>
Az OTP Ingatlan Rt. nyilatkozata szerint a kivitelezõi részszámlák alapján számlázna, tehát az õ számlázása is követné a mûszaki teljesítés ütemeit.<br>
A kérelmezõ ugyan a megvalósításnak megfelelõen, de csak évente 1 db számlát kívánt benyújtani, ami kétségtelenül függetleníti a számlázást a kivitelezõi számlázástól, a mûszaki teljesítéshez pedig csak évi ütemezésben kötött.<br>
Mindezekre tekintettel a Döntõbizottság elfogadta ajánlatkérõ pontozását, mely szerint a nyertes és az OTP Ingatlan Rt. ajánlata teljes mértékben megfelelt a felhívás 9. pontjának, így a maximális 5-5 pontot kapta, míg a kérelmezõnek, tekintettel a felhívásban közölt ajánlatkérõi igényre, csak 1 pont volt adható.<br>
Az elsõ elbírálási szempontból tehát az elért összpontszámok a következõk lettek:<br>
– kérelmezõ	5 + 1 = 6<br>
– nyertes	4 + 5 = 9<br>
– OTP Ing. Rt.	3 + 5 = 8<br>
A második részszempont a kivitelezés befejezése után vállalt jótállási, szavatossági munkák lebonyolítására tett ajánlat volt.<br>
E vonatkozásban ajánlatkérõ konkrét elõírást nem tett a felhívásában, és mindhárom ajánlattevõ 10 pontot kapott.<br>
Kérelmezõ vállalta az 1 éves és a 3 éves utófelülvizsgálattal járó bonyolítói teendõket és a teljes 3 éves idõtartamra a jótállási munkák elvégzését.<br>
Pénzügyi biztosítékként ajánlati ára 10%-ának megfelelõ összeget nyújtott.<br>
A nyertes hasonlóképpen vállalta az 1 és 3 éves utófelülvizsgálat idejére a feladatokat, valamint õ még a negyedik évre is kiterjesztette vállalását, pénzügyi biztosítékot nem nyújtott.<br>
Az OTP Ing. Rt. ajánlatában a szavatossági igényérvényesítés feladatait vállalta a garanciális idõn belül, amelyet nem határozott meg konkrétan. A garanciális idõt az 1 éves utófelülvizsgálati eljárással kapcsolatosan tartalmazza ajánlata, a Döntõbizottság álláspontja szerint ezért 1 év vállalást lehet figyelembe venni. Biztosított továbbá garanciális fedezetet is.<br>
Tekintettel arra, hogy ajánlatkérõ nem tett konkrét elõírásokat arra vonatkozóan, hogy mit tekint kedvezõnek, e szempontból az általános gyakorlat szerinti megítélést tartotta követendõnek a Döntõbizottság. Mindezek alapján a nyertes és a kérelmezõ ajánlata elõnyeivel kiegyenlítették egymást, ezért 10-10 pont volt adható számukra, míg az OTP Ing. Rt. a rövid jótállási idõszakra tekintettel legfeljebb 3 pontot kaphatott.<br>
Az ajánlatok értékelését elvégezve, majd összesítve a vizsgált ajánlattevõk pontszámait, a következõ eredményt kapjuk:<br>
szempont	kérelmezõ	nyertes	OTP Ing. Rt.<br>
<br>
1.	6	9	8<br>
<br>
2.	10	10	3<br>
Összesen	16	19	11<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A Kbt. alapelvi rendelkezéseire is tekintettel a részszempontoknak ki kell fejezniük az ajánlati elemek közötti különbségeket és csak a ténylegesen azonos ajánlati elemekre adható azonos pontszám, egyébként pedig az objektivitás érdekében biztosítani kell az arányos pontozást. A fenti elvek szerinti felülvizsgálat nyomán a Döntõbizottság megállapította, hogy ajánlatkérõ nyertesre vonatkozó döntése helytálló volt, tehát a kérelmezõ kérelme e vonatkozásában megalapozatlan.<br>
Megállapításra került azonban az is, hogy a pontszámok alapján a második helyezett a kérelmezõ, és nem az OTP Ingatlan Rt., ezért a Döntõbizottság az ajánlatkérõ erre vonatkozó döntését megsemmisítette.<br>
Mindezek alapján a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdés, a 88. § (1) bekezdés a) és c) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. szeptember 14.<br>
<br>
Dr. Bakonyi Dolli s. k.	Fábián Péter s. k.<br>
közbeszerzési biztos	közbeszerzési biztos <br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>