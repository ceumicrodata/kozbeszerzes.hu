<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6909)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.322/11/2000<br>
<br>
Tárgy: a Printak International Ltd. jogorvoslati kérelme a BM Informatikai és Adatvédelmi Fõosztály közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerezések Tanácsa nevében meghozta az alábbi<br>
<br>
HATÁROZAT-ot:<br>
<br>
A Printak International Ltd. (1250 North Tustin Avenue Anaheim CA 92807 USA, Mo. képv.: Pirovich Jenõ, 1037 Budapest, Máramaros u. 23/A, továbbiakban: kérelmezõ) jogorvoslati kérelmét –, melyet dr. Sebõk Cecília ügyvéd (1211 Budapest, Táncsics Mihály u. 62.) által képviselt BM Informatikai és Adatvédelmi Fõosztály (1051 Budapest, Mérleg u. 3., továbbiakban: ajánlatkérõ) "rendõrségi feladatok ellátására alkalmas, országos automatikus ujj- és tenyérlenyomat-azonosító rendszer (AFIS) szállítása és telepítése" tárgyú közbeszerzési eljárása ellen indított – a Döntõbizottság elutasítja.<br>
Megállapítja, hogy ajánlatkérõ nem követett el jogsértést.<br>
Az eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerinti tárgyalásos eljárás lefolytatására felhívást tett közzé a K. É. 2000. május 31-i számában, a rendelkezõ részben megjelölt beszerzés tárgyában.<br>
A felhívás 12. pontjában megjelölte az általa már kiválasztott 4 céget; a kérelmezõt, a Cogent Systems Rt.-t, a NEC Technologies Rt.-t és a Sagem SA Identification Rt.-t.<br>
Ajánlatkérõ a felhívásban közölte, hogy a jelentkezõknek pénzügyi, gazdasági és mûszaki alkalmasságuk igazolására mely igazolásokat, nyilatkozatokat kell becsatolni. A jelentkezések elkészítéséhez ún. "részvételi segédletet" is készített, mely ajánlatkérõ által dokumentáltan valamennyi jelentkezõ részérõl átvételre került.<br>
A segédletben ajánlatkérõ részletesen felsorolta a becsatolandó hatósági igazolásokat, pénzintézeti igazolásokat, cégdokumentumokat és nyilatkozatokat. A köztartozásokra vonatkozó hatósági igazolások és jelentkezõi nyilatkozatokat illetõen külön részletezte a külföldi és belföldi székhelyû jelentkezõkre irányadó elvárásait. A részvételi segédlet két mellékletet is tartalmazott. Az 1. sz. melléklet kizárólag a külföldi jelentkezõk által a köztartozásokra vonatkozóan kitöltendõ nyilatkozatmintát tartalmazta, a 2. sz. melléklet úgy belföldi, mint külföldi jelentkezõk által kitöltendõ nyilatkozatmintát a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), d) pontjában és a (2) bekezdésében foglalt kizáró okokra nézve.<br>
A jelentkezési határidõre a meghívottak közül a kérelmezõ, a NEC Technologies Rt., a Sagem SA Identification Rt. nyújtott be jelentkezést, továbbá jelentkezett a GE Capital Information Technology Solution Kft. és a Radiant Termelõ Szolgáltató és Kereskedelmi Kft.<br>
Ajánlatkérõ megvizsgálta a jelentkezéseket, és a hiányok pótlására július 3-án megküldött levelével lehetõséget biztosított a jelentkezõk részére. A hiányok pótlására július 11-én 13.00 óráig volt lehetõség.<br>
A kérelmezõ részére egy kilenc tételbõl álló hiánypótlási listát küldött, melyben 9. pontként szerepelt a 2. számú melléklet szerinti nyilatkozat pótlásának elõírása.<br>
Kérelmezõ a hiánypótlásnak nem tett maradéktalanul eleget, a 2. sz. melléklet szerinti nyilatkozatot továbbra sem csatolta, ezért kérelmezõt ajánlatkérõ az eljárás további szakaszából kizárta. E tényrõl kérelmezõ a július 17-én tartott eredményhirdetésen értesült.<br>
Kérelmezõ július 19-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ õt a 2. sz. melléklet szerinti nyilatkozat hiánya miatt kizárta az eljárásból, arra hivatkozott, hogy azt a bizonyos kitöltendõ 2. sz. mellékletet nem kapta meg. A kérelem utóirataként a következõ szöveggel zárult a kérelem: "A faxon elküldött meghatalmazó levelet mellékeljük. Továbbá mellékeljük a részvételi pályázat 5 oldalas segédletét, amelynek utolsó oldalán lévõ 2. sz. ajánlattevõi nyilatkozat hiánya eredményezte az elutasításunkat, és mellékeljük az aláírt 2. Ajánlattevõi nyilatkozat faxolt példányát. Az eredeti példányokat (a cégjegyzésre jogosult vezetõ aláírásával) haladéktalanul pótoljuk."<br>
Kérte annak megállapítását, hogy részérõl kizáró ok nem állt fenn, továbbá kérte ideiglenes intézkedésként a közbeszerzési eljárás felfüggesztését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy kérelmezõt jogszerûen zárta ki az eljárásból, mert a jelentkezéshez még a hiánypótlási lehetõséggel élve sem csatolta a 2. sz. melléklet szerinti nyilatkozatot, melybõl megállapítható lett volna, hogy kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c) pontja, illetve (2) bekezdése szerinti, a közbeszerzési eljárásban való részvételbõl kizáró okok hatálya alá. Állította, hogy nem felel meg a valóságnak kérelmezõ azon állítása, miszerint a segédlet 2. sz. mellékletét nem vette át. Állítása igazolására becsatolta a segédlet átvételének regisztrálására szolgáló füzetlap másolatát, miszerint június 5-én a kérelmezõ képviseletében "Clive Tonks Direktor" a segédlet átvételét aláírásával igazolta. Közvetlen bizonyítékként közölte, hogy a segédlet a 2. oldal elsõ bekezdés utolsó mondatában és a 2. oldal utolsó bekezdésében hivatkozik a 2. sz. mellékletre, tehát annak hiányára a segédlet szövegébõl kérelmezõ azonnal következtetni tudott, és ez esetben kérte volna a melléklet pótlását. Abból, hogy a pótlást nem kérte, következtetni lehet arra, hogy a segédlet tartalmazta a szóban forgó mellékletet.<br>
A Döntõbizottság a felek írásos és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A jogvita alapját képezõ közbeszerzési eljárás két – részvételi és ajánlati – szakaszból álló eljárás. A Kbt.-nek kétszakaszos eljárások közös szabályait tartalmazó 63. § (2) bekezdése rögzíti, hogy sem a részvételi, sem az ajánlattételi szakaszban nem vehet részt, aki a 46. § hatálya alá tartozik. A 46. § (1) bekezdés a) pontja értelmében nem vehet részt a közbeszerzési eljárásban az, aki végelszámolás alatt áll, vagy ellene indított csõd-, illetve felszámolási eljárás folyamatban van. A c) pont alapján a három évnél nem régebben lezárult közbeszerzési eljárásban jogerõsen megállapított bírósági határozat szerint hamis adatot szolgáltató nem vehet részt a közbeszerzési eljárásban. A (2) bekezdés további kizáró okokat is tartalmaz arra az esetre, ha az ajánlatkérõ ezt a felhívásban kikötötte.<br>
A kizáró okok fennállásának hiányát a jelentkezõnek kell igazolnia, mégpedig az ajánlatkérõ által elõírt módon.<br>
Ajánlatkérõ a részvételi segédletben elõírta, hogy a jelentkezõnek a 2. sz. melléklet szerinti mintaszöveg kitöltése és cégszerû aláírása útján nyilatkoznia kell arra nézve, hogy részérõl nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c) pontjában, valamint a (2) bekezdésében meghatározott kizáró okok.<br>
Kérelmezõ a kizáró okok fennállása hiányát nem igazolta az ajánlatkérõ által elõírt módon, ajánlatkérõ ily módon nem tekinthette úgy kérelmezõt, mint akinek a részérõl nem állnak fenn a 46. § (1) bekezdés a), c) és (2) bekezdésében foglaltak szerinti kizáró okok. Ezért ajánlatkérõnek a kérelmezõt a közbeszerzési eljárásban való részvételbõl ki kellett zárnia. A Döntõbizottság megállapítja, hogy ajánlatkérõnek a kérelmezõ kizárására vonatkozó döntése jogszerû volt.<br>
A Döntõbizottság nem fogadta el a kérelmezõ érvelését, miszerint nem kapta meg a részvételi segédlet részét képezõ 2. sz. mellékletet. Ajánlatkérõ igazolta, hogy a segédletet a kérelmezõ június 5-én átvette, az átvételnek aláírással való tanúsítása és a jelentkezések benyújtásának határideje közötti idõszakra nézve kérelmezõ nem bizonyította, hogy hiányolta és kérte volna a 2. sz. melléklet megküldését. Még az ajánlatkérõ hiánypótlásra felhívó levelére július 5-én írt levelében sem említette, hogy a 9. pontban megjelölt hiányt – a 2. sz. melléklet szerinti nyilatkozatot – nem áll módjában pótolni. Kérelmezõ elsõ ízben a jogorvoslati kérelemben hivatkozott a melléklet hiányára, ugyanakkor kérelméhez becsatolta a 2. sz. melléklet egy kitöltött másolati példányát, mely nyilatkozatot annak adatai szerint kérelmezõ cég igazgatója, Clive Tonks úr írta alá. Az irat keltezése 2000. június 19., azon szerepel egy 2000. július 19-i gépi faxdátum.<br>
Miután kérelmezõ a Döntõbizottságnak a tárgyaláson történõ felhívása ellenére sem bizonyította., hogy a becsatolt – kitöltött és aláírt – 2. sz. melléklet példányt pótlólagosan az ajánlatkérõ bocsátotta volna rendelkezésére, a Döntõbizottságnak abból kellett kiindulnia, hogy az kezdettõl fogva kérelmezõ rendelkezésére állt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és (2) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. augusztus 23.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>