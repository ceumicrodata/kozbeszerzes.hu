<html><head><title> 
KÖZBESZERZÉSEK TANÁCSA KÖZLEMÉNYE
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZLEMÉNYE
</b></h2><FONT size=3><i><u>
</i></u>
<br>

<FONT FACE="Times New Roman" SIZE=2><P>A közbeszerzésekrõl szóló 1999. évi LX törvénnyel módosított 1995. évi XL. törvény (továbbiakban: Kbt.) 15. § (1) bekezdés d) pontja szerint a Közbeszerzések Tanácsa évente hivatalos lapjában, a Közbeszerzési Értesítõben közzé teszi a 65. § (1) bekezdés b) pontja szerinti meghívásos eljárásban való részvételre felkérhetõ gazdálkodó szervezetek (minõsített ajánlattevõk) jegyzékét.</P>
<P>A Közbeszerzések Tanácsa úgy határozott, hogy a pályázaton eredményesen szereplõ ajánlattevõk két évig, tehát 2001–2002-ben szerepelnek a minõsített ajánlattevõk jegyzékén. A pályázat ennek ellenére 2001-ben is kiírásra kerül majd, ami lehetõséget biztosít a jegyzéken nem szereplõk részére is a felkészülésre. Õk viszont – eredményes pályázat esetén – értelemszerûen már csak egy évig szerepelhetnek a jegyzéken. A következõ két évre, tehát a 2003–2004. évekre szóló pályázatot 2002-ben írja majd ki a Közbeszerzések Tanácsa.</P>
<P>A jegyzékre felkerülõ gazdálkodó szervezetek hivatalos levelezéseikben továbbra is használhatják a "Közbeszerzések Tanácsa minõsített szállítója" címet.</P>
<P>
<a href="palyazatilap.doc">PÁLYÁZATI LAP</a>
<br><br><b>
Kitöltési útmutató a minõsített ajánlattevõk jegyzékének összeállításához készült pályázati laphoz</b></P>
<P>A minõsített ajánlattevõk jegyzékére való felkerüléshez a Közbeszerzések Tanácsa szempontrendszert dolgozott ki, melyet a pályázati lap tartalmaz. A pályázati lap három fõ fejezetbõl áll:</P>
<P>a) általános információk, amely a vállalkozás alapadataira vonatkozó kérdéseket foglalja össze. A fõ tevékenységi köröket – maximum nyolcat – az 1998. január 1-jétõl érvényes négy számjegyû TEÁOR 98 kód szerint kell megadni. Az 1998. január 1. elõtt használt TEÁOR-számokat kérjük ennek megfelelõen átkódolni. Az EÁOR-ban, illetve a pályázó által hibásan megadott TEÁOR 98-ban felsorolt tevékenységek a pályázat feldolgozása szempontjából nem értékelhetõk.</P>
<P>Az általános információk fejezethez értelemszerûen nem rendeltünk pontszámot. </P>
<P>b) A vállalkozás gazdasági adatai, amely alapvetõen a mérlegadatok közlését, illetve az ezekbõl számítható pénzügyi mutatók ismertetését célozza. A mutató kiszámítása természetesen a pályázó feladata. A gazdasági adatok tekintetében elérendõ minimális pontszám 27. A vállalkozás gazdasági adatairól szóló fejezet keretében kért írásbeli nyilatkozatot együttesen, cégszerûen kell benyújtani.</P>
<P>c) A vállalkozás szakmai ismertetése címû fejezet a minõségi követelmények ismertetésére és a referenciák bemutatására tér ki. Kizárólag olyan referenciákat kérünk felsorolni, ahol a pályázó a referenciaként megjelölt céggel szerzõdõ félként szerepelt. Mindhárom alpont esetében legfeljebb öt referencia feltüntetését kérjük. A minõségi követelmények tekintetében a minimálisan elérendõ pontszám 25, míg a referenciák bemutatása tekintetében 10 pont. </P>
<P>A minõsített ajánlattevõk jegyzékére kerülé</FONT><FONT SIZE=2>shez tehát legalább az egyes fejezeteknél felsorolt minimális pontszámok összege, vagyis 27+25+10 = 62 pont szükséges. Az értékelés során köztes pontozást nem alkalmazunk, az egyes kérdéseknél csak az adatlapon feltüntetett pontszám, vagy 0 pontszám adható.</P>

<P>Az egyes fejezeteknél esetleg elért többletpontszám nem válthatja ki más fejezeteknél a minimálisan szükséges pontszám elérésének követelményét. A végleges listán egyébként nem tüntetjük fel, hogy melyik cég összesen hány pontszámmal került fel, a lényeg a minimálisan szükséges pontszám elérése. Javasoljuk, hogy a pályázók a lap kitöltését követõen a minimálisan elérendõ pontszám meglétét maguk is ellenõrizzék, és csak annak elérése esetén továbbítsák a pályázatot.</P>
<P>További tudnivalók:</P>

<P>– A minõsített ajánlattevõk jegyzékének összeállítása csupán a meghívásos eljárás egyik változatának megvalósítását célozza. A jegyzékre nem kerülõ ajánlattevõk tehát a közbeszerzési eljárások más típusaiban – nyílt eljárás, a meghívásos eljárás Kbt. 65. § (1) bekezdésének a) pontja szerinti változata, tárgyalásos eljárás – továbbra is korlátozás nélkül vehetnek részt.</P>

<P>– A minõsített ajánlattevõk jegyzékén való szereplés konkrét közbeszerzési eljárás esetén nem mentesíti az ajánlattevõket a Kbt. elõírásainak maradéktalan betartása alól (hatósági igazolások, nyilatkozatok csatolása stb.).</P>
<P>– A pályázati lapot géppel, jól olvashatóan kérjük kitölteni, utólagos adatmódosításra, hiánypótlásra nincs lehetõség. Nyomatékosan felhívjuk a figyelmet ezért a pályázati lap figyelmes ki</FONT><FONT SIZE=2>töltésére.</P>

<P>– A pályázati lapon a valóságnak nem megfelelõ adatok közlése a cégnek a minõsített ajánlattevõk jegyzékérõl való azonnali törlését vonja maga után.</P>

<P>– A likviditási mutatóknál, ahol nem a két év egymáshoz való viszonya határozza meg a pontértéket, hanem a mutatószám abszolút értékétõl függ a pontszám, az 1999-es érték dönti el az adható pontszámot. </P>

<P>– A gazdasági mutatóknál az arányszámokat ne százalékban, hanem tizedes jegyekre bontva adják meg a pályázók.</P>

<P>– Kereskedõ cégek esetében nem fogadunk el olyan minõsítési tanúsítást, ami nem a saját tevékenységre, hanem az általuk forgalmazott termékre vonatkozik.</P>
<P>– Ugyancsak nem fogadjuk el a pályázónak a külföldi anyavállalatra vonatkozó minõségi tanúsításait, illetve holdingok pályázata esetén a leányvállalatokra vonatkozó minõsítési tanúsításokat. </P>
<P>– A minõségi követelmények tekintetében nem fogadható el a folyamatban lévõ minõségtanúsítás sem.</P>
<P>– A minõségi pontszámoknál valamennyi alpont [C) a), b), c)] esetében szükséges a pályázóra vonatkozó tanúsítvány, okirat, igazolás beküldése; nem elegendõ a pályázati lap egyszerû kitöltése. Az értékelésnél csak magyar nyelvû okiratokat, illetve az idegen nyelvû okiratok mellé csatolt hitelesített magyar nyelvû fordításokat fogadjuk el.</P>

<P>– A referenciáknál mindhárom alpont esetében legfeljebb öt referenciát tüntessenek fel a pályázók.</P>

<P>– Konkrét közbeszerzési eljárás esetén az ajánlatkérõ betekinthet a pályázati adatokba.</P>

<P>– Kérjük, hogy a pályázók kizárólag a pályázati lap rovatainak kitöltésére szorítk</FONT><FONT FACE="Times New Roman" SIZE=2>ozzanak, annak érdekében, hogy a számítógépes feldolgozást egyszerûbbé tegyék. Mellékletként tehát csak a b) fejezet 12. pont szerinti írásbeli nyilatkozatot és a c) fejezet 1. pontja szerinti dokumentumok másolatait csatolják. Ugyancsak mellõzzék prospektusok, áruminták stb. küldését és egyéb, a pályázati lapon feltett kérdésekkel össze nem függõ információk közlését.</P>
<P>– A beküldött pályázati lapokat a következõ pályázat megjelentetéséig õrizzük, azt követõen megsemmisítésre kerülnek.</P>
<P>A pályázat beküldésének határideje: A Pályázati Lapnak a Közbeszerzési Értesítõben történõ megjelenésétõl számított 21. nap, azaz november 15-e. A határidõt a postai bélyegzõ alapján vesszük figyelembe. </P>
<P>A pályázat beküldésének módja: ajánlott levélben a következõ címre: </P>
<P>KJK KERSZÖV Kft. 1518 Budapest, Pf. 101</P>

<P>A borítékra kérjük ráírni: </P>

<P>MINÕSÍTETT AJÁNLATTEVÕK JEGYZÉKE</P>
<P>A minõsített ajánlattevõk jegyzékét a pályázatok feldolgozását és elbírálását követõen a Közbeszerzési Értesítõben, a Közbeszerzések Tanácsa hivatalos la</FONT><FONT SIZE=2>pjában, valamint a Tanács internet honlapján (www.kozbeszerzes.hu) tesszük közzé.</P>

<P>Kötelezõ mellékletek:</P>

<P>1. Nyilatkozat</P>
<P>2. Minõségi tanúsítványok (kitöltési útmutató szerint)</P></FONT>

<br><br>

<h3>A Közbeszerzések Tanácsa Elnökének tájékoztatója</h3>

I. A Kbt. 46. §-a szerinti hatósági igazolásokról<br>
<br>
A közbeszerzésekrõl szóló 1999. évi LX. törvénnyel módosított 1995. évi XL. törvény 1999. szeptember 1-jén lép hatályba. Az egységes szerkezetbe foglalt jogszabály 46. §-a módosította az ajánlatokhoz, illetve a részvételi jelentkezésekhez csatolandó hatósági igazolások körét, valamint az erre vonatkozó részletszabályokat.<br>
A módosított Kbt. 46. § (1) bekezdés b) pontja alapján a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék- vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hatóság az adósság késõbb idõpontban történõ megfizetéséhez írásban hozzájárult.<br>
A Kbt. 46. § (3) bekezdésére tekintettel, amennyiben az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, az ajánlati, illetve részvételi felhívásban elõírhatja, hogy az ajánlattevõ, valamint az alvállalkozó csatoljon hatósági igazolást az önkormányzati adóhatóságtól is. Ebben az esetben azonban csak az ajánlatkérõ székhelye szerinti önkormányzati adóhatóságtól kell hatósági igazolást beszerezni.<br>
A Kbt. 46. § (5) bekezdésére tekintettel az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig csatolnia kell a 46. § (1) bekezdés b) pontjában és a (3) bekezdésében elõírt igazolásokat.<br>
Az elkülönített állami pénzalapok vonatkozásában a Kbt. 46. § (4) bekezdésére tekintettel az ajánlattevõnek, illetõleg az alvállalkozónak nyilatkoznia kell, hogy melyik alap irányában áll fenn jogszabály alapján fizetési kötelezettsége. A Kbt. 46. § (4) bekezdésére tekintettel ezen nyilatkozatot az ajánlathoz, illetve a részvételi jelentkezéshez kell csatolni. Ezzel egyidejûleg a Kbt. 46. § (6) bekezdésére tekintettel az ajánlattevõnek, illetve az alvállalkozónak azon alap kezelõjétõl igazolást is kell csatolnia, amellyel szemben jogszabály alapján fizetési kötelezettsége áll fenn.<br>
A Kbt. 43. § (2) bekezdésére tekintettel a Kbt. 46. §-át a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
Ezeknek megfelelõen a csatolandó igazolások az 1999. szeptember 1-jét követõen megkezdett közbeszerzési eljárásokban:<br>
A) – a területileg illetékes APEH igazolása a központi adóhatóság által nyilvántartott adófizetési kötelezettség és a társadalombiztosítási járulék vonatkozásában,<br>
– a Vám- és Pénzügyõrség Országos Parancsnokságának igazolása a VPOP mint központi adóhatóság által nyilvántartott adófizetési kötelezettség és a vámtartozások vonatkozásában.<br>
B) 1. Ha az ajánlattevõnek, illetve az alvállalkozónak a Munkaerõ-piaci Alappal szemben jogszabály alapján fizetési kötelezettsége áll fenn, a Kbt. 46. § (4) bekezdése szerinti nyilatkozat mellett az alábbi hatósági igazolásokat köteles csatolni,<br>
– a területileg illetékes munkaügyi központ igazolása a Munkaerõ-piaci Alaptól felvett támogatás visszafizetése tekintetében és<br>
– a területileg illetékes APEH-tól a Munkaerõ-piaci Alaphoz tartozó munkaadói és munkavállalói járulék, a rehabilitációs és bérgarancia-hozzájárulás,  a szakképzési hozzájárulás teljesítése, valamint a gyakorlati képzést nem végzõk szakképzési hozzájárulási kötelezettsége tekintetében.<br>
    [Nyomatékosan felhívjuk az ajánlattevõk és az alvállalkozók figyelmét, hogy amennyiben a Munkaerõ-piaci Alappal szemben jogszabály alapján fizetési kötelezettségük áll fenn, kötelesek mind az APEH, mind a területileg illetékes munkaügyi központ igazolását csatolni, függetlenül attól, hogy kapcsolatban állnak-e, vagy álltak-e valaha ezekkel a szervezetekkel. Felhívjuk továbbá a figyelmet arra is (mindkét elkülönített állami pénzalap vonatkozásában), hogy a "jogszabály alapján fizetési kötelezettsége áll fenn" fordulat nem azt jelenti, hogy az ajánlattevõnek vagy az alvállalkozónak tényleges tartozása van az alappal szemben, hanem azt fejezi ki, hogy potenciálisan fennállhatna tartozása].<br>
2. Ha az ajánlattevõnek, illetve az alvállalkozónak a Központi Nukleáris Pénzügyi Alappal szemben jogszabály alapján fizetési kötelezettsége áll fenn, a Kbt. 46. § (4) bekezdése szerinti nyilatkozat mellett a következõ hatósági igazolást köteles csatolni: az Országos Atomenergia Hivatal igazolását.<br>
C) Abban az esetben, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, és ezt a felhívásban külön elõírta, az ajánlattevõnek a következõ hatósági igazolást is csatolni kell: az ajánlatkérõ székhelye szerint illetékes helyi önkormányzati adóhatóság igazolását.<br>
<br>
II. A hirdetmény közzététele nélküli tárgyalásos eljárások megkezdésekor a Közbeszerzési Döntõbizottsághoz eljuttatandó iratokról<br>
<br>
A Kbt. 71/B. § (2) bekezdésére tekintettel az 1999. szeptember 1-jét követõen megkezdett hirdetmény közzététele nélkül induló tárgyalásos eljárások megkezdésekor meg kell küldeni a Közbeszerzési Döntõbizottság elnöke részére – faxon is – az ajánlati felhívást, továbbá a meghívni kívánt szervezetek, személyek nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A Közbeszerzési Döntõbizottság címe: 1024 Budapest, Margit krt. 85. Fax: (06-1)355-5082, (06-1)375-8091.<br>
<br>
<br>
A Közbeszerzések Tanácsa elnökének tájékoztatója<br>
<br>
A kis- és középvállalkozásokról szóló 1999. évi XCV. tv. (a továbbiakban: Kkvt.) módosította a közbeszerzésekrõl szóló 1999. évi LX. törvénnyel módosított 1999. évi XL. tv-t (a továbbiakban: Kbt.).<br>
Így a Kbt. 61. §-ának módosított (4) bekezdése szerint az eredményhirdetésen az eljárás nyertesének nyilatkoznia kell arról, hogy a Kkvt. szerint mikro-, kis- vagy középvállalkozásnak minõsül-e. Ennek megfelelõen módosult a Kbt. 6. számú mellékletének 5. pontja is:<br>
"5. a)** A nyertes ajánlattevõ neve és címe:<br>
b)* A nyertes ajánlattevõnek a Kkvt. szerinti minõsítése:"<br>
Azt, hogy a nyertes ajánlattevõ a Kkvt. szerint mikor minõsül mikro-, kis- vagy középvállalkozásnak, a Kkvt. 2–3. §-ai határozzák meg.<br>
"2. § Kis- és középvállalkozásnak minõsül az a vállalkozás, amelynek<br>
a) összes foglalkoztatotti létszáma 250 fõnél kevesebb, és<br>
b) éves nettó árbevétele legfeljebb 4000 millió Ft, vagy mérlegfõösszege legfeljebb 2700 millió Ft, továbbá<br>
c) megfelel a 3. § (3) bekezdésében foglalt feltételeknek.<br>
3. § (1) Kisvállalkozásnak minõsül az olyan vállalkozás, amelynek<br>
a) összes foglalkoztatotti létszáma 50 fõnél kevesebb, és<br>
b) éves nettó árbevétele legfeljebb 700 millió Ft, vagy mérlegfõösszege legfeljebb 500 millió Ft, továbbá<br>
c) megfelel a (3) bekezdésben foglalt feltételeknek.<br>
(2) Mikrovállalkozásnak minõsül az a vállalkozás, amelynek összes foglalkoztatotti létszáma 10 fõnél kevesebb, és megfelel az (1) bekezdés b) és c) pontjaiban foglalt feltételeknek.<br>
(3) Egy vállalkozás akkor minõsül kis- és középvállalkozásnak, ha abban az állam, az önkormányzat vagy a 2. § szerinti vállalkozáson kívül esõ vállalkozások tulajdoni részesedése – tõke vagy szavazati jog alapján – külön-külön és együttesen sem haladja meg a 25%-ot.<br>
(4) Nem kell alkalmazni a (3) bekezdésben meghatározott korlátozást abban az esetben, ha a 2. § és az (1)–(2) bekezdés szerinti vállalkozás tulajdonosai olyan intézményi befektetõk, amelyek nem rendelkeznek többségi irányítást biztosító befolyással.<br>
(5) A 2. §-ban és az (1) bekezdésben megjelölt mutatókat az utolsó, éves beszámoló szerinti foglalkoztatotti létszám és nettó árbevétel vagy mérlegfõösszeg alapján kell meghatározni. Amennyiben a vállalkozás mûködési ideje 1 évnél rövidebb, az adatokat éves szintre kell vetíteni.<br>
(6) Az egyéni vállalkozás minõsítése az egyéni vállalkozó – a személyi jövedelemadóról szóló törvényben elõírt – nyilatkozata alapján, a 2. § a) pontja, az (1) bekezdés a) pontja, valamint a (2) bekezdés rendelkezései szerint történik.<br>
(7) Újonnan alapított vállalkozás esetében az (5) bekezdés rendelkezései helyett a tárgyévre vonatkozó üzleti tervet kell figyelembe venni."<br>
A Kkvt. 2000. január 1-jén lép hatályba, ennek megfelelõen a módosított 6. számú mellékletet a 2000. január 1-je után megkezdett közbeszerzési eljárások vonatkozásában kell alkalmazni.<br>
<br>
<br>
A Közbeszerzések Tanácsa elnökének tájékoztatója a közbeszerzés 2000. évi értékhatárairól<br>
<br>
A közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: Kbt.) 2. § (3) bekezdésére és a Magyar Köztársaság 2000. évi költségvetésérõl szóló 1999. évi CXXV. törvény 56. § (1) bekezdésére tekintettel a Kbt. személyi hatálya alá tartozó szervezetek tekintetében a közbeszerzés értékhatára 2000. január 1-jétõl 2000. december 31-ig:<br>
a) árubeszerzés esetén: 16 millió Ft,<br>
b) építési beruházás esetén: 32 millió Ft,<br>
c) szolgáltatás megrendelése esetén: 8 millió Ft,<br>
d) építési beruházás esetén a Kbt. 42. § (3) bekezdése szerinti elõminõsítési kötelezettség tekintetében: 240 millió Ft.<br>
Felhívjuk továbbá az ajánlatkérõk figyelmét, hogy a Kbt. 28/A §-a alapján, ha az ajánlatkérõ az ajánlati, illetve a részvételi felhívás közzétételétõl számított legalább 40 napnál korábban, de legfeljebb egy éven belül a folyó év március 31-ig elõzetes összesített tájékoztatót tett közzé, és az tartalmazza legalább a közbeszerzésre vonatkozó, a Kbt. 1. számú mellékletének 4. pontja szerinti adatokat, a nyílt eljárásban, illetve a két szakaszból álló eljárások ajánlati szakaszában (kivéve a tárgyalásos eljárást) negyven nap helyett huszonöt napot, a két szakaszból álló eljárások részvételi szakaszában a huszonöt nap helyett tizenöt napot lehet elõírni. Ezen szabály alkalmazásának feltétele azonban az, hogy az elõzetes összesített tájékoztatóban közzétett adatok megfeleljenek a késõbbiekben megjelentetett felhívásban megjelölt adatoknak. <br>
Az elõzetes összesített tájékoztatóval kapcsolatosan további információk találhatók az Útmutatóban.<br>
<br>
<br>
A Közbeszerzések Tanácsa elnökének tájékoztatója<br>
<br>
A Magyar Mérnöki Kamara és a Magyar Tanácsadó Mérnökök és Építészek Szövetsége Ajánlást tett közzé a mérnöki és az építészeti szellemi szolgáltatások megrendelésére irányuló közbeszerzési eljárásokra.<br>
Az Ajánlás tervezetét a Kamara megküldte ugyan a Közbeszerzések Tanácsának véleményezésre, de a Tanács észrevételei nem kerültek maradéktalanul átvezetésre, és ezt követõen az Ajánlás további elemekkel is bõvült.<br>
Fentiekre tekintettel az Ajánlás nem tekinthetõ a Közbeszerzések Tanácsa álláspontjának, ezért a Tanács felhívja a közbeszerzési eljárásokban részt vevõk figyelmét, hogy az Ajánlást kizárólag saját felelõsségükre alkalmazhatják.<br>
E körben a Közbeszerzések Tanácsa különösen felhívja az Ajánlatkérõk figyelmét arra, hogy az Ajánlás 8.3. pontjában foglaltak, azaz a díjátlag alkalmazása az ajánlatok értékelése során, a közbeszerzésekrõl szóló 1995. évi XL. tv. szabályaiba ütközik.<br>
<br>
<br>
A Közbeszerzések Tanácsa Elnökének tájékoztatója<br>
<br>
Az Orvostechnikai Hivatal fõigazgatójának megkeresésére – az Egészségügyi Minisztérium egyetértésével – a Közbeszerzések Tanácsa a következõkre hívja fel a közbeszerzési eljárások résztvevõinek figyelmét.<br>
Az orvostechnikai eszközök beszerzésére kiírt közbeszerzési eljárásokban a kórház- és orvostechnikai termékek egészségügyi alkalmassági vizsgálatáról és minõsítésérõl szóló 14/1990. (IV. 17.) SZEM rendelet szerinti Minõsítõ Határozat és az orvostechnikai eszközökrõl szóló 47/1999. (X. 6.) EüM rendelet 23. § (3) bekezdése szerinti Megfelelõségi Tanúsítvány egyenrangúnak tekinthetõ, továbbá a 47/1999. (X. 6.) EüM rendelet szerint I. osztályba sorolt eszközöknél az eszközökön lévõ CE jelölés jelzi a rendelet elõírásainak való megfelelõséget, amit a gyártónak nyilatkozatával tanúsítania kell.<br>
A fentiekkel összefüggésben figyelemmel kell lenni az orvostechnikai eszközökrõl szóló 47/1999. (X. 6.) EüM rendelet 22. §-ának (3)–(5) bekezdéseire, továbbá a 23. §-ára. Ezek szerint:<br>
"22. § (3) bekezdés: A 14/1990. (IV. 17.) SZEM rendelet (a továbbiakban: R.) 1. §-ának – a (2) bekezdéssel megállapított – (5) bekezdésébõl, valamint 3. §-ának (4) bekezdésébõl a "Szociális és" szövegrész hatályát veszti.<br>
(4) Az R. 1. §-ának – a (2) bekezdéssel megállapított – új (3)–(4) bekezdéseiben, 3. §-ának (3)–(4) bekezdéseiben, 4. §-ának (1) bekezdéseiben a "Határozat" szövegrész helyébe a "Tanúsítvány" szövegrész lép.<br>
(5) Az R. 2. számú mellékletének II. és III. fejezetei hatályukat vesztik, valamint R.3. számú mellékletében az "orvostechnikai" szövegrész helyébe az "in vitro diag-nosztikai" szövegrész kerül.<br>
23. § (1) E rendelet hatálybalépésekor az R. szerinti minõsítõ határozattal rendelkezõ orvostechnikai eszközök a minõsítõ határozatban szereplõ idõpontig, a határidõ nélkül kiadott minõsítõ határozat esetén legfeljebb a hatálybalépés napjától számított 3 évig hozhatók forgalomba.<br>
(2) E rendelet hatálybalépésekor az R. szerint minõsített és használatban lévõ eszköz esetén a CE, illetve H jelölés feltüntetése nem szükséges.<br>
(3) E rendelet hatálybalépésekor az R. szerint folyamatban lévõ minõsítéseknél legfeljebb – a hatálybalépés napjától számítva – 5 éves érvényességi idejû Megfelelõség Tanúsítvány adható ki.<br>
(4) E rendelet hatálybalépésekor az R. szerint folyamatban lévõ minõsítéseket a hatálybalépés napjától számított 180 napon belül kell befejezni."<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>