<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6903)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.333/8/2000<br>
<br>
Tárgy: az Okfon Közbeszerzési és Szolgáltatási Rt. jogorvoslati kérelme a Gyôr Megyei Jogú Város Polgármesteri Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az OKFON Közbeszerzési és Szolgáltatási Rt. (1106 Budapest, Gyakorló köz 7., a továbbiakban: kérelmezõ) kérelmezõnek Gyõr Megyei Jogú Város Polgármesteri Hivatala (9021 Gyõr, Városház tér 1., a továbbiakban ajánlatkérõ) "26 óvodában óvodai berendezések, tornaszerek; 26 általános iskolában az ott használatos tanári és tanulói bútorzat, taneszköz; 22 középiskolában az ott használatos tanári és tanulói bútorzat, taneszköz" beszerzése tárgyú közbeszerzési eljárása ellen benyújtott jogorvoslati eljárásban megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) és (2) bekezdését, 40. § (1) bekezdését, a 48. § (1) bekezdését, 61. § (1) bekezdését és a 62. § (2) bekezdését, ezért az ajánlatkérõnek az ajánlati dokumentációra vonatkozó döntését és az ezt követõen meghozott további döntéseit megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 2000. június 21-i számában tette közzé nyílt eljárás megindítására szóló ajánlati felhívását a rendelkezõ részben meghatározott tárgyú beszerzésre részajánlattétel és többváltozatú ajánlattétel megengedése mellett.<br>
Az ajánlattételi határidõt az ajánlati felhívás közzétételét követõ elsõ naptól számított 41. napban (azaz 2000. augusztus 1-jében), az eredményhirdetés határidejét az ajánlattételi határidõ lejártát követõ 3. napban határozta meg. Amennyiben a határidõ nem munkanapra esik, akkor az ajánlattételre, illetve az eredményhirdetésre az azt követõ elsõ munkanapon kerül sor.<br>
A felhívás 11. pontjában meghatározta a pénzügyi, gazdasági mûszaki alkalmasság igazolására kért adatokat és tényeket, valamint az alkalmatlanná minõsítés szempontjait.<br>
Az összességében legelõnyösebb ajánlatot kívánta nyertessé nyilvánítani az alábbi részszempontok 1–10-ig történõ pontozása mellett (zárójelben a súlyszámokkal):<br>
– Teljesítés biztonságát szolgáló elképzelések (szállítás és installálás korábbi vállalása, kötbér vállalása	(4)<br>
– vállalási ár	(3)<br>
– kötelezõ mértéken felüli jótállás, garancia	(2)<br>
– többletszolgáltatás vállalása (helyszín rendezése, göngyöleg elszállítása)	(1)<br>
A felhívás 16. pontjában szerepelt, hogy az ajánlatok csomagolásán a külsõ borítón kizárólag a következõ felirat szerepelhet: "Ajánlat iskolai eszközök szállítására. Nem bontható fel ...-ig".<br>
Ajánlatkérõ dokumentációt is kibocsátott. Ennek 3.25. pontjában elõírta, hogy a leendõ ajánlattevõk 2000. július 6-ig írásban kérhetnek tájékoztatást az ajánlat elkészítéséhez, amelyre a választ legkésõbb 2000. július 13-i postára adással kapják meg.<br>
A 4.41. pont szerint az ajánlat külsõ csomagolására az alábbi szöveget kell írni: "Ajánlat Gyõr Megyei Jogú Város közoktatási intézményei részére beszerzendõ iskolai, óvodai bútorok, berendezések szállítására, 2000. .... óráig felbontani tilos".<br>
A 3.53. pont jelezte, hogy az eredményhirdetésre külön értesítés nélkül, az ajánlattételi határidõ lejártát követõ 3. napon kerül sor.<br>
A 4.4. pont azt tartalmazta, hogy az ajánlatkérõ levél, távirat vagy telefax útján értesíti a sikeres ajánlattevõt vagy ajánlattevõket arról, hogy ajánlatuk elfogadást nyert. Az elfogadó nyilatkozatok alapját képezik a szállítási szerzõdéseknek, és a formális szerzõdések elkészültéig helyettesítik azokat.<br>
A 4.7. pont leszögezte, hogy a nyertes ajánlattevõ kötelessége – saját kockázatára – az eszközök, berendezések szállításának elõkészítését azonnal megkezdeni az ajánlatot elfogadó nyilatkozat kézhezvétele után anélkül, hogy várna a formális szerzõdés megkötésére.<br>
A dokumentáció táblázatos bontásban tartalmazta az intézmények nevét, a beszerzendõ eszközök felsorolását is.<br>
Ajánlatkérõ 2000. július 13-án válaszolt írásban elõször a beérkezett kérdésekre. A bútorok, textíliák mûszaki specifikációjának pontosítására irányuló kérdésekre azt választolta, hogy "a felsorolt eszközökkel, berendezésekkel kapcsolatban olyan ajánlatokat várunk, amelyek megfelelnek a használó intézmények jellegzetességeinek, illetve az azokat használó tanulók életkori sajátosságainak, nem veszélyeztetik egészségüket és testi épségüket".<br>
A bordásfalak és tornapadok méretét firtató kérdésre úgy válaszolt, hogy "a fent felsorolt eszközöket óvodák részére kívánjuk beszerezni, ezért olyan méretû eszközök szállítására kérünk ajánlatot, amelyek az óvodás korú gyermekek átlagos testméreteinek megfelelnek. Ezek közül kívánjuk kiválasztani a legmegfelelõbbet".<br>
Ajánlatkérõ második, 2000. július 20-i válaszában arra a kérdésre, hogy a fali tábláknak milyen anyagból kell készülniük, milyen méretben, úgy válaszolt, hogy az ajánlattevõk többféle típusra tegyenek ajánlatot. Levelének végén megjegyezte, hogy az ajánlati feltételek szerint 2000. július 6-ig volt lehetõség a kérdésfeltevésre.<br>
A kérelmezõ 2000. július 24-én benyújtott jogorvoslati kérelmében kérte a jogsértés megtörténtének megállapítását, ajánlatkérõ utasítását a Kbt. szabályainak megfelelõ lebonyolítására, valamint a felmerült költségekben való marasztalását. Álláspontja szerint a dokumentáció nem tartalmazta a mûszaki specifikációt, a dokumentáció 3.25.; 4.7.; 3.41. pontja a Kbt. szabályaiba ütközik. Ideiglenes intézkedésként kérte az eljárás felfüggesztését.<br>
Ajánlatkérõ kérte a megalapozatlan jogorvoslati kérelem elutasítását. Véleménye szerint a beszerzendô eszközök mûszaki specifikációja nem határozható meg pontosan, azokra szabvány nem áll rendelkezésre, a vonatkozó jogszabály pedig csak az eszközök felsorolását és a szükséges darabszámot határozza meg.<br>
A tárgyaláson elismerte, hogy a dokumentáció kérelmezõ által felsorolt rendelkezései valóban nem felelnek meg a Kbt. szabályainak, ill. félreérthetõen kerültek meghatározásra, ám eljárása során természetesen betartotta a Kbt. vonatkozó elõírásait.<br>
A Döntõbizottság 2000. július 31-én kelt határozatával az eljárást felfüggesztette.<br>
A jogorvoslati kérelem megalapozott.<br>
<br>
1. A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése elõírja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A Döntõbizottság álláspontja szerint ajánlatkérõ e követelményeknek nem tett eleget.<br>
A textíliák (fektetõvászon, ágynemû, lepedô, takaró, párnahuzat, kispárna, abrosz, törölközõ, szõnyeg) esetében csak a darabszámot, illetve (a sötétítõnél és a térelválasztónál) csak a fm-t határozta meg.<br>
Nem határozta meg tehát még a minimálisan elvárható követelményeket sem:<br>
a méretet, illetve az anyag minõségi követelményeit (pl. szakítószilárdság, illetve tartósság, tisztíthatóság, szín).<br>
A bútoroknál (bordásfal, tornapad, szék, asztal, szekrény polccal, fektetõ, tároló, edénytároló, élõsarokállvány, zsúrkocsicsõváz, öltözõegység, nevelõszobai asztal, tanári asztal, szék, zongoraszék, kicsi és közepes tanulói asztal, szék, egyszemélyes tanulói asztal, hagyományos pad, 1-2-3 személyes asztal, tanulói szék, kárpitozott szék) szintén hiányzik a méret, az anyag, a tartósság, a kivitelezés mûszaki megoldásának leírása, itt is csupán a darabszám került feltüntetésre.<br>
A tábláknál is csak a darabszám és a használati mód (krétás, mágneses) van megnevezve, a táblák anyaga, színe, alkalmazási módja (pl. falra szerelhetô, állványos) hiányzik.<br>
A bútortartozékok és alkatrészek cseréjénél ajánlatkérõ szintén csak a darabszámot tüntette fel, az anyagot, méretet, kivitelt nem.<br>
A gyermektábor bútorzatánál ajánlatkérõ szintén csak a darabszámot határozta meg a méretet, anyagot, kivitelt, alkalmazott mûszaki megoldást, tartósságot nem.<br>
Ajánlatkérõ a fenti magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését.<br>
A Döntõbizottság nem fogadta el az ajánlatkérõ azon védekezését, hogy a nevelési-oktatási intézmények mûködésérõl szóló 11/1994. (VI. 8.) rendelet is csak az eszközök felsorolását tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a törvény szabályitól csak annyiban lehet eltérni, amennyiben azt a törvény kifejezetten megengedi.<br>
A rendeletben foglalt eszközök felsorolása alapján pedig az adott intézmény mûködtetõjének a feladata a helyi igények, szükségletek felmérése, és ez alapján a beszerzendõ eszközök mûszaki specifikációjának meghatározása.<br>
<br>
2. A Döntõbizottság az alábbiakban részletezettek szerint a jogorvoslati kérelem körében a dokumentációt vizsgálva azt is megállapította, hogy a dokumentáció több rendelkezése ellentétes a Kbt. elõírásaival:<br>
A) A Kbt. a dokumentáción kívüli tájékoztatással kapcsolatban a következõ szabályokat tartalmazza:<br>
Az ajánlattevõ – a dokumentáción kívül – további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni. [<a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése.]<br>
A dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni. [<a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése.]<br>
Tekintettel tehát az ajánlattételi határidõ idõpontjára (2000. augusztus 1.) ajánlatkérõ nem rendelkezhetett volna úgy a 3.25. pontban, hogy a kérdéseket csak július 6-ig lehet megtenni, a válaszokat pedig legkésõbb július 13-án adják postára.<br>
B) A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
E szabályból következik, hogy a dokumentáció nem lehet ellentétes a felhívással, azt nem módosíthatja (miután a felhívás módosításáról hirdetményt kell közzétenni).<br>
Az ajánlati felhívással azonban ellentétes a dokumentáció 3.41. pontja, a csomagolás külsõ borítóján a dokumentáció szerint ugyanis nem ugyanazt a szöveget kell feltüntetni, mint amelyet az ajánlati felhívás 16. pontja meghatároz.<br>
Ugyanezen szabályt sérti a dokumentáció 3.53. pontja is. Míg ugyanis a felhívás arról is rendelkezik, hogy ha az eredményhirdetés határideje nem munkanapra esik, akkor az eredményhirdetést az azt követô munkanapon kell megtartani, a dokumentáció e pontja olyan kitételt nem tartalmaz, tehát e szerint az eredményhirdetést hétvégén, munkaszüneti, ill. ünnepnapon is meg kell tartani.<br>
C) A dokumentáció 4.4. pontja ellentétes a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésével, amely kimondja, hogy az eljárás eredményének, illetve eredménytelenségnek kihirdetésén ismertetni kell az írásbeli összegzésben foglaltakat.<br>
Mindez azt jelenti, hogy – a tárgybani dokumentációban foglaltak szerint – arról nem elégséges írásbeli értesítést kiküldeni.<br>
D) A dokumentáció 4.7. pontja ellentétes a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdésével, amely szerint a szerzõdés megkötésének idõpontja nem határozható meg az eredményhirdetést követõ naptól számított 8. napnál korábbi idõpontban.<br>
Ez természetesen azt is jelenti, hogy a teljesítésre is csak a szerzõdés, megkötését követõen kerülhet sor. E rendelkezés célja az, hogy az eredményhirdetést követõ azonnali vagy igen gyors szerzõdéskötés ne teremtsen reparálhatatlan helyzetet a jogorvoslati eljárás során.<br>
Ajánlatkérõ azonban a 4.7. pontban saját kockázatára kötelezi ajánlattevõt a szállítás elõkészítésének azonnali megkezdésére, azaz olyan magatartásra, amely a szerzõdésben foglaltak részteljesítését jelentheti.<br>
Megállapítható tehát, hogy ajánlatkérô megszegte a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) és (2) bekezdését; 48. § (1) bekezdését, 61. § (1) bekezdését, valamint a 62. § (2) bekezdését is.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) pontja szerinti jogkövetkezményeket alkalmazta.<br>
Tekintettel arra, hogy a Döntõbizottság megsemmisítette az ajánlati dokumentációra vonatkozó és az azt követõen meghozott ajánlatkérõi döntéseket, az ajánlatkérõ maga döntheti el, hogy fenntartja-e beszerzési szándékát, és ha igen, új eljárásban, avagy jelen eljárást folytatva, új dokumentáció kibocsátásával.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja rendelkezik, a jogorvoslat jogát a Kbt. 89. § (1) bekezdése biztosítja.<br>
<br>
Budapest, 2000. augusztus 29.<br>
<br>
Dr. Magasi Ildikó s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>