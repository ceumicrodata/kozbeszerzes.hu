<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6807)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.258/11/2000<br>
<br>
Tárgy: a MOL Rt. jogorvoslati kérelme a Budapesti Közlekedési Rt. közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Barcza Klára ügyvéd (1093 Budapest, Közraktár u. 32.) által képviselt Magyar Olaj- és Gázipari Rt.-nek (1093 Budapest, Közraktár u. 32., továbbiakban: kérelmezõ) Dr. Kovács Judit jogtanácsos által képviselt Budapesti Közlekedési Rt. (1072 Budapest, Akácfa u. 15., továbbiakban: ajánlatkérõ) "motorikus gázolaj: 36 000 000 1, munkanaponkénti lehívással" tárgyú közbeszerzési eljárása ellen benyújtott jogorvoslati kérelmére indult eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel az 52. § (1) bekezdését és az 59. § (1) bekezdését, ezért ajánlatkérõ eljárást lezáró döntését megsemmisíti. Kötelezi az ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat. Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. április 19-én megjelent 16. számában a rendelkezõ részben megjelölt beszerzés tárgyában.<br>
Az ajánlati dokumentációban meghatározta azokat a szerzõdéses feltételeket, melyek elfogadását az ajánlattevõnek az ajánlatában vállalnia kell. Ezen szerzõdéses feltételek között a következõ elõírások szerepeltek:<br>
II. 1. Mennyiség:<br>
"Napi kb. 100-150 000 1 gázolaj szállítása közúton, tartálykocsiban a BKV Rt. – a 3. pontban felsorolt – telephelyeire napi pontosítású lehívással. A lehívás a következõ munkanapra vonatkozik."<br>
A dokumentáció II. 3. pontja szerint az átvétel hétköznapokon 6.00–13.00 óra közötti idõszakban történik.<br>
II. 4. Szerzõdéses ár:<br>
"A MOL Rt. teljesítés napján érvényes nagykereskedelmi árához viszonyított kedvezmény megadását kérjük fix százalékban meghatározni a teljes mennyiségre, a szerzõdés érvényességi idejére. A megajánlott ár tartalmazza: az összes költséget, beleértve a naponkénti szállítást, tárolást, a minõségi vizsgálatokat és a különbözõ adókat, kivéve az áfát. Az árnak a mindenkori tényleges, lefejtés helyén mért térfogatra (literre) kell vonatkoznia, a szabványban rögzített fajsúlyhatárokon belül.<br>
A szerzõdéses idõszakban szállító a kedvezmény mértékét nem csökkentheti. Az induló árhoz képest a MOL nagykereskedelmi ár csökkenése esetén a kedvezmény %-os mértékének a növekedését is meg kell határozni."<br>
II. 5. Fizetési feltételek:<br>
"Napi szállítások igazolását követôen a benyújtott számlák alapján 30 naptári napos átutalással, a számláknak a BKV Rt. Pénzügyi Fõosztályához történõ beérkezése után."<br>
II. 6. Ellátási garancia, kötbérfizetési kötelezettség:<br>
A szállítónak ellátási garanciát kell vállalnia: az 1. pont feltételei szerint. A lehívás során megadott szállítási ütemezéstõl való elmaradás esetén a megrendelõ jogosult a szállító költségére más forrásból biztosítani a szerzôdéses mennyiségû és minôségû gázolajat az ellátatlanság megszüntetésére.<br>
II. 8. Szállítás: …"A fuvarozást végzõ megnevezését kérjük az ajánlatban."<br>
II. 9. Átvétel:<br>
Mennyiségi átvétel.<br>
…"Átadó és az átvevô együttesen meggyôzôdik a tartályok, dómfedelek bontatlanságáról, a plombák sértetlenségérõl a lefejtés megkezdése elõtt. Az átvétel szállító hibájából történõ meghiúsulását jelenti, ha a szállítmány bontatlanságáról nem tudnak egyértelmûen és közösen meggyõzõdni."<br>
Minõségi átvétel.<br>
..."A szállító és a megrendelõ pedig 14 napig köteles a lezárt mintát megõrizni. Az adott szállítmányra az átvevõ a minõségi kifogását 14 napon belül teheti meg."<br>
II. 10. Minôséghibából adódó kárelhárítás:<br>
"A szerzõdésben rögzítendõ az elhárítás módja, a keletkezett esetleges kár következményeinek rendezése."<br>
Az ajánlati dokumentáció tartalmazta továbbá a I. pont alatt a beszerzéssel kapcsolatos általános tudnivalókat, III. pontban az egyéb kritériumokat, a IV. pont az ajánlathoz csatolandó hatósági igazolások, nyilatkozatok körét sorolta fel, a V. pont az ajánlatok bontása és elbírálása tárgyban adott ismertetést, a VI. pont pedig 1–8. pontig az ajánlatok formai követelményeire vonatkozó ajánlatkérõi elvárásokat rögzítette. A VI. 8. pont értelmében az ajánlat tartalmazhatja azokat az egyéb információkat, melyek közlését ajánlattevõ fontosnak tartja.<br>
Ajánlatkérô az ajánlatok elbírálására az összességében legelônyösebb ajánlat elbírálási szempontot választotta, mely ajánlatot a 0,8-os szorzószámú beszerzési ár és a 0,2-es szorzószámú "minõségi paraméterek biztosítása és garanciája" bírálati részszempontok alapján kívánta kiválasztani.<br>
Az ajánlattételi határidõre, május 30-ra kérelmezõ és az OMW Hungária Kft. nyújtott be ajánlatot. A kérelmezõ a MOL Rt. nagykereskedelmi árból 2,85% + áfa árengedményt ajánlott, a nagykereskedelmi ár csökkenése esetére nem ajánlotta fel az engedmény mértékének növelését. Az OMW Hungária Kft. a MOL Rt. nagykereskedelmi árból 2,68% + áfa árengedményt ajánlott, valamint a nagykereskedelmi ár csökkenése esetére forintonként további 0,017% kedvezmény biztosítását.<br>
Ajánlatkérõ a június 14-én kelt levelével mindkét ajánlattevõtõl pontosítást kért a szállítási ütemezésre – az ajánlati dokumentáció II. 1. pontjára adott ajánlat értelmezésére nézve. A kérelmezô ajánlatának az "ajánlatkérô ütemezése szerint. Ajánlattevõ vállalja a megrendelések 48 – lehetõség szerint 24 – órán belüli teljesítését" szövegét, az OMW Kft. ajánlatának a "megrendelésnek a kívánt szállítási nap elõtti 11.00 óráig kell vevõszolgálatunkhoz beérkeznie. Az így megrendelt terméket a megrendeléstõl számított 36 órán belül a megadott telephelyre leszállítjuk" szöveget kérte ajánlatkérô egyértelmûen meghatározni.<br>
A kérelmezõ az ajánlatát akként pontosította, hogy az ajánlatában szereplõ szöveget kiegészítette: "a kért kiszállítást megelõzõ munkanap déli 12.00 óráig megadott megrendelések esetében ajánlattevõ garantálja a 24 órán belüli teljesítést".<br>
Az OMW Kft. pontosító válasza így szólt: "Az OMW Hungária Kft. Vevõszolgálati Csoportjához szállítást megelõzõ nap 11.00 óráig beérkezett BKV Rt. gázolaj szállítására vonatkozó megrendeléseit, az ajánlati dokumentáció II. témakör 3. pontjában (Teljesítési helyek és átvételi idõpontok) foglaltakat elfogadva, a megrendelést követõ napon a BKV Rt. telephelyekre lebontott nyitvatartási idején belül, a megrendelésben kért idõpontban a OMW Hungária Kft. teljesíti."<br>
Ajánlatkérõ a kérelmezõ ajánlatát érvénytelennek nyilvánította, arra hivatkozva, hogy az nem felelt meg az ajánlati dokumentáció II. 4., II. 6., II. 8., II. 9. és II. 10. pontjában foglaltaknak.<br>
A június 19-én tartott eredményhirdetésen ajánlatkérõ az OMW Kft. ajánlatát hirdette ki nyertesnek.<br>
Kérelmezõ június 22-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint egyik érvénytelenítési indok sem helytálló, ajánlata mindenben megfelelt az ajánlati felhívásban és dokumentációban foglaltaknak.<br>
A dokumentáció II. 4. pontjának való megfelelést illetõen elõadta, hogy miután plusz költségként csak az áfát adta meg, ebbõl egyenesen következik, hogy nem számít fel költséget, tehát a nagykereskedelmi ár tartalmazza a szállítási, tárolási és minõségvizsgálati költséget.<br>
A II. 6. ponttal kapcsolatos érvénytelenségi ok cáfolataként közölte, hogy nem kellett nyilatkoznia a szerzõdésszegésbõl eredõ károk megtérítésére vonatkozóan, mert a Ptk. ezt a kérdést rendezi, azaz pótolja az ajánlattevõi nyilatkozatot.<br>
A II. 8. pontra vonatkozó indokra nézve elõadta, hogy ajánlatában megnevezte a szállítást végzõ alvállalkozóját, továbbá nem tartja érvénytelenségi oknak a minimálisan megrendelhetõ mennyiség megadását, ez csak egy többletinformáció volt az ajánlatkérõ részére.<br>
A II. 9. és II. 10. pontra való hivatkozással történt érvénytelenségi ok tekintetében az ajánlatához csatolt "Általános feltételek"-re hivatkozott, amely dokumentum az ajánlati dokumentációban foglaltaknak megfelelõen tartalmazza a mennyiségi és minõségi átvétellel, valamint a minõséghibából adódó kárelhárítással kapcsolatos szerzõdéses ajánlatát.<br>
A jogorvoslati eljárásban július 11-én tartott tárgyaláson történt iratismertetésen elhangzottak alapján a jogorvoslati kérelmét kiegészítette.<br>
Kifogásolta, hogy ajánlatkérõ ajánlatpontosításnak tekintette az OMW Kft. válaszát annak ellenére, hogy – álláspontja szerint – az nem pontosítás, hanem ajánlatmódosítás volt, mert a lehívások teljesítésére rövidebb idõtartamot tartalmazott, mint ami az ajánlatban volt. Közölte, hogy ajánlatkérõnek ezen okból érvénytelennek kellett volna minõsíteni az OMW Kft. ajánlatát. A nyertes ajánlat tekintetében érvénytelenségi okként hivatkozott arra is, hogy a bontási jegyzõkönyvbõl következtethetõen az OMW Kft. ajánlata nem tartalmazott egyösszegû ajánlati árat.<br>
Ajánlatkérõ a június 28-án kelt észrevételében kérte a jogorvoslati kérelem elutasítását. Fenntartotta az érvénytelenné nyilvánítás indokait, valamint közölte, hogy nem kért az ajánlattevôktôl szerzôdéstervezetet, ezért az ajánlatok értékelése során figyelmen kívül hagyta mindkét ajánlattevõ szerzõdéstervezetét. Álláspontja szerint a kifogásolt tartalmi hiányosságok arra vezethetõk vissza, hogy kérelmezõ nem az ajánlati dokumentáció szerinti felépítésben és tartalommal készítette el ajánlatát.<br>
Az OMW Kft. észrevételében szintén a jogorvoslati kérelem elutasítását kérte, az ajánlatok elbírálásának a Kbt.-ben elõírtaknak való megfelelõségére hivatkozva.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy kérelmezõ írásban elõterjesztett jogorvoslati kérelme megalapozatlan.<br>
A közbeszerzésekrõl szóló 1995. évi XL. törvény 43. § (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Ezen elõírásból következõen rendelkezik úgy az 52. § (2) bekezdés d) pontja, hogy érvénytelen az ajánlat, ha "az nem felel meg az ajánlati felhívásban, illetõleg a dokumentációban meghatározott feltételeknek".<br>
A Döntõbizottság az ajánlatkérõ által hivatkozott érvénytelenségi indokok szempontjából megvizsgálta a kérelmezõ ajánlatát, és megállapította, hogy a kérelmezõ ajánlata nem felel meg az ajánlati dokumentációban meghatározott szerzõdéses feltételeknek.<br>
A dokumentáció II. 4. pontja szerint az ajánlati ár megadására vonatkozó szerzõdésajánlati résznek tartalmaznia kellett azt a szöveget, hogy a megajánlott ár tartalmazza a naponkénti szállítási, tárolási és vizsgálati költségeket is. A kérelmezõ ajánlata ezzel szemben sehol nem tartalmaz olyan utalást, hogy ezen költségek részét képezik a megajánlott árnak.<br>
Kérelmezõ ezen érvénytelenségi indokkal szemben arra hivatkozott, hogy azáltal, hogy az áron felüli tételként csak az áfát adta meg, következtetni lehet arra, hogy a többi költséget tartalmazza a megajánlott ár. A Döntõbizottság nem fogadta el a kérelmezõ érvelését. A Ptk. 205. (1) bekezdése szerint a szerzõdés a felek akaratának kölcsönös és egybehangzó kifejezésével jön létre. A (2) bekezdés alapján a szerzõdés létrejöttéhez a feleknek a lényeges, valamint bármelyikük által lényegesnek minõsített kérdésekben való megállapodása szükséges.<br>
Ajánlatkérõ azzal, hogy az ajánlati dokumentációban külön kiemelte a szóban forgó költség elemek viselésében való megállapodást, e kérdésben is egybehangzó, kifejezett nyilatkozat kell a szerzõdés létrejöttéhez, nem elegendõ az, hogy ajánlatkérõ az ajánlat szövegébõl esetlegesen kikövetkeztethette volna a kérelmezõ ügyleti akaratát.<br>
A kérelmezõ ajánlatának 7. pontjában a számlák kiegyenlítéseként a számla kiállításától számított 30 naptári nap szerepel, szemben az ajánlati dokumentáció II. 5. pontja szerinti, a számláknak az ajánlatkérõ pénzügyi Fôosztályához történô beérkezését követô 30 naptári napon történô átutalással kitétellel. Ez kb. 5 napos eltérést jelent a két szerzõdéses feltétel között.<br>
A dokumentáció II. 6. pontjában foglaltaknak sem felel meg a kérelmezõ ajánlata, mivel saját hibájából elõálló ellátatlanság esetére egy olyan megszorítást vett be a szerzõdéses feltételébe, hogy ajánlatkérõ a legkedvezõbb árfekvéssel szerezheti be más forrásból a beszerzés tárgyát képezõ terméket. Ez a kikötés kérelmezõ részérõl nyilvánvalóan a kárenyhítési kötelezettség jegyében került be az ajánlatba, azonban a saját hibájából elõállt ellátási gond ajánlatkérõ általi megoldását nem nehezítheti meg. Ajánlatkérõ a fenti megszorítás miatt kétségekben maradt a teljes kára megtérítése tekintetében, ezért az ajánlat e része tekintetében is hiányzik a felek egybehangzó, kölcsönös akaratának kifejezése.<br>
A Döntõbizottság nem tartja helytállónak érvénytelenségi indokként a dokumentáció II. 8. pontjában foglaltakra való hivatkozást, mert az ajánlattal szemben támasztott formai követelményeknek való megfelelés körébe tartozik annak megítélése, hogy egy bizonyos szerzõdéses feltétel tekintetében az ajánlat melyik részében nyilatkozik az ajánlattevõ. Ajánlatkérõ a formai követelményeket a VI. fejezet 1–8.-ig terjedõ alpontjaiban határozta meg. Az alvállalkozó igénybevétele esetén felmerülõ költségviselés kérdése ezen belül a 6. és 7. alpont szerinti ajánlati részhez – a részletes, kidolgozott ajánlathoz és az árajánlathoz – tartozik, ezen belül ajánlatkérõ nem határozott meg sorrendet, így a sorrendiség betartására nézve nem is támaszthat elvárást az ajánlattal szemben.<br>
A minimálisan rendelhetõ mennyiség megadása sem érvénytelenségi ok, mert nem ellentétes az ajánlatkérõ szerzõdéses feltételeivel, az csupán többletinformációnak tekinthetõ.<br>
A dokumentáció II. 9. és II. 10. pontjaiban foglaltakra alapított érvénytelenségi ok helytálló. A közbeszerzési eljárás ura az ajánlatkérõ, a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában rögzített alapelvek – a verseny tisztasága és esélyegyenlõség – betartása mellett a verseny feltételeit az ajánlatkérõ határozza meg. Az ajánlattevõ általános feltételeit tartalmazó ajánlat csak akkor érvényes, ha az általános feltételek szerinti szerzõdéses tartalom teljes mértékben megfelel az ajánlati felhívásban, illetõleg dokumentációban foglalt ajánlatkérõi feltéteknek. Kérelmezõ a dokumentáció II. 9. és II. 10. pontjában meghatározott szerzõdéses feltételekre – mennyiségi és minôségi átvétel módja, a minôséghibából adódó kárelhárítás – az általános feltételei becsatolása útján adott ajánlatot. Ezen dokumentum tartalma azonban eltért az ajánlati dokumentáció II. 9. és II. 10. pontjában rögzített feltételektõl. Az eltérések a következõk:<br>
Ajánlatkérõ a dokumentáció II. 9. pontjában a mennyiségi átvétel módjának meghatározásánál – többek között – elõírta, hogy a lefejtés megkezdése elõtt a felek meggyõzõdnek "a tartályok, dómfedelek bontatlanságáról, a plombák sértetlenségérõl". Kérelmezõ e pontra adott ajánlata a szállítási szerzõdés 15. pontjában e kérdést szabályozóként hivatkozott általános feltételek 10.1.1. pontjából és az e ponthoz fûzött "Az általános feltételek módosul és kiegészül" ún. eltérési nyilatkozat 10.2.2. pontjában foglaltakból tevõdik össze.<br>
Kérelmezõ ajánlata a dokumentáció II. 9. pontjában foglalt, a lefejtés megkezdése elõtti ellenõrzési mûveletekre vonatkozó feltételt nem tartalmazza.<br>
A dokumentáció II. 9. pontjának a minõségi átvételre vonatkozó részével sem egyezik a kérelmezõ ajánlatának a mennyiségi átvételhez hasonló módon megadott része.<br>
Az ajánlati dokumentáció szerint az ajánlatkérõ az átvételtõl számított 14 napon belül teheti meg a minõségi kifogását. Az ún. eltérési nyilatkozat 10.2.1. pontjával módosított általános feltételek 10.1.2. pontja nem teszi lehetõvé 14 napig a minõségi kifogás megtételét, ennek lehetõségére csak közvetve – de nem kifejezetten – utal azáltal, hogy az ún. eltérési nyilatkozat szerint a mintákat 14 naptári napig kell megõrizni. Kifejezett nyilatkozat hiányában a minõségi kifogás megtételére rendelkezésre álló határidôre tett kérelmezôi ajánlat eltér a dokumentáció szerinti feltételtô.<br>
A dokumentáció II. 10. pontjában "Minõséghibából eredõ kárelhárítás" címen ajánlatkérõ nem fogalmazta meg szerzõdéses feltételeit, csak annyit közölt, hogy ez majd a szerzõdésben kerül rögzítésre. Nem volt tehát olyan ajánlatkérõi kikötés, melynek meg kellett volna felelnie az ajánlattevõ szerzõdéses ajánlatának. Ezért a Döntõbizottság nem tartja helytállónak azt az érvénytelenségi indokot, hogy a kérelmezõ ajánlata 12. pontja mind formailag, mind tartalmilag eltér a dokumentációban foglaltaktól.<br>
Mindezekre tekintettel a Döntõbizottság megállapította, hogy a kérelmezõ ajánlata eltér az ajánlati dokumentáció II. 4., II. 5., II. 6., II. 8. és II. 9. pontjától, ezért az érvénytelen.<br>
A Döntõbizottság a kérelmezõnek a tárgyaláson elõadott kérelemkiegészítésére megvizsgálta az OMW Kft. ajánlatát és megállapította, hogy az érvénytelen.<br>
A dokumentáció II. 1. pontja értelmében az ajánlatkérõ a napi kb. 100-150 ezer l gázolaj szállítására vonatkozó lehívásait másnapi szállítással kell teljesíteni (a hétvégek és munkaszüneti napok kivételével).<br>
Az OMW Kft. ajánlatában felajánlotta, hogy a kívánt szállítási nap elõtti 11.00 óráig a vevõszolgálatához beérkezett megrendelt mennyiséget a megrendeléstõl számított 36 órán belül a megadott telephelyre leszállítja. Eszerint az ajánlati feltétel szerint a nyertes a vevõszolgálatához a tárgyi napon 11.00 órakor beérkezett lehívásnak a következõ napon 23.00 órakor is eleget tehetne, azaz olyan idõpontban, amikor a dokumentáció II. 3. pontja szerint ajánlatkérõ telephelyein nincs átvétel, tehát a másnapi szállítás nem realizálódhat. Ez a feltétel nem felel meg az ajánlati dokumentáció II. 1. pontjában foglalt feltételnek.<br>
Ajánlatkérõ pontosítást kérõ levelére az OMW Kft. a megrendelést követõ napon a telephelyek nyitvatartási idejéig ajánlotta fel a szállítást a megrendelés napján 11.00 óráig vevõszolgálatára beérkezett lehívások esetére. Ez a feltétel már eleget tett a dokumentáció II. 1. pontja szerinti ajánlatkérõi elvárásnak.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján ajánlatkérõ az ajánlatok elbírálása során írásban felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása végett. A felvilágosítást kérõ levélre adott válaszban azonban ajánlattevõ a nyílt eljárásra vonatkozóan a Kbt. 26. §-ában foglalt rendelkezés – az ajánlathoz való kötöttség – folytán nem térhet el az ajánlat tartalmától.<br>
A Döntõbizottság megállapította, hogy az ajánlatkérõ pontosítást kérõ levelére az OMW Kft. által adott válasz tartalmában eltért az eredeti ajánlattól, az érvénytelen ajánlat érvényessé tétele céljából módosította azt. Ajánlatkérõnek már a pontosításra való felhívása sem volt helytálló, mert fogalmilag kizárt az OMW Kft. ajánlatának akkénti értelmezése, miszerint egy adott napon ajánlatkérõ munkaidejének, vagy akár átvételi idejének kezdetétôl számított 36. óra a következô nap 13. óráján belüli. Az ajánlatkérõ átvételi idejének kezdetétõl, 6.00 órától a következõ nap átvételi idejének befejezéséig ugyanis csak 31 óra telik el. A nem egyértelmû ajánlat érvényessé tételére vonatkozó egyenlõ esély biztosítása a pontosítás kérés útján azonban még nem volt jogsértõ ajánlatkérõ részérõl. Ajánlatkérõ jogsértése abban állt, hogy egy eleve érvénytelen ajánlatot érvényessé, sõt nyertessé minõsített a közbeszerzési eljárásban.<br>
Ajánlatkérõ a dokumentációban nem tért ki a nyertessel kötendõ szerzõdésnek annak lejárata elõtti megszûnése esetére.<br>
Az OMW Kft. ajánlatához csatolt szállítási szerzõdés ajánlat viszont tartalmazott ezen esetkörre is kitételt, nevezetesen:<br>
"8. Megszûnés:<br>
Felek jelen szerzõdést az alábbi esetekben írásban, azonnali hatályú felmondással mondhatják fel, amennyiben: bármikor, ha felek közül bárki megszegi, elmulasztja bármely, jelen szerzõdés szerinti kötelezettségének teljesítését és annak írásban megállapított póthatáridõben (8 nap) sem tesz eleget."<br>
Ez azt jelenti, hogy az OMW Kft. egy adott számlája ellenértékének 53 napon túli (45 + 8) kiegyenlítése esetén azonnali hatállyal felmondhatja a szerzõdést.<br>
A Ptk.-nak a szerzõdésszegésre vonatkozó 298–317. §-ban rögzített szabályai nem teszik lehetõvé a szerzõdés felmondását az itt megszövegezett ok miatt. A 321. § (1) bekezdése ugyan lehetõvé teszi, hogy a felek megállapodjanak a felmondási ok(ok)ra nézve, de ajánlatkérõ a dokumentációban nem adott lehetõséget e kérdésben való megállapodásra.<br>
Ezért az OMW Kft.-nek a szállítási szerzõdés 8. pontjában foglalt szerzõdéses feltételek nem felelnek meg a dokumentációban foglaltaknak.<br>
A Döntõbizottság megállapítja, hogy az OMW Kft. ajánlata érvénytelen, mert a fenti okoknál fogva eltér ajánlatkérõnek az ajánlati dokumentációban foglalt szerzõdéses akaratától.<br>
Az OMW Kft. ajánlatát tehát ajánlatkérõnek érvénytelennek kellett volna nyilvánítania.<br>
Ajánlatkérõ az OMW Kft. ajánlata érvénytelenné nyilvánítása elmulasztásával, továbbá ezen érvénytelen ajánlat nyertessé minõsítésével a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel megsértette az 52. § (1) bekezdését és az 59. § (1) bekezdését.<br>
A Döntõbizottság a jogorvoslati kérelemnek a kérelmezõ ajánlata érvénytelenségének vitatására vonatkozó részében elutasította, mert megállapította, hogy a kérelmezõ ajánlata érvénytelen.<br>
A Döntõbizottság megállapította, hogy az OMW Kft. ajánlata is érvénytelen, ezért az OMW Kft. ajánlata érvényessé és nyertessé nyilvánítása miatt megsemmisítette az ajánlatkérõ döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), c), d) és h) pontja szerint rendelkezett. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. július 24.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>