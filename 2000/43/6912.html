<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6912)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.360/11/2000<br>
<br>
Tárgy: a Contur Bau Kft. jogorvoslati kérelme Pásztó Önkormányzatának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Petrik Ferenc ügyvéd (1012 Budapest, Mikó u. 14.) által képviselt Contur Bau Építõipari és Kereskedelmi Kft. (1149 Budapest, Mogyoródi út 32., a továbbiakban: kérelmezõ) kérelmezõ kérelmét, amelyet a dr. Szentmiklósi Péter ügyvéd (1036 Budapest, Kolosy tér 5–6.), által képviselt Pásztó Város Önkormányzat (3060 Pásztó, Kölcsey u. 35. a továbbiakban: ajánlatkérõ) "Pásztó város szennyvíztisztító telepen tisztítási hatásfok növelése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, illetve a felek nyilatkozatai alapján az alábbi tényállást állapította meg:<br>
Ajánlatkérõ a K. É. 2000. február 2-án megjelent 5. számában részvételi felhívást tett közzé elõminõsítési eljárás megindítására. A beszerzés tárgyaként Pásztó város 970 m3/d kapacitású szennyvíztisztító telepén a tisztítási hatásfok növelésére és a tisztítókapacitás 2000 m3/d értékre növelése, valamint a szennyvízcsatorna-hálózat bõvítése I. ütemének megvalósítása került megjelölésre.<br>
Ajánlatkérõ ezen közbeszerzési eljárás során 2000. május 9-én eredményt hirdetett, melynek során nyertesként a Földgép Kft. került megjelölésre. Ezen ajánlatkérõi döntés ellen jogorvoslati kérelmet nyújtott be a kérelmezõ 2000. május 12-én, melyben kifogásolta, hogy ajánlatkérõ az ajánlatok elbírálásakor az ajánlati felhívásban meghatározott szempontokkal ellentétesen járt el, illetve kérelmezõ álláspontja szerint õ tette az összességében legelõnyösebb ajánlatot.<br>
Döntõbizottság 2000. június 7-én kelt D.167/10/2000. sz. határozatában ajánlatkérõnek a közbeszerzési eljárást lezáró döntését megsemmisítette, és megállapította, hogy ajánlatkérõ megsértette a közbeszerzésekrõl szóló többször módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdésében foglaltakat, vagyis a kérelmezõ tette az összességében legelõnyösebb ajánlatot, megelõzve mind a kihirdetett nyertest, mind az õt követõ második helyezett Alterra Kft.-t.<br>
A Döntõbizottság fent jelzett határozatának kézhezvételét követõen ajánlatkérõ 2000. június 27-én kérte az ajánlattevõk nyilatkozatát, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított újraértékelésre tekintettel 2000. október 8-áig fenntartják-e ajánlatukat. Amennyiben igen, az ajánlati biztosíték szükséges meghosszabbítását kérte, mint az elbírálás feltételét. Az ajánlati biztosítéknak az új ajánlati kötöttség idõpontjáig kell érvényesnek lennie.<br>
A kérelmezõ kérdésére ajánlatkérõ közölte, hogy az ajánlati kötöttség végsõ határideje 2000. október 8. Az ajánlattevõk nyilatkozatai az alábbiak szerint beérkeztek:<br>
– a Betonút Rt. (a Stabil konzorcium nevében),<br>
– a kérelmezõ,<br>
– az Alterra Kft. nyilatkozattal és a bankgarancia meghosszabbításával,<br>
– a Földgép Kft. (miután készpénz befizetésével nyújtotta a bankgaranciát) pusztán a nyilatkozatával nyilvánította ki az ajánlata fenntartását.<br>
Az ajánlatkérõ képviselõ-testülete 2000. augusztus 1-jén hozta meg 146/2000. (VIII. 1.) sz. határozatát, amelyben az Alterra Építõipari Kft. került nyertesként megjelölésre.<br>
A nyertest követõ legkedvezõbb ajánlatot tevõként a Földgép Építõipari és Szolgáltató Kft.-t jelölte meg. A kérelmezõ ajánlatát ajánlatkérõ érvénytelennek nyilvánította, amelynek indokolására elõadta: a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
Indokolás: "A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése kimondja, hogy az eljárás elõkészítésében a felhívás és a dokumentáció elkészítése során vagy az eljárás más szakaszában az ajánlatkérõ nevében nem járhat el, illetve az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet.<br>
A közbeszerzési eljárás tárgya a Dél-nógrádi Vízügyi Kft. által üzemeltetett tisztítótelep tisztítási hatásfokának javítása, a tisztítókapacitás és a csatornahálózat bõvítése. Az ajánlatkérõ a beruházás jellegébõl adódóan természetesen az üzemeltetõt az eljárás egyes szakaszaiba bevonta – konzultációs kérdések megválaszolása, részvétel a konzultáción és a helyszíni szemlén és a tisztítótelep bemutatása (2000. IV. 7.) – az ajánlatkérõ munkájának segítése érdekében. A kérelmezõ a konzultáció idõpontját követõen együttmûködési megállapodást kötött (2000. IV. 10.) a Dél-nógrádi Vízügyi Kft.-vel, miszerint a Dél-nógrádi Vízügyi Kft. alvállalkozóként közremûködik a kivitelezésben, tanácsadóként közremûködik a kivitelezés irányításában (ez az együttmûködési megállapodás a kérelmezõ ajánlatának 20. oldalán található). A Dél-nógrádi Vízmû Kft. mint érdekelt gazdálkodó szervezet a Contur Bau Rt.-vel munkavégzésre irányuló egyéb jogviszony körébe esõ alvállalkozói viszonyba került, így a közbeszerzési eljárásban nem vehet részt. A kérelmezõ ajánlata pedig a Dél-nógrádi Vízmû Kft.-vel való kapcsolatára tekintettel, mint ajánlattételre nem jogosulttól származó, érvénytelen.<br>
Tekintettel a fentiekre a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdésében foglaltak alapján a kérelmezõ nem lehet ajánlattevõ, a Dél-nógrádi Vízmû Kft. nem lehet alvállalkozó tárgyi közbeszerzési eljárásban.<br>
A kérelmezõ és a Dél-nógrádi Vízmû Kft. által kötött együttmûködési megállapodás megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>át, és ezzel a Kbt. 52. § (2) bekezdés b) pontja alapján az ajánlattevõ ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>alapján az ajánlatkérõ köteles biztosítani, ajánlattevõ pedig köteles tiszteletben tartani a verseny tisztaságát, nyilvánosságát. A kérelmezõ annak tudatában írta alá az együttmûködési megállapodást a Dél-nógrádi Vízmû Kft.-vel, hogy a konzultáción és a helyszíni szemlén meggyõzõdhetett arról, hogy a Dél-nógrádi Vízmû Kft. az ajánlatkérõ oldalán vett részt az eljárásban. Ezáltal (többletinformációval rendelkezõ alvállalkozó bevonása) súlyosan megsértette a Kbt. 24. §-át.<br>
Amennyiben a kérelmezõ ajánlatát a fentiek miatt nem kellett volna érvénytelenné nyilvánítani, és értékelésre sor kerülhetett volna, úgy a vállalt helyi munkaerõ maximum fõben megjelölt létszámára tekintettel az ajánlat olyan módon való újraértékelésére kellene sort keríteni, hogy alvállalkozónként egy fõvel, így összesen 6 fõvel kell a helyi munkaerõ résszempontjára adható pontszámot kiszámolni. Ennek indoka, hogy a helyi munkaerõ alkalmazásának ajánlattevõ által ilyen módon megadott adatai nem vehetõk figyelembe, hiszen a maximummal jelölt felsõ határ megjelölésével ajánlattevõ nem a számok szerinti fõ alkalmazására vállalt kötelezettséget, és az így megjelölt vállalásának akkor is eleget tesz, ha alvállalkozónként csupán egy személyt foglalkoztat."<br>
Ezen ajánlatkérõi döntés ellen nyújtott be jogorvoslati kérelmet 2000. augusztus 7-én a kérelmezõ, amelyben kérte, hogy a Döntõbizottság semmisítse meg ajánlatkérõ 2000. augusztus 1-jén kihirdetett, a kérelmezõi ajánlat érvénytelenségére vonatkozó döntését, illetve a nyertesre vonatkozó döntést. Hívja fel ajánlatkérõt a Kbt. szabályainak megfelelõ eljárásra, kötelezve ajánlatkérõt a Döntõbizottság D.167/10/2000. sz. határozat szerinti újraértékelésre, szabjon ki bírságot ajánlatkérõvel szemben és kötelezze õt az eljárási díj, a költségek és az ügyvédi munkadíj viselésére. Kérte továbbá, hogy a Döntõbizottság ideiglenes intézkedésként tiltsa meg a szerzõdés megkötését.<br>
Álláspontja szerint ajánlatkérõnek az újraértékelést követõen kihirdetett döntése ellentétes a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában és 25. §-ában rögzített alapelvével, illetve ellentétes a Kbt. 31. § (2) és (5) bekezdésével, valamint az 59. § (1) bekezdésében foglaltakkal, illetve ellentétes a Döntõbizottság D.167/10/2000. sz. határozatában foglalt rendelkezésekkel is.<br>
Részletes indokolásképpen kérelmezõ az alábbiakat adta elõ: a Döntõbizottság a hivatkozott határozatában megállapította, hogy kérelmezõ tette az összességében legkedvezõbb ajánlatot, ajánlatkérõ újraértékelte azokat, majd kérelmezõ ajánlatát érvénytelenné nyilvánította, nyertesként pedig az Alterra Kft.-t jelölte meg. A döntés indokául a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdését és az 52. § (2) bekezdés b) pontját jelölte meg. A közbeszerzési eljárásban ajánlatkérõ oldalán bevont – üzemeltetõ – Dél-nógrádi Vízmû Kft.-vel kérelmezõ megállapodást kötött az ajánlati idõszakban. Kérelmezõ álláspontja szerint a jogorvoslati eljárásban a Döntõbizottság megvizsgálta az érvényesség szempontjait, és kérelmezõ ajánlatát is érvényesnek találta. Ezzel ellentétes döntést ajánlatkérõ már nem hozhatott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján ajánlatkérõnek kellett volna ügyelnie arra, hogy a Dél-nógrádi Vízmû Kft.-t ne vonja be az eljárásba. A Dél-nógrádi Vízmû Kft. nem járt el az ajánlatkérõ nevében és nem is "érdekelt gazdálkodó szervezet", egyebekben pedig kérelmezõvel nincs munkavégzésre irányuló jogviszonya. Álláspontjuk szerint a Kbt. 31. § (2) bekezdése alapján az eljárás elõkészítésében a felhívás, illetve a dokumentáció elkészítése során, vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdálkodó szervezet, illetõleg az olyan személy vagy szervezet, amely az érdekelt gazdálkodó szervezettel munkaviszonyban vagy munkavégzésre irányuló egyéb viszonyban áll. Kérelmezõ álláspontja szerint ezen hivatkozott törvényhelynek az a helyes értelmezése, hogy ajánlatkérõnek kell ügyelnie a Kbt. ezen hivatkozott rendelkezésének betartására, mikor az eljárásban a részérõl közremûködõket kiválasztja. Az ajánlatkérõ jelen eljárásban arra a téves álláspontra helyezkedett, hogy nem is jelentkezhet olyan cég, amely egyik alkalmazottját az ajánlatkérõ bevonta az eljárásba.<br>
Az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdésében foglaltak értelmében lehetõsége lett volna arra, hogy nyilatkozatot kérjen a Dél-nógrádi Vízmû Kft.-tõl arra vonatkozólag, hogy az eljárásban nem vesz részt ajánlattevõként vagy alvállalkozóként. Az ilyen nyilatkozat hiánya miatt kizárt ajánlattevõ a Döntõbizottsághoz fordulhat jogorvoslatért. Kérelmezõ álláspontja szerint tévesen hivatkozik az ajánlatkérõ a Kbt. 31. § (2) bekezdésére, mert egyrészt a Dél-nógrádi Vízmû Kft. nem járt el az ajánlatkérõ oldalán jelen közbeszerzési eljárásban, másrészt nem tekinthetõ érdekelt gazdálkodó szervezetnek.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében foglalt korlátozó rendelkezések arra az esetre vonatkoznak, amennyiben az érdekelt gazdálkodó szerv az ajánlatkérõ nevében nem járhat el az eljárás elõkészítésében, a felhívás, a dokumentáció elkészítése során, illetve az eljárás egyéb szakaszában. A Dél-nógrádi Vízmû Kft. semmilyen összeköttetésben nincsen Pásztó város önkormányzatával, a társaság tulajdonosa több mint 20 önkormányzat, Pásztó város önkormányzatának nincs semmilyen rendelkezési joga a társaságban.<br>
A kft. ügyvezetõ igazgatójának, Borbás Jánosnak nyilatkozata szerint egyáltalán nem vett részt a közbeszerzési eljárás elõkészítésében, semmilyen közbeszerzési eljárással kapcsolatos dokumentumot nem ismer, így azok elkészítésében sem vehetett részt. Az megfelel a valóságnak, hogy az ajánlatkérõ kívánságára a konzultáción részt vett, de csak annak érdekében, hogy szakmai tanácsokkal segítse a kivitelezõket, de a közbeszerzési eljárás tárgyával kapcsolatosan semminemû többletinformációval nem rendelkezett. A Dél-nógrádi Vízmû Kft. a jelen eljárásban nem minõsülhet érdekelt gazdálkodó szervezetnek, ugyanis nem tekinthetõ a közbeszerzés tárgyával kapcsolatos gazdasági tevékenységet végzõ gazdálkodó szervezetnek. A fenti kitétel elsõsorban a konkrét eljárásban pályázó ajánlattevõkre vonatkozik, illetve azokra, akik a közbeszerzés tárgyát állítják elõ, szolgáltatják vagy forgalmazzák. Ezek egyikének sem felel meg a hivatkozott kft.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének a) pontjára való hivatkozás, mely szerint a korlátozás vonatkozik az érintett gazdálkodó szervezettel munkaviszonyban, vagy munkavégzésre irányuló egyéb jogviszonyban álló személyre is, szintén téves. A kérelmezõ egyáltalán nem áll munkaviszonyban, vagy munkavégzésre irányuló egyéb jogviszonyban a Dél-nógrádi Vízmû Kft.-vel. A kérelmezõ által becsatolt együttmûködési megállapodás nem tekinthetõ a Ptk.-ban foglalt alvállalkozói szerzõdésnek, mivel ennek lényegi tartalmi elemei hiányoznak. Álláspontjuk szerint ezen együttmûködési megállapodás szándéknyilatkozatként értelmezhetõ, legfeljebb mindösszesen egy felfüggesztõ feltételhez köthetõ szerzõdésnek tekinthetõ. Erre figyelemmel vitatható az összegzés indokolásának azon kitétele, miszerint a Dél-nógrádi Vízmû Kft. a kérelmezõvel munkavégzésre irányuló egyéb jogviszony körébe esõ alvállalkozói viszonyba került.<br>
Tévesen értelmezi ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdését is, amikor álláspontja szerint ezen bekezdés alapján a törvény megsértése esetén nem az alvállalkozókat, hanem a fõvállalkozókat mint ajánlattevõket kell kizárni.<br>
Kérelmezõ álláspontja szerint ezen törvény egyértelmûen arra utal, hogy nem lehet alvállalkozó az a gazdálkodó szervezet, amellyel kapcsolatosan a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésben foglalt összeférhetetlenségi ok fennáll. Ajánlatkérõ álláspontja szerint a kérelmezõ által megjelölt alvállalkozóval szemben nem merült fel összeférhetetlenségi ok, tehát ha ezen összeférhetetlenségi ok esetleg valóságos is lenne, ebben az esetben sem az érintett ajánlattevõre vonatkozhatna a Kbt. azon kitétele, miszerint nem vehet részt az eljárás további szakaszában, hanem kizárólag az alvállalkozókra.<br>
A fentiek alapján kérelmezõvel szemben egyáltalán nem állnak fenn kizárási okok.<br>
A verseny tisztaságának, illetve az esélyegyenlõség alapelvének sérülése sem áll fenn, tekintettel arra, hogy kérelmezõ a közbeszerzési eljárás során semmilyen többletinformációhoz nem juthatott.<br>
Az ajánlatkérõ oldalán, a konzultáció során, illetve a helyszíni szemlén a bevont Dél-nógrádi Vízmû Kft.-tõl bárki kérhetett felvilágosítást, illetve információt a közbeszerzés tárgyára, így ennek alapján ajánlatkérõ tévesen hivatkozik arra, hogy kérelmezõ többletinformációkhoz jutott, tekintettel arra, hogy a felvilágosításkérés formájában elvileg bármely ajánlattevõ hozzájuthatott ugyanezen információkhoz.<br>
Kérelmezõ elõ kívánta azt is adni, hogy a Pásztói Önkormányzat polgármesterének jelenlétében megtartott Dél-nógrádi Vízmû Kft. taggyûlése elfogadta azt a határozatot, amely a társaság tervezett veszteségének csökkentésére a használaton kívüli gépek kapacitásának lekötésére vonatkozóan rendelkezett, hogy a társaság keressen kapcsolatot pályázatra jelentkezõ cégekkel, és vállaljon munkát a kivitelezésben. Ennek bizonyítására kérték tanúként meghallgatni a Dél-nógrádi Vízmû Kft. ügyvezetõjét, Borbás Jánost.<br>
Kérelmezõ sérelmezte továbbá azt is, hogy ajánlatkérõ a Döntõbizottság D.167/10/2000. sz. határozatában adott iránymutatásoktól eltérõen, illetve azt teljes mértékben figyelmen kívül hagyva értékelte újra az ajánlatokat, új bírálati szempontrendszert állítva fel.<br>
Ajánlatkérõ érdemi észrevételében kérte a megalapozatlan kérelem elutasítását. Indokolásul az alábbiakat adta elõ: a Kbt. szabályai és a Döntõbizottság D.167/10/2000. sz. határozata alapján újraértékelte az ajánlatokat. Ennek során okszerû döntést hozott kérelmezõvel kapcsolatosan is.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerinti érvénytelenséget a Kbt. 31. §-ának az ajánlatkérõ nevében eljáró személyekkel kapcsolatos szabályok alapozzák meg.<br>
A Dél-nógrádi Vízmû Kft.-t ajánlatkérõ felkérte 2000. március 17-én és április 3-án, hogy megbízottként vegyen részt a helyszíni szemlén, illetve válaszoljon az ajánlattevõk részérõl ott felmerült kérdésekre. A 2000. április 7-i helyszíni szemlén és konzultáción ez meg is történt. A kérelmezõ a helyszíni szemlét követõen kötött szerzõdést a Dél-nógrádi Vízmû Kft.-vel.<br>
A 2000. április 10-én aláírt együttmûködési megállapodásra tekintettel munkavégzésre irányuló egyéb jogviszonynak minõsülõ alvállalkozói viszonyba kerültek egymással, így a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének a) pontjában rögzített eset ajánlatkérõ álláspontja szerint bekövetkezett. Egyébként a kérelmezõ éppen ezen szerzõdés alapján jelentett be további 6 fõ helyi munkaerõ alkalmazását.<br>
Ajánlatkérõ álláspontja szerint kérelmezõ önmagának is ellentmond azon állításával, hogy a Dél-nógrádi Vízmû Kft.-vel kötött szerzõdése nem tekinthetõ alvállalkozói szerzõdésnek, ugyanakkor ajánlatának 15. oldalán 6 fõ helyi munkaerõ foglalkoztatását éppen e szerzõdésre alapozza.<br>
Ajánlatkérõ elõadta továbbá, hogy a Dél-nógrádi Vízmû Kft.-nek tulajdonosa az Észak-magyarországi Regionális Vízmû, aki kisebbségi tulajdonnal rendelkezik. A társaság további tulajdonosai a helyi önkormányzatok, melyek között a legnagyobb tulajdoni hányaddal (29%-kal) éppen az ajánlatkérõ, a Pásztói Önkormányzat rendelkezik.<br>
A fentiek alapján a Dél-nógrádi Vízmû Kft.-nél egyetlen minõsített többséghez kötött döntés sem hozható meg az ajánlatkérõ nélkül. Ez megítélésük szerint egyértelmûen azt eredményezi, hogy az ajánlatkérõnek döntõ befolyása van a Dél-nógrádi Vízmû Kft. mûködésére.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése kimondja, hogy amennyiben a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó, vagy az ott felsorolt személyekkel a (2) bekezdés a)–d) pontja szerint viszonyban álló érdekelt gazdálkodó szervezet.<br>
Ajánlatkérõ továbbra is fenntartja azon álláspontját, miszerint a fent idézett törvényi rendelkezés alapján a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerint a kérelmezõ ajánlatát, mint az eljárásban részt venni nem jogosulttól származót, teljes egészében érvénytelennek kell tekinteni.<br>
Ajánlatkérõ elõadta továbbá azt is, hogy a kérelmezõ, mint ajánlattevõ ajánlatában a legnagyobb súlyszámmal szereplõ részszempont, a helyi munkaerõ alkalmazásának mértéke tekintetében, nem konkrét adatokat tartalmazott, hanem az alkalmazott személyek maximumszámát jelölte meg, minden egyes alvállalkozója tekintetében.<br>
Ajánlatkérõ álláspontja szerint a helyi munkaerõ alkalmazásának ily módon bemutatott adatai nem vehetõk figyelembe, hiszen a maximummal jelölt felsõ határ megjelölésével ajánlattevõ nem e számok szerinti fõ alkalmazására vállalt kötelezettséget, és az így megjelölt vállalásának akkor is eleget tesz, ha alvállalkozóként csupán egy személyt foglalkoztat.<br>
Egyéb érdekeltek részérõl a Földgép Kft. észrevételében azon álláspontját rögzítette, hogy a kérelmezõ a Kbt. szabályait megsértette, erre való tekintettel kérte a megalapozatlan kérelme elutasítását.<br>
Az Alterra Kft. észrevételében azt jelezte, hogy egyetért az ajánlatkérõnek a kérelmezõre vonatkozó döntésével, és ennek alapján kérte a kérelem elutasítását.<br>
A 2000. augusztus 31-én megtartott tárgyaláson ajánlatkérõ bejelentette, hogy 2000. augusztus 14-én a vállalkozási szerzõdést a nyertesként megjelölt Alterra Építõipari Kft.-vel megkötötte.<br>
A Döntõbizottságnak abban a kérdésben kellett állást foglalnia, hogy ajánlatkérõ döntése, miszerint kérelmezõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a) pontjára való hivatkozással a Kbt. 52. § (2) bekezdés b) pontja alapján az eljárásból kizárta, jogszerû volt-e.<br>
Kérelmezõ ajánlatának 15. oldalának (amely a kivitelezõi árajánlat részletezése a bírálati szempontok szerint elnevezéssel bír), 2. pontjában a helyi munkaerõ alkalmazása címszó alatt a 2/1. pontban "együttmûködési megállapodás a Pásztót üzemeltetõ Dél-nógrádi Vízmû Kft.-vel (max. 6 fõ)<br>
– gépi földmunka<br>
– tanácsadói közremûködés" megjelölés szerepel.<br>
Az ajánlat 20. oldalán csatolta a kérelmezõ az együttmûködési megállapodást, amely 2000. április 10-én készült. Ezen megállapodás megkötésekor jelen volt Borbás János a Dél-nógrádi Vízmû Kft. részérõl, illetve Pintér Ferenc a kérelmezõ részérõl. Az együttmûködési megállapodás az alábbiakat rögzíti: "Jelenlévõk a mai napon történt mûszaki egyeztetésen megállapodtak, hogy abban az esetben, ha a Contur Bau Rt. fõvállalkozóként megnyeri a pásztói szennyvíztisztító telep és csatornaépítésre kiírt pályázatot, úgy a Dél-nógrádi Vízmû Kft. alvállalkozóként – a vállalási ár 10%-át meg nem haladó mértékben – részt vállal a kivitelezésbõl.<br>
A mûszaki együttmûködés kiterjed még a csatornázási feladatokra, és a Dél-nógrádi Vízmû Kft. – mint helyi üzemeltetési tapasztalatokkal rendelkezõ cég – tanácsadóként közremûködik a kivitelezés irányításában.<br>
A Contur Bau Rt. kijelenti, hogy a fõvállalkozó a szerzõdés aláírását követõ 10 napon belül alvállalkozói szerzõdést köt a tételesen kidolgozott költségvetésben egyeztetetett kivitelezési feladatokra.<br>
A fizetési feltételek és a garanciális kötelezettségek megegyeznek a fõvállalkozói szerzõdésben rögzített feltételekkel."<br>
Megállapította a Döntõbizottság azt is, hogy a 2000. április 7-én az ajánlatkérõ hivatalos helyiségében, a tanácsteremben megtartott konzultáción részt vett a Dél-nógrádi Vízmû Kft. A konzultációról felvett jegyzõkönyv egyik hitelesítõje a kft. képviseletében megjelent Domonkos Sándor volt. Ezen konzultáción ajánlatkérõ a megjelent ajánlattevõknek úgy mutatta be a Dél-nógrádi Vízmû Kft. megjelent képviselõit, hogy jelen vannak a tervezõ és üzemeltetõ szervezet képviselõi is. Ennek alapján megállapítható, hogy mind a kérelmezõ, mind a többi ajánlattevõ által ismert körülmény volt az, hogy a Dél-nógrádi Vízmû Kft. a közbeszerzési eljárás elõkészítésében reszt vevõ gazdálkodó szervezet.<br>
Ezen körülményt egyébként kérelmezõ is elismerte.<br>
A 2000. augusztus 31-én megtartott tárgyaláson sor került a Dél-nógrádi Vízmû Kft. ügyvezetõ igazgatójának, Borbás Jánosnak tanúkénti meghallgatására. Ezen meghallgatás során Borbás János elõadta, hogy a kft. mint üzemeltetõ, többek között az ivóvízellátást is végzi. Ezen kívül kisebb beruházásokban, illetve létesítésekben is részt szoktak venni. A jelen közbeszerzési eljárás tárgyára vonatkozó engedélyezési tervek elkészítése során a tervezõ cég a Dél-nógrádi Vízmû Kft. képviselõjével, nevezetesen annak mûszaki vezetõjével is konzultált, vagyis a terv elõkészítésében is részt vettek.<br>
A konzultációt követõen, 2000. április 8-án kereste meg személy szerint õt a kérelmezõ képviselõje, és felkérte az együttmûködésre. Ezt követõen került sor a 2000. április 10-én a kérelmezõ ajánlatához becsatolt együttmûködési megállapodás aláírására. Borbás János azt is elõadta, hogy a vízjogi engedélyek elkészítéséhez is szolgáltattak adatokat, illetve azok elõkészítésében szintén közremûködtek az ajánlatkérõ részérõl történt megkeresés alapján. Borbás János hivatkozott olyan, a tulajdonosok által a kft. taggyûlésén hozott határozatra, miszerint a kft. keresse a kapcsolatot többek között a jelen közbeszerzési eljárásban, illetve egyéb pályázatban részt vevõ cégekkel annak érdekében, hogy a kihasználatlan gépi kapacitás lekötésre kerüljön, és ezáltal a kft. bevételre tehessen szert; amellyel a mintegy 8 M Ft támogatáskiesés kompenzálásra kerülhetne.<br>
Ezen állítás vonatkozásában ajánlatkérõ szintén a tárgyaláson becsatolta a Dél-nógrádi Vízmû Kft. 2000. április 26-án (tehát az együttmûködési megállapodás aláírását követõen) megtartott taggyûlésérõl a jegyzõkönyvet annak bizonyítására, hogy a kft. tulajdonosai ilyen taggyûlési határozatot nem hoztak.<br>
Ajánlatkérõ nyilatkozott a vonatkozásban is, hogy korábbi idõpontban taggyûlés nem került megtartásra, bizonyítja ezt az is, hogy ezen 2000. április 26-i taggyûlésen fogadták el az 1999. évi üzleti évrõl szóló beszámolót, illetve a mérleg- és eredménykimutatást is, valamint a társaság 2000. évi üzleti tervének jóváhagyására is ez alkalommal került sor.<br>
A Döntõbizottság megvizsgálva a kérelmezõ által csatolt együttmûködési megállapodást, az alábbi megállapításokat tette: a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése kimondja, hogy az eljárás elõkészítésében a felhívás, illetve a dokumentáció elõkészítése során, vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
A már idézett <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének rendelkezése kimondja, hogy az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet.<br>
A Döntõbizottság megállapította, hogy a Dél-nógrádi Vízmû Kft. a hivatkozott Kbt.-rendelkezés szerint olyan érdekelt gazdálkodó szervezetnek tekintendõ, amely nem vonható be a közbeszerzési eljárásba.<br>
A kérelmezõ által becsatolt együttmûködési megállapodás egy felfüggesztõ feltétellel megkötött elõszerzõdésnek minõsül, amely kimondja, hogy a felek kérelmezõ nyertessége esetén alvállalkozói szerzõdést fognak kötni.<br>
A fentiek alapján ezen megállapodás megalapozza a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében megfogalmazottakat.<br>
A Döntõbizottság megállapította azt a tényt, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában rögzített verseny tisztaságának elve megsértésre került.<br>
A Döntõbizottság ezen jogsértéssel kapcsolatosan egyetért ajánlatkérõnek az eljárás lezárásaként készített összegzés szöveges részében foglaltakkal, miszerint a kérelmezõ annak tudatában írta alá az együttmûködési megállapodást a Dél-nógrádi Vízmû Kft.-vel, hogy a konzultáción és helyszíni szemlén meggyõzõdhetett arról, hogy a Dél-nógrádi Vízmû Kft. az ajánlatkérõ oldalán vett részt az eljárásban. Ezáltal súlyosan megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a kimondja, hogy a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. Kérelmezõ, amint azt a jogorvoslati kérelmében, illetve a megtartott tárgyaláson tett nyilatkozatával megerõsítve maga is elismerte, tudomással bírt arról, hogy a Dél-nógrádi Vízmû Kft. mint üzemeltetõ az ajánlatkérõ oldalán részt vett a közbeszerzési eljárás elõkészítésében, illetve az annak során tartott helyszíni szemlén, illetve konzultáción maga is válaszokat adott az ajánlattevõk által feltett kérdésekre. Megállapítást nyert, hogy a közbeszerzési eljárás elõkészítése során a Dél-nógrádi Vízmû Kft. az engedélyezési tervek elkészítése kapcsán közremûködött ajánlatkérõ felkérésére a tervezést végzõ céggel.<br>
A fentiek alapján egyértelmûen megállapítható, hogy a Dél-nógrádi Vízmû Kft. a jelen közbeszerzési eljárás tárgyára vonatkozóan rendelkezhetett olyan többletinformációkkal, amelyek átadásával egyes ajánlattevõket, jelen esetben a kérelmezõt az ajánlat megtételéhez elõnyösebb helyzetbe hozta. Ezen magatartással a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában rögzített verseny tisztaságának, illetve nyilvánosságának alapelve egyértelmûen megsértésre került a kérelmezõ által.<br>
Fentiek alapján a Döntõbizottság megállapította, hogy a jogorvoslati kérelem megalapozatlan.<br>
A Döntõbizottság ideiglenes intézkedést nem alkalmazott, tekintettel arra, hogy annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan kérelmet elutasította.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. szeptember 18.<br>
<br>
Dr. Kozmáné dr. Gocs Éva s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>