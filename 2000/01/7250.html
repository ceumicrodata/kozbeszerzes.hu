<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7250)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.136/15/1999<br>
Tárgy: a KPMG Hungária Kft. jogorvoslati kérelme a Budapesti Közlekedési Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KPMG Hungária Könyvvizsgáló, Adó- és Közgazdasági Tanácsadó Kft. (1139 Budapest, Váci út 99., képviseli: dr. Kelényi Zsuzsanna ügyvéd, 1028 Budapest, Aszú u. 2/G, a továbbiakban: kérelmezõ) jogorvoslati kérelmének, melyet a Budapesti Közlekedési Rt. Gazdasági és Kereskedelmi Igazgatóság Kereskedelmi Iroda ( 1072 Budapest, Akácfa u. 15., képviseli: dr. Kovács Judit jogtanácsos, a továbbiakban: ajánlatkérõ) a BK Rt. éves beszámolóinak könyvvizsgálata tárgyú közbeszerzési eljárása ellen nyújtott be, a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontját, ezért vele szemben 1 000 000 Ft, azaz egymillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A K. É. 13. számában ajánlati felhívás jelent meg nyílt eljárás megindítására. Ajánlatkérõként Budapest Fõváros Önkormányzata Fõpolgármesteri Hivatal került megjelölésre. Feltüntetésre került, hogy az elõbb említett szervezet nevében és megbízásából a Budapesti Közlekedési Rt. Gazdasági és Kereskedelmi Igazgatósága jár el. Ajánlatot a BK Rt. 2003. december 31-ig terjedõ idõszakra vonatkozó éves beszámolóinak könyvvizsgálatára kértek. A feladat részletezése során rögzítették, hogy a könyvvizsgálat magába foglalja az évközi és éves vizsgálatot, az éves beszámolókban foglalt adatok és állítások valódiságának vizsgálatát a magyar és nemzetközi számviteli szabályoknak megfelelõen. Az rt. által választott számviteli elvek, módszerek és az éves beszámoló tartalmának vizsgálatát, könyvvizsgálói záradékkal ellátását. Adatszolgáltatást magyar és idegen nyelven.<br>
Az ajánlatokat a felhívás szerint az összességében legelõnyösebb ajánlat kiválasztásának módja szerint a következõ elbírálási szempontok alapján bírálja el: l. szakmai ajánlat, azaz a feladatok megvalósítására kidolgozott javaslat szakmai színvonala, célorientáltsága; 2. ajánlati ár; 3. az ajánlattevõ szakmai személyzetének felkészültsége és gyakorlata; 4. az ajánlattevõ által hasonló nagyságrendû gazdálkodó szervezetnél végzett, igazolt referencia. Az ajánlati dokumentációban az itt rögzített elbírálási szempontokhoz súlyszámokat is rendelt ajánlatkérõ.<br>
A dokumentáció rögzítette azt is, hogy az ajánlati árat 2000. június 30-ig fix ár meghatározásával, míg a szerzõdés további idõtartamára az esetleges változtatás mértékének és tényezõinek megjelölésével kéri megadni. A fizetési feltételeket a dokumentáció II.6. pontja rögzítette: "A teljesítést követõen, a benyújtott számlák alapján, 30 naptári napos átutalással, a számlának a BK Rt. Pénzügyi Ellenõrzési Osztályához történõ beérkezése után. Ettõl eltérõ fizetési feltétel vállalása az értékelés során figyelembe lesz véve."<br>
A dokumentáció a fentieken kívül az ajánlat tartalma tekintetében az elvégzendõ feladatokra vonatkozóan tartalmazott érintõleges elõírást. Egyéb vonatkozásaiban a dokumentáció az érvénytelenséggel, kizárással, alkalmassággal kapcsolatban tartalmazott rendelkezéseket, amelyeket egyébként részint a Kbt., részint pedig már az ajánlati felhívás tartalmazott. Eme dokumentációt az ajánlatkérõ 100 000 Ft ellenérték fejében bocsátotta rendelkezésre.<br>
A felhívásra 6 ajánlattevõ nyújtotta be ajánlatát. Ezek: Arthur Andersen Audit Kft., KPMG Hungária Kft., Deloitte & Touche Kft., Pricewaterhouse Coopers Kft., Ernst & Young Kft., Reorg Audit Kft.<br>
A benyújtott 6 ajánlat közül ajánlatkérõ 5 ajánlatot érvénytelennek nyilvánított.<br>
A Reorg Audit Kft. ajánlatát, mert nem fix árat közölt, a Pricewaterhouse Coopers Kft. ajánlatát a referencialevelek hiánya miatt, az Arthur Andersen Audit Kft. ajánlatát a fizetési feltételek dokumentációtól eltérõ módon történõ meghatározása miatt, a KPMG Hungária Kft. ajánlatát szintén a fizetési feltételek nem elõírás szerinti vállalása miatt.<br>
Egy ajánlatot minõsített ajánlatkérõ érvényesnek, amelyet egyben elfogadhatónak is tartott, így az eljárást eredményesnek, ajánlattevõt pedig nyertesnek hirdette. A nyertes ajánlattevõ a Deloitte & Touche Kft.<br>
Ajánlattevõk egyike, a KPMG Hungária Kft. fordult jogorvoslati kérelemmel a Döntõbizottsághoz. Kérelmében elõadta, hogy ajánlatkérõ a felhívásból megállapíthatóan kiemelt fontosságot tulajdonított éves beszámolója magas szintû követelményeknek történõ megfelelésének. Ajánlatukat – figyelemmel arra is, hogy a kiíró hosszú távú együttmûködést vázolt fel – a kívánt magas szintû követelményeknek teljes mértékben megfelelõen nyújtották be. Ajánlatukat részletesen kidolgozták, az elvégzendõ feladatok ellátását magas színvonalon vállalta. A szerzõdés egyéb feltételeire ugyancsak magas színvonalú ajánlati nyilatkozatokat tettek az érvénytelenségi, kizárási szabályok betartása mellett.<br>
Szakmai ajánlatuk mindennek ellenére értékelésre nem került, miután azt ajánlatkérõ érvénytelennek nyilvánította fizetési feltételek nem elõírás szerinti vállalása miatt. Az alaptalan érvénytelenné nyilvánítás következménye, hogy szakmai színvonalában és árban is kiemelkedõ ajánlatuk értékelésre, szakmai megmérettetésre nem került.<br>
A Pricewaterhouse Coopers Kft. mint egyéb érdekelt csatlakozott kérelmezõ jogorvoslati kérelméhez. Elõadása szerint is jogsértõ volt ajánlatkérõ magatartása, mellyel az ajánlatokat érvénytelenné nyilvánította. Kérték a jogsértés megállapítását. Ajánlatkérõ a kérelem elutasítását kérte megalapozatlanság címén. Állítása szerint kérelmezõ ajánlata a dokumentáció fizetési feltételeket rögzítõ II.6. pontja alapján érvénytelen volt.<br>
A Döntõbizottságnak elsõdlegesen abban a kérdésben kellett állást foglalnia, hogy a közbeszerzési eljárás ajánlatkérõje a Fõvárosi Önkormányzat Fõpolgármesteri Hivatala, avagy a Budapesti Közlekedési Rt. volt-e. Az ajánlati felhívásban ugyanis a Fõvárosi Önkormányzat került ajánlatkérõként feltüntetésre, az ajánlati felhívás 15. pontja pedig ennek megfelelõen utalt arra, hogy a nyertes ajánlat kiválasztására a Fõvárosi Önkormányzat jogosult. A BK Rt. az ajánlati felhívásban az ajánlatkérõ megbízottjaként került feltüntetésre, és a tárgyaláson is úgy nyilatkozott, hogy nem ajánlatkérõ, a tárgyaláson meg nem jelent Fõvárosi Önkormányzat – ajánlatkérõ – helyett pedig felhatalmazás hiányában nem nyilatkozhat.<br>
Ezt követõen a Döntõbizottság többször felhívta a Fõvárosi Önkormányzatot nyilatkozata elõterjesztésére. Érdemi nyilatkozatát végül az önkormányzat arra hivatkozással nem terjesztette elõ, hogy nem ajánlatkérõje a kérdéses közbeszerzési eljárásnak, abban csak mint bírálóbizottságba 1 tagot delegáló szervezet vett részt. Legutóbbi nyilatkozatában a BK Rt. is egyezõen nyilatkozott a Fõvárosi Önkormányzattal, azaz: a vitatott eljárás ajánlatkérõje a BK Rt., az ajánlati felhívásba pedig tévesen került az ajánlatkérõ feltüntetésre.<br>
A Döntõbizottság álláspontja szerint, ha "érvénytelenné" nem is válik az egész közbeszerzési eljárás, az ajánlatkérõ személyének téves feltüntetése következtében annak komolyságát nagymértékben kétségessé teszi. Valamennyi közbeszerzési eljárás lefolytatása abból a célból történik, hogy annak eredményeként szerzõdés jöjjön létre. A szerzõdés létrejöttének feltétele pedig, hogy a nyilatkozatok az arra jogosulttól származzanak. A közbeszerzési eljárás során hozott döntésekért vállalt felelõsség szintén csak akkor tisztázható, ha a nyilatkozattételre, döntésre vonatkozó hatáskörök egyértelmûen tisztázottak.<br>
Ajánlatkérõi pozícióban a Fõvárosi Önkormányzat, illetve a BK Rt. egybehangzó nyilatkozata alapján – az ajánlati felhívásban történt megjelölés ellenére – a BK Rt. van a vitatott közbeszerzési ügyben. Ennek megfelelõen a Döntõbizottság rendelkezését a BK Rt.-re vonatkozóan hozta meg. A szerzõdés érvényességének megállapítására vonatkozóan pedig a Döntõbizottság hatáskörrel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése alapján nem rendelkezik.<br>
Fenti megállapítását követõen a Döntõbizottság megállapította, hogy a jogorvoslati kérelem megalapozott.<br>
Kérelmezõ ajánlatát ajánlatkérõ azért nyilvánította érvénytelennek, mert az nem felelt meg a dokumentáció fizetési feltételek II.6. rendelkezésének. A dokumentáció hivatkozott rendelkezése a következõket tartalmazza: "A teljesítést követõen benyújtott számlák alapján 30 naptári napos átutalással, a számláknak a BKV Rt. Pénzügyi Ellenõrzési Osztályhoz történõ beérkezése után. Ettõl eltérõ fizetési feltétel vállalása az értékelés során figyelembe lesz véve."<br>
E rendelkezésbõl egyértelmûen, kétséget kizáróan megállapítható, hogy megengedett volt a teljesítést megelõzõ, 30 napnál rövidebb fizetési határidõre vonatkozó ajánlattétel is. Nem zárta ki e rendelkezés azt sem, hogy ajánlatkérõ elõleget kérjen. Az idézett rendelkezés utolsó mondata megengedte ugyanis, hogy eltérjenek az elsõ mondatba foglaltaktól.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ba foglalt alapelve, hogy az ajánlati felhívás elkészítése, az egyes döntések meghozatala és más ajánlatkérõi magatartások során biztosításra kerüljön az esélyegyenlõség, a verseny tisztaságának alapelve. Ezen alapelv azt is jelenti, hogy ajánlatkérõ az ajánlattevõk magatartását befolyásoló rendelkezéseit egyértelmûen, közérthetõen határozza meg. Ellenkezõ esetben ajánlatkérõ a hatályosan megfogalmazott rendelkezéseit arra használhatja fel, hogy utólagosan olyan tartalmat tulajdonítson mondatának, amelyet abból mindenki által elfogadottan kiolvasni nem lehet. Ez a követelmény ajánlatkérõn annál is inkább számon kérhetõ, miután a Kbt. lehetõvé teszi, hogy a dokumentáció elkészítéséért ellenértéket kérjen. Jelen esetben ennek ára 100 000 Ft volt.<br>
A rendelkezésre álló iratanyagból megállapítható, hogy ajánlatkérõ olyan – a kérelmezõ ajánlatával szemben fenn nem álló – alaki kifogás miatt zárta ki kérelmezõt, amely alaki kifogást elõzetesen nem támasztott. Ugyanakkor a nyertes ajánlat szakmai tartalmában nem tartalmaz a Kbt.-nek, a felhívásnak megfelelõ ajánlati nyilatkozatokat. A nyertes ajánlattal szemben ugyanakkor ajánlatkérõ nem alkalmazta az érvénytelenség jogintézményét.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívás feltételeinek.<br>
Kérelmezõ ajánlata ennek a feltételnek megfelelt, ezért ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdését, amikor erre hivatkozással kizárta kérelmezõ ajánlatát az eljárásból. A jogsértésre tekintettel a Döntõbizottság bírságot alkalmazott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. szeptember 29.<br>
<br>
Hámori András s. k.	Dr. Magasi Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>