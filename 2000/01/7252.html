<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7252)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.199/11/1999<br>
<br>
Tárgy: a Printinvest Nyomdaipari Beruházó és Szolgáltató Kft. jogorvoslati kérelme a Magyar Turizmus Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Printinvest Nyomdaipari Beruházó és Szolgáltató Kft. (1191 Budapest, Vak Bottyán u. 30–32/B., képviseli: dr. Elter Tamás ügyvéd, 1016 Budapest, Alsóhegy út 7., a továbbiakban: kérelmezõ) jogorvoslati kérelme alapján, melyet a Magyar Turizmus Rt. (1024 Budapest, Margit krt. 85., a továbbiakban: ajánlatkérõ) szórólap nyomdai kivitelezése és módosított utánnyomása tárgyú közbeszerzési eljárása ellen nyújtott be, a Döntõbizottság megállapította, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt:) 63. § (2) bekezdését, ezért vele szemben 500 000 Ft, azaz ötszázezer forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Magyar Turizmus Rt. a K. É. 25. számában nyílt eljárásra vonatkozó ajánlati felhívást tett közzé. A felhívás 3. a) pontja szerint a beszerzés tárgya: "Biztonságosan Magyarországon" c. szórólap nyomdai kivitelezése és módosított utánnyomása. Az eljárás a szórólap 1999. évben történõ nyomdai kivitelezésére, illetve 2000-ben módosított utánnyomására vonatkozott. Az ajánlattételi határidõre 7 ajánlat érkezett. Ajánlatot tett kérelmezõn kívül az Állami Nyomda Rt., a Komáromi Nyomda és Kiadó Kft., a Turizmus Idegenforgalmi Kiadó Kft., a Piremon Kisvállalat, a Szikra Lapnyomda Rt., a VIVA Média Holding Management Kft.<br>
Ajánlatkérõ az ajánlatok elbírálását követõen nyertesnek a Komáromi Nyomda és Kiadó Kft.-t hirdette ki, míg a második helyezett az Állami Nyomda Rt. volt. Az ajánlatok elbírálásáról és a kiválasztott nyertes ajánlattevõrõl és a második helyezettrõl írásban is tájékoztatta ajánlatkérõ az ajánlattevõket.<br>
Az eredményhirdetést követõ napon kérelmezõ levelet intézett ajánlatkérõhöz, amelyben a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésére hivatkozva kérte, hogy az ajánlatok elbírálásáról részletes indokolást adjon ajánlatkérõ. Válaszában ajánlatkérõ utalt arra, hogy a Kbt. 64. § (1) bekezdésében elõírt 6. sz. mellékletet megküldi. A 6. sz. melléklet az eljárásról készült összegzés. Egyben tájékoztatta ezen iratban ajánlattevõt, hogy az ajánlatokat a kiírásban megadott szempontoknak megfelelõen bírálta el a zsûri, és az összességében legelõnyösebb ajánlatot adó ajánlattevõt jelölte ki a feladat elvégzésére. A tájékoztatóban utalt továbbá arra is, hogy az ajánlatokat ár tekintetében egyenértékûnek kell tekinteni, hiszen nincs közöttük 10%-os differencia. A csatolt referenciákat, illetve a már közösen végzett munkákat figyelembe véve pedig a Komáromi Nyomda és Kiadó Kft. a zsûritõl összességében több pontszámot kapott, mint kérelmezõ.<br>
A tájékoztatás kézhezvételét követõen kérelmezõ jogorvoslati kérelmet nyújtott be a Döntõbizottsághoz. Jogorvoslati kérelmében sérelmezte, hogy nem kapott megfelelõ tájékoztatást ajánlata elutasításának indokairól. Enélkül pedig számára nem megítélhetõ, hogy miért nem saját ajánlata lett a nyertes, miután az az elbírálási szempontok alapján úgy árban, mint a referenciákat illetõen kedvezõnek tekinthetõ. Álláspontja szerint ajánlatkérõ tartalmilag nem tett eleget a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésének utolsó mondata szerinti indokolási kötelezettségének, és megküldött indokolásában alaptalanul hivatkozik a Kbt. 59. § (2) bekezdésében írtak alkalmazására. Kérelmezõ a tárgyaláson nyilatkozott, hogy jogorvoslati kérelmét az indoklási kötelezettség elmulasztására és nem az eljárást lezáró döntésre alapították.<br>
Ajánlatkérõ a jogorvoslati kérelem elutasítását kérte. Álláspontja szerint jogsértést nem követett el. Elismeri ugyan, hogy kérelmezõ részére küldött tájékoztató levél, amellyel a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. sz.</a> mellékletét is megküldte, tartalmaz egy téves hivatkozást a Kbt. 59. §-a tekintetében, azonban ez nem szolgálhat alapul a jogsértés megállapítására. Az indokolási kötelezettségnek ugyanis a 6. sz. melléklet megküldésével kell eleget tennie ajánlatkérõnek, ezen túlmenõen további tájékoztatási kötelezettség nem terheli. Ily módon tehát többlettájékoztatást nyújtott, mint amit részére a jogszabály elõír. Azt pedig, hogy e többlettájékoztatás téves jogszabályi hivatkozáson alapul, részére felróni nem lehet.<br>
Egyéb érdekeltek az eljárás során érdemi észrevételt nem tettek. A jogorvoslati kérelem megalapozott.<br>
A Kbt. az eljárás eredményének kihirdetésére, közzétételére és indokolására a következõ rendelkezéseket tartalmazza:<br>
"61. § (1) Az ajánlatkérõ az ajánlatok elbírálására vonatkozó döntést nyilvánosan hirdeti ki.<br>
(2) A kihirdetésre az ajánlattevõket, továbbá – a közbeszerzéshez központi költségvetési támogatásban részesülõ ajánlatkérõ esetén – a külön jogszabályban meghatározott szerveket, személyeket meg kell hívni. A kihirdetésen jelen nem lévõ ajánlattevõket a döntésrõl haladéktalanul, írásban értesíteni kell."<br>
"63. § (1) Az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított tizenöt napon belül, az 5. sz. mellékletben meghatározott minta szerint hirdetményben közzé kell tennie."<br>
"(2) Az ajánlattevõt kérelmére a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegzés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl."<br>
"64. § (1) Az ajánlatkérõnek az eljárás befejezésekor az elbírált ajánlatokról írásbeli összegzést kell készíteni a 6. sz. mellékletben meghatározott minta szerint. Ezt az összegzést az ajánlatkérõ öt évig köteles megõrizni, és azt – felhívására – a Tanács rendelkezésére bocsátani."<br>
E rendelkezésekbõl, illetve a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott alapelvekbõl, amelyek a verseny tisztaságára és a nyilvánosságra vonatkoznak, megállapítható, hogy ajánlatkérõnek döntésérõl és annak indokairól tájékoztatni kell az ajánlattevõket. Az ajánlattevõk ugyanis csak egy részletes tájékoztatásból tudják megítélni többek között azt, hogy ajánlatuk elutasítására jogszerûen került-e sor, avagy sem. A Kbt. 63. § (2) bekezdésébe foglalt azon rendelkezés, mely szerint a kérelem kézhezvételétõl számított 15 napon belül tájékoztatni kell az ajánlattevõt ajánlata elutasításának 64. § (1) bekezdésében megállapított írásbeli összegzés szerinti indokairól, nem értelmezhetõ úgy, hogy az ajánlatkérõ minden esetben eleget tesz azzal tájékoztatási kötelezettségének, hogy a 64. §-ban rögzített 6. sz. mellékletet megküldi. A 63. § (2) bekezdése ugyanis nem azt írja elõ, hogy a 6. sz. mellékletet kell megküldeni, hanem azt, hogy a mellékletben megfogalmazott (melléklet szerinti) indokokról kell tájékoztatást nyújtani. Amennyiben tehát a 6. sz. mellékletben nem került részletesen kifejtésre az ajánlat elutasításának indoka, azt az ajánlattevõi kérelemre a 63. § (2) bekezdés alapján ajánlatkérõ köteles megadni.<br>
Jelen esetben az ajánlatkérõ a 6. sz. mellékletet küldte meg, amely kérelmezõ ajánlatának elutasítása tekintetében tömören csak úgy fogalmaz, hogy az elutasításra azért került sor, mert az ajánlat nem felelt meg a felhívás 11. pontjának. A felhívás 11. pontja a pénzügyi, gazdasági alkalmasság kritériumait rögzíti. Miután az ajánlatkérõ nem fejtette ki a 6. sz. mellékletben az elutasítás indokait, kérelmezõ elõtt homályban maradt, hogy gyakorlatilag milyen körülmények indokolták az ajánlat elutasítását.<br>
A fentiekbõl megállapítható, hogy ajánlatkérõ nem tett eleget tájékoztatási kötelezettségének, megszegte a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdését, ezért vele szemben a Döntõbizottság 500 000 Ft bírságot alkalmazott a jogsértés megállapítása mellett.<br>
A bírság kiszabásakor tekintettel volt a Döntõbizottság az elkövetett jogsértés súlyára, illetve a beszerzés tárgyának értékére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 12.<br>
<br>
Gaga Albert s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>