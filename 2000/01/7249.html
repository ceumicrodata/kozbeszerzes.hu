<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7249)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.257/12/1999<br>
<br>
Tárgy: a SZÁMÍT Szövetkezet jogorvoslati kérelme a Békés Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SZÁMÍT Számítástechnikai Szolgáltató és Orvosimûszer Kereskedelmi Szövetkezet (1025 Budapest, Törökvész út 95–97/B.38., továbbiakban: kérelmezõ) jogorvoslati kérelmének – melyet a "Pándy Kálmán Kórház (Gyula) új orvosi ellátó épület építési beruházásának lebonyolítása" tárgyú közbeszerzési eljárása ellen indított – részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért 2 000 000 Ft, azaz kettõmillió forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá az ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ megbízásából a Dr. Gyebnár–Dr. Domoki Ügyvédi Iroda nyílt eljárásról szóló ajánlati felhívást tett közzé a K. É. 1999. augusztus 18-án megjelent 33. számában a gyulai Pándy Kálmán Kórház építési munkái kivitelezésének teljes körû lebonyolítására alkalmas cég kiválasztására.<br>
A felhívás 11. pontjában az ajánlattevõk pénzügyi, gazdasági alkalmasságának igazolására a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatok, igazolások, a számlavezetõ pénzintézetnek az ajánlattevõ fizetõképessége megítéléséhez szükséges nyilatkozatok, valamint 60 napnál nem régebbi cégbejegyzési okmányok hiteles másolatát kérte becsatolni. A mûszaki alkalmasságot a Kbt. 44. § (2) bekezdés a), b), c) és d) pontjainak megfelelõen kérte igazolni, különös tekintettel mûködõ intézményben a megelõzõ három évben végzett építési beruházás lebonyolításában szerzett referenciák bemutatására.<br>
Az ajánlati dokumentáció részét képezõ ún. Útmutatóban a felhívásban foglaltakat lényegében leszûkítve, az 5. pont D melléklet szerint a pénzügyi, gazdasági alkalmasság igazolására egy erre vonatkozó nyilatkozatot írt elõ, a mûszaki alkalmasság igazolására pedig az ismertetett referencia igazolását.<br>
Az ajánlati felhívás 13. pontjában ajánlatkérõ az összességében legelõnyösebb ajánlat elbírálási szempontot választotta, a bírálati szempontok fontossági sorrendben a következõk:<br>
– mûszaki, szakmai alkalmasság, ellenõrizhetõ referenciák,<br>
– lebonyolítás megajánlott programja,<br>
– az ajánlattevõ elérhetõsége,<br>
– ajánlati ár.<br>
Az ajánlattételi határidõig, szeptember 28-ig 7 db ajánlat érkezett, a kérelmezõ, a Nemzetközi Mérnöki Szolgáltatás Kft., a Renovit Kft., a Teszt Kft., a Nox 2000 Rt., az OTP Ingatlan Rt. és a Kövite Egyesülés ajánlata. A Renovit Kft. és a Teszt Kft. az ajánlatában mûszaki ellenõrnek a kórház három, beruházási vezetõ beosztású alkalmazottját jelölte meg.<br>
Az ajánlatok értékelését az ügyvédi iroda készítette elõ, és az ajánlatkérõ egyes vezetõ beosztású alkalmazottaiból álló 7 fõs munkacsoport végezte. Az elõkészítõ munkacsoport megállapította, hogy a Teszt Kft. és a Renovit Kft. ajánlata kivételével valamennyi ajánlat érvénytelen.<br>
Békés megye képviselõ-testülete közbeszerzési bizottsága október 18-án zárt ülésen szavazással egyhangúlag a Teszt Kft. ajánlatát fogadta el nyertesnek. Az eredményhirdetés október 19-én volt, október 20-án ajánlatkérõ a nyertessel megkötötte a szerzõdést.<br>
Kérelmezõ október 21-én jogorvoslati kérelmet terjesztett elõ a Döntõbizottsághoz, sérelmezte az ajánlatkérõ döntését úgy az ajánlatának érvénytelenné nyilvánítása, mint a nyertes kiválasztása tekintetében. Közölte, hogy az érvénytelenné nyilvánítás oka nem áll fenn, mert ajánlatához 6.1.1. pont alatt csatolta a pénzügyi, gazdasági alkalmassága megállapításához szükséges adatokat, és miután ajánlatkérõ nem határozta meg a nyilatkozat pontos tartalmát, úgy ezen 6.1.1. pontban közöltekkel tartalmilag eleget tett a pénzügyi, gazdasági alkalmasságára vonatkozó nyilatkozattételi feltételnek.<br>
Elõadta, hogy az ajánlata kedvezõbb, mint a nyertesé, mert a nyertes 48 600 000 Ft-os ajánlati árával szemben csak 18 737 500 Ft-os árat tartalmaz.<br>
Kifogásolta, hogy az ajánlati felhívás és a dokumentáció szakszerûtlenül lett összeállítva, ezen állítására bizonyítékként hivatkozott arra, hogy az Útmutató 5. pont C mellékletében a Vízügyi Alap, a Kulturális Alap és a Környezetvédelmi Alap igazolását is kérte ajánlatkérõ, holott ezen alapokat a költségvetési törvény már megszüntette. Álláspontja szerint az ügyvédi iroda nem is lenne jogosult a közbeszerzési eljárás lefolytatásával kapcsolatos teendõk ellátására, mert cégkivonatában nem szerepel ez a tevékenység.<br>
Kérte ideiglenes intézkedéssel a szerzõdéskötés megtiltását, ajánlatkérõ döntésének megsemmisítését és ajánlatkérõ marasztalását az igazgatási szolgáltatási díj megtérítésére.<br>
A Döntõbizottság a D.257/3/1999. számú, október 22-én kelt határozatával a szerzõdéskötést megtiltotta.<br>
Az október 22-én kelt észrevételében ajánlatkérõ kérte a jogorvoslati kérelem elutasítását. Elõadta, hogy a kérelmezõ ajánlata nemcsak a kérelemben megjelölt ok miatt érvénytelen, hanem azért is, mert õ a konkrét közbeszerzésre vonatkozóan kérte a cég bemutatását, ezzel szemben kérelmezõ általános cégbemutatót nyújtott be. A jogorvoslati eljárásban november 9-én tartott tárgyaláson úgy nyilatkozott, hogy a kérelmezõ ajánlata 6.1.1. pontjában foglalt cégismertetõ ugyan alkalmas arra, hogy abból meggyõzõdjön a kérelmezõ pénzügyi, gazdasági alkalmasságáról, de mivel kérelmezõ ajánlata e tekintetben nem tartalmaz kifejezett kijelentõ nyilatkozatot, formai okokból nem felel meg az ajánlati dokumentáció részét képezõ Útmutatóban foglalt feltételnek. Alaptalannak tartja kérelmezõnek az ajánlatkérõ nevében eljáró ügyvédi iroda tevékenységére vonatkozó kifogását is, lévén, hogy az ügyvédi irodának nincs cégjegyzéke, így a tevékenységét nem kell TEÁOR-számmal cégjegyzékben megjelölni. Álláspontja szerint az ügyvédi iroda jogosult a közbeszerzési eljárás lefolytatására irányuló tevékenységre, mert nincs olyan jogszabály, ami ezt tiltaná. Közölte, hogy az eljárás nyertesével a szerzõdés aláírásra került.<br>
A Körös-vidéki Vízgazdálkodási Társulatok Egyesülése az október 28-án kelt észrevételében részben egyetértett a jogorvoslati kérelemben foglaltakkal.<br>
Az OTP Ingatlan Rt. a november 3-án kelt észrevételében vitatta ajánlata érvénytelenítésének az ajánlatkérõ által közölt indokait. Hivatkozott a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdésére, miszerint az ajánlatkérõ kizárólag a Kbt.-ben meghatározott módon írhatja elõ az ajánlattevõ alkalmasságának igazolását, ezért jogsértõnek tartja ajánlatkérõ eljárását, miszerint elvárta az ajánlatkérõ mûszaki szakembereinek az építési mûszaki ellenõri névjegyzékbe való felvételét igazoló okirat becsatolását. Kifogásolta, hogy ajánlatkérõ nem fogadta el pénzügyi és gazdasági alkalmassága igazolásául a számlavezetõ pénzintézet nyilatkozatát és az utolsó 3 év mérlegének becsatolását.<br>
A Nemzetközi Mérnöki Szolgáltatás Kft. és a NOX 2000 Rt. beadványa érdemi észrevételt nem tartalmazott.<br>
A NOX 2000 Rt. a tárgyaláson kifogásolta ajánlata érvénytelenné nyilvánítását. Elõadta, hogy miután ajánlatkérõ nem határozta meg, hogy a pénzügyi, gazdasági alkalmasságra vonatkozó nyilatkozatnak konkrétan mit kell tartalmaznia, el kellett volna fogadnia az alkalmasság megállapításához elegendõ adatot tartalmazó ajánlatát. Az érvénytelenné nyilvánítás másik indokát sem tartotta helytállónak, mert az általa becsatolt szerzõdéstervezet 9.12.1. és 9.8.3. pontja szerint hozzájárult ahhoz, hogy a vállalkozói díj 10%-a zárolt számlára kerüljön, ezáltal pedig biztosítékot nyújtott szerzõdésszegése esetére. Vitatta az ügyvédi irodának a közbeszerzési eljárás lefolytatására való jogosultságát, álláspontja szerint a közbeszerzési eljárás lefolytatása üzleti tevékenység, s mint ilyen, csak az adóhatóságnál az áfakörbe való bejelentkezés útján végezhetõ. Elõadta továbbá, hogy a nyertes ajánlattevõ ajánlatát összeférhetetlennek, de legalábbis a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át sértõnek tartja, mert a nyertes ajánlattevõ a kórház három vezetõ beosztású dolgozóját jelölte meg mûszaki ellenõrként.<br>
A Döntõbizottság a felek írásos és a tárgyaláson elõadott szóbeli nyilatkozatai, valamint a közbeszerzési eljárásban keletkezett iratok, dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve dokumentációban meghatározott követelményeknek megfelelõen kell ajánlatát elkészítenie, a (2) bekezdés szerint pedig köteles igazolni a pénzügyi, gazdasági és mûszaki alkalmasságát. A pénzügyi, gazdasági és mûszaki alkalmasságot a 44. § (1) és (2) bekezdése szerint kell igazolni, ezt az igazolási módot írta elõ ajánlatkérõ is az ajánlati felhívás 11. pontjában, az ajánlati dokumentáció részét képezõ Útmutatóban pedig a pénzügyi, gazdasági alkalmasság igazolásának módját leszûkítette az. 5. pont D melléklet szerinti adatszolgáltatásra, miszerint be kell csatolni az ajánlattevõ által ismertetett referenciákat és egy pénzügyi és gazdasági alkalmassági nyilatkozatot. Ily módon tehát ellentmondás van a K. É.-ben nyilvánosan közzétett ajánlati felhívás és az ajánlattevõk által megvásárolt ajánlati dokumentáció tartalma között. A Döntõbizottság által alkalmazott joggyakorlat szerint az ajánlati felhívás és az ajánlati dokumentáció között fennálló ellentmondás esetén az ajánlati felhívásban foglaltak az irányadók.<br>
A Döntõbizottság megvizsgálta a kérelmezõ ajánlatát és megállapította, hogy a kérelmezõ ajánlata megfelel az ajánlati felhívásban meghatározott feltételeknek, ezért a kérelmezõ ajánlata érvényes. A Döntõbizottság megjegyzi, hogy ajánlatkérõnek a nyilatkozat hiányára való hivatkozása egyébként sem jogszerû, mert miután nem határozta meg az általa elvárt nyilatkozat pontos szövegét, el kellett volna fogadnia a kérelmezõ pénzügyi, gazdasági alkalmassága megállapításához – általa a tárgyaláson elismerten – elegendõ 6.1.1. pont szerinti cégismertetõt. Nem helytálló ajánlatkérõnek a cégbemutató általános voltára való hivatkozása sem, mert kérelmezõ ajánlatának részét képezõ cégbemutató II. pontja a beszerzés tárgyához hasonló munkák bemutatását tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlati felhívásban meghatározott elbírálási szempontok alapján a legkedvezõbb ajánlatot tette.<br>
A Döntõbizottság a bírálati szempontok alapján összehasonlította a nyertes, a kérelmezõ és a Renovit Kft. ajánlatát és megállapította, hogy a kérelmezõ ajánlata volt a legjobb.<br>
Az elsõ bírálati szempont a mûszaki, szakmai alkalmasság, ellenõrizhetõ referenciamunkák volt.<br>
A nyertes 6 saját kivitelezésû, több milliárd Ft értékû kórházépítést jelölt meg.<br>
A kérelmezõ számbelileg azonos számú, de kisebb volumenû egészségügyi beruházást jelölt meg, közöttük van 1 db 1 milliárd Ft-ot meghaladó értékû munka is. Referenciáinak túlnyomó része orvosi eszköz és technológiai berendezés beszerzése.<br>
A Renovit Kft. 100-500 millió Ft-os munkákat jelölt meg, közöttük egészségügyi beruházás nincs.<br>
Ezen bírálati szempontból a nyertes és a kérelmezõ ajánlata közel azonos értékû, jobb, mint a Renovit Kft.-é.<br>
A második bírálati szempont a lebonyolítás megajánlott programja.<br>
A nyertes ajánlat szöveges része részletes kidolgozást ad a feladatokról, de határidõket nem ajánlott meg, ütemtervet csatolt ugyan, de az egy másik (nem azonosítható) munkára vonatkozik, miután az ütemterv szerinti munka kezdése 1997 április, befejezése 1998 július.<br>
A kérelmezõ a lebonyolítási feladatot 8 fázisra bontotta, ezeket pontos határidõkkel ütemezi a "technológiai" sorrendnek megfelelõen.<br>
A Renovit Kft. a feladatokat globálisan írta le, munkafázisok megjelölése nélkül. Ezen bírálati szempontból a kérelmezõ ajánlata I., a nyertesé II., a Renovit Kft.-é a III. helyen áll.<br>
A harmadik bírálati szempont az ajánlattevõ elérhetõsége (esetlegesen helyi telephely létesítésével).<br>
A nyertes vállalta Gyulán iroda létesítését, a kórház beruházási vezetõit jelölte meg mûszaki ellenõrként, továbbá 5 db mobiltelefon-vonalat is az elérhetõsége céljára rendelt.<br>
A kérelmezõ vállalta helyi mûszaki ellenõrök alkalmazását, helyi irodával, továbbá 6 db mobiltelefon-vonalat is biztosít elérhetõsége céljára.<br>
A Renovit Kft. nem nyilatkozott elérhetõsége kérdésében, ezt a kórház 3 beruházási vezetõjének mûszaki ellenõri megbízásával oldotta meg.<br>
Ezen bírálati szempontból a nyertes és a kérelmezõ ajánlata azonos értékû, jobb, mint a Renovit Kft. ajánlata.<br>
A negyedik bírálati szempont az ajánlati ár.<br>
A nyertes ajánlattevõ 48 600 000 Ft-ért, a kérelmezõ 18 737 500 Ft-ért, a Renovit Kft. 50 000 000 Ft-ért vállalta a beszerzés tárgyát képezõ lebonyolítási munka elvégzését.<br>
Ebbõl a bírálati szempontból a kérelmezõ ajánlata volt a legjobb, második a nyertesé, harmadik a Renovit Kft.-é.<br>
A fentiek összevetésébõl a Döntõbizottság megállapította, hogy a kérelmezõ kedvezõbb ajánlatot nyújtott be, mint a nyertes, különös tekintettel arra is, hogy a közbeszerzések jogintézménye szempontjából egyik meghatározó tényezõ, a közpénzekkel való takarékos gazdálkodás szempontjából, az ajánlati árra nézve tett kérelmezõ jobb ajánlatot a nyertesnél.<br>
A Döntõbizottság megvizsgálta a kérelmezõ egyéb kifogásait és a NOX 2000 Rt. egyéb érdekelt kifogásait és megállapította, hogy azok nem helytállóak.<br>
Az ügyvédi irodának a közbeszerzési eljárás lefolytatására való jogosultságát vitató kifogás elkésett, mert az ajánlati felhívás augusztus 18-án történt közzétételétõl a kifogásnak a kérelmezõ által október 21-én, az egyéb érdekelt által a november 9-i tárgyaláson történõ elõterjesztéséig a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerinti 15 napos jogvesztõ határidõ letelt.<br>
A Döntõbizottság észlelte, hogy a megbízott ügyvédi iroda a megbízotti díjára áfa nélküli számlát bocsátott ki az ajánlatkérõ felé. A tárgyaláson úgy nyilatkozott, hogy az áfakörbe nem jelentkezett be. Kétségtelen tény, hogy az ügyvédi iroda szóban forgó tevékenysége (a TEÁOR szerinti 74.14 üzletviteli tanácsadás) az általános forgalmi adóról szóló 1992. évi LXXIV. tv. rendelkezései szerint nem tárgyi adómentes, ugyanis nem szerepel az áfamentes tevékenységeket megjelölõ 2. sz. mellékletben. A tevékenység nem élvez alanyi adómentességet sem, mert azt a 49. § (2) bekezdése alapján csak 2 millió Ft/év bevétel értékhatárig lehet kérni.<br>
Mindamellett a Döntõbizottság rögzíti, hogy az áfatörvény megsértése miatt csak a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(3) bekezdése szerinti intézkedésre van joga, a 88. § (1) bekezdése szerinti – a kérelmezõ és a NOX 2000 Rt. által kért – jogkövetkezmény egyikét sem alkalmazhatja.<br>
A Döntõbizottság megvizsgálta a nyertes összeférhetetlenségére vonatkozó egyéb érdekelti kifogását és megállapította, hogy a nyertes ajánlata nem vált összeférhetetlenné azáltal, hogy a kórház három beruházási vezetõjét jelölte meg mûszaki ellenõrnek, mert az ajánlatkérõnek és a nyertes ajánlatevõnek a tárgyaláson elõadott nyilatkozata szerint nevezett három mûszaki ellenõr nem mûködött közre sem az ajánlati felhívás, sem az ajánlati dokumentáció vagy annak részét képezõ tervek készítésében, erre utalóan a Döntõbizottság a becsatolt dokumentumokban sem talált ellenkezõ következtetésre alapot szolgáltató adatot.<br>
A Döntõbizottság megvizsgálta a NOX 2000 Rt. ajánlatát és megállapította, hogy az rt. ajánlata érvénytelen, mert az általa becsatolt szerzõdéstervezet nem tartalmaz kötbér fizetésére vonatkozó konkrét vállalást. A Döntõbizottság nem fogadta el a NOX 2000 Rt.-nek a tárgyaláson erre vonatkozóan elõadott érvelését, mert önmagában az, hogy hozzájárult a 10%-os összegû megbízotti díj zárolt számlára történõ helyezéséhez, nem pótolja kötbér vállalására teendõ nyilatkozatot, ugyanis a Ptk. rendelkezései szerint kötbér csak kifejezett megállapodás alapján illeti meg a megrendelõt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § d), f) és g) pontja szerint rendelkezett.<br>
<br>
Budapest, 1999. november 19.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>