<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7248)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.227/14/1999<br>
<br>
Tárgy: a GAMMA ANALCONT Kft. jogorvoslati kérelme a BM Polgári Védelmi Országos Parancsnokság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A GAMMA ANALCONT Kft. (1119 Budapest, Petzvál J. u. 52–56., képviseli: dr. Iván Erika ügyvéd, 1114 Budapest, Magyari J. u. 2. II/5., a továbbiakban: kérelmezõ) jogorvoslati kérelmének, amelyet a Belügyminisztérium Polgári Védelmi Országos Parancsnokság Nukleárisbaleset-elhárítási Kormánybizottság Titkársága (1149 Budapest, Mogyoródi u. 43., a továbbiakban: ajánlatkérõ) nevében és képviseletében ezen eljárás keretében a Belügyminisztérium Országos Közbeszerzési Fõigazgatóság (1149 Budapest, Mogyoródi u. 43., képviseli: dr. Sebõk Cecília ügyvéd, 1211 Budapest, Táncsics Mihály u. 62., a továbbiakban: megbízott) az Országos. Sugárfelügyelõ, Jelzõ és Ellenõrzõ Rendszer, BM Távmérõ Hálózat automata mérõ- és adatgyûjtõ állomásainak, valamint a Baleseti Információs Központ központi adatgyûjtõ és kiértékelõ rendszerének korszerûsítésére kiírt közbeszerzési eljárása ellen nyújtott be, helyt ad és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés második fordulatát, a 48. § (1) bekezdését és az 59. § (1) bekezdését, ezért ajánlatkérõ 1999. szeptember 15-én kihirdetett, eljárást lezáró döntését megsemmisíti.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A Döntõbizottság 1999. szeptember 30-án kelt D.227/3/1999. sz. ideiglenes intézkedést tartalmazó határozatának a hatálya jelen határozat kézhezvételével megszûnik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ és a nevében, képviseletében eljáró megbízottja 1999. július 14-én a K. É. 28. számában tette közzé nyílt eljárásra vonatkozó ajánlati felhívását. A felhívás 3. a) pontjában meghatározta a beszerzés tárgyát és mennyiségét az alábbi bontásban:<br>
– Mérõ- és adatgyûjtõ állomásokon telepítendõ hardvereszközök szállítása és ezek mûködéséhez szükséges szoftver kifejlesztése.<br>
– Baleseti Információs Központ központi adatgyûjtõ és kiértékelõ rendszerének korszerûsítéséhez szükséges szoftver kifejlesztése.<br>
– A Baleseti Információs Központban telepítendõ hardvereszközökre opcionális ajánlat.<br>
A teljesítés helyeit az ajánlati felhívás és a dokumentáció részletesen tartalmazta.<br>
Az ajánlati felhívás csak teljes körû ajánlattételre adott lehetõséget, viszont a többváltozatú ajánlattételt jól elkülöníthetõ formában megengedte.<br>
Az ajánlatok elbírálásának szempontjai a következõk voltak fontossági sorrend szerint:<br>
– mûszaki tartalom,<br>
– ajánlati ár,<br>
– az ajánlattevõ referenciái,<br>
– teljesítési határidõ.<br>
Ajánlatkérõ és megbízottja részletes ajánlati dokumentációt is az ajánlattevõk rendelkezésére bocsátott, amely I–IV. fejezetbõl, ehhez szervesen kapcsolódó specifikációból és 1–4. számú mellékletbõl tevõdött össze.<br>
Az ajánlati felhívás és a dokumentációval összefüggésben ajánlatkérõ 1999. szeptember 9-én konzultációt tartott. A konzultáción történõ részvétel nem volt feltétel az ajánlat benyújtásánál. A konzultáción az ajánlattevõk által írásban és a helyszínen összeállított kérdésekre ajánlatkérõ és megbízottja idézett, ahol elhangzott kérdésére – a dokumentációval összefüggésben – ajánlatkérõ közölte, hogy "az adatgyûjtõ rendszernek meteorológiai adatokat nem kell gyûjteni, kizárólag a BITT szonda mérési eredményeit kell fogadnia. Jelen eljárásnak nem tárgya a meglévõ meteorológiai mérõállványok korszerûsítése."<br>
Az ajánlattételi határidõig – azaz 1999. augusztus 25-ig – kérelmezõn kívül az I.T.O. Engineering Kft., az ABB Gévius Kft., az Advantech Magyarország Kft. és a Controflex Kft. nyújtotta be ajánlatát.<br>
Ajánlatkérõ 1999. szeptember 1-jéig – a többi ajánlattevõ egyidejû értesítése mellett – az ABB Gévius Kft.-t és a Controflex Kft.-t hiánypótlásra hívta fel. Az ajánlatok értékelésére létrehozott szakértõi bizottság véleményét elfogadva az ajánlatkérõ 1999. szeptember 15-én nyilvános eredményhirdetésen az Advantech Magyarország Kft. ajánlatát hirdette ki nyertesnek. A második legkedvezõbb ajánlatot az I.T.O. Engineering Kft. tette. Érvénytelen ajánlatot nyújtott be az ABB Gévius Kft. a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint.<br>
Kérelmezõ 1999. szeptember 29-én benyújtott jogorvoslati kérelmében kérte ajánlatkérõ eljárást lezáró döntése megsemmisítését, a jogsértés megállapítását, a Kbt. szabályainak megfelelõ eljárásra történõ utasítását és a jelen jogorvoslati eljárásban felmerült költségének megtérítését. Ideiglenes intézkedésként indítványozta a szerzõdés megkötésének megtiltását és a közbeszerzési eljárás felfüggesztését. Álláspontja szerint ajánlatkérõ hirdetmény közzététele nélkül módosította az ajánlati dokumentációban megfogalmazott követelményrendszerét. A közbeszerzési eljárásban csak az õ ajánlata tartalmazta a meteorológiai állomásra vonatkozó ajánlatát, és ezért csak õ tett teljes körû ajánlatot a felhívás és a dokumentáció szerint. Ajánlatkérõ nem az általa elõre meghatározott értékelési szempontok szerint bírálta el az ajánlatokat. Ajánlatkérõ döntése jogsértõ volt, mert a Kbt. 48. §, 52. §, 56. §, 59. §-ába ütközik.<br>
A Döntõbizottság a kérelem és mellékletei alapján ideiglenes intézkedésként 1999. szeptember 30-án kelt D.227/3/1999. sz. határozatban a szerzõdés megkötését megtiltotta.<br>
Ajánlatkérõ 1999. október 11-én benyújtott érdemi ellenkérelmében az alaptalan kérelem elutasítását kérte. Elõadta, hogy az 1999. augusztus 9-én megtartott konzultáción elhangzott az ajánlattevõk képviselõinek, hogy a jelen eljárásnak nem volt tárgya a meglévõ meteorológiai állomások korszerûsítése. Kérelmezõ ettõl függetlenül két változatban nyújtotta be ajánlatát a közbeszerzési eljárásban, de a szakértõi bizottság az I. verziójú, a módosított dokumentáció szerint értékelte a bírálati szempontok fontossági sorrendjében. Álláspontja szerint a dokumentáció módosítására nem került sor, mivel az ajánlati felhívás és a dokumentáció nem tartalmazott feladatot a meteorológiai mérõállványok korszerûsítésén. Ebbõl következõleg nem sértette meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>át, és a többi ajánlattevõ – e tekintetben – nem nyújtott be érvénytelen ajánlatot. Kérelmezõ csak vélelmezte, hogy õ nyújtotta be az összességében legkedvezõbb ajánlatot, a részletes értékelési jegyzõkönyvében foglaltakat ajánlatkérõ változatlanul fenntartotta.<br>
Az Advantech Magyarország Kft. írásban tett észrevételében az ajánlatkérõ eljárását és döntését jogszerûnek tartotta, és a jogorvoslati kérelem elutasítását kérte.<br>
A Döntõbizottság a beszerzett iratokból és a tárgyaláson elhangzottakból megállapította, hogy a jogorvoslati kérelem alapos.<br>
Ajánlatkérõ a beszerzés tárgyát és mennyiségét a felhívás 3. a) pontjában és az ajánlati dokumentációban határozta meg. Elõírta a felhívásban, hogy az ajánlatokat az ajánlattevõknek az ajánlati dokumentációban meghatározott feltételek szerint kell elkészíteni és benyújtani: Az ajánlati dokumentáció Általános mûszaki követelmények A. "az automata mérõállomás rekonstrukciója fejezetében" a meteorológiai vevõállomásokra vonatkozóan alapvetõ mûszaki követelményeket állított fel és határozott meg. Elõírta, hogy az Országos Sugárfelügyelõ, Jelzõ és Ellenõrzõ Rendszer távmérõ hálózatának elemét képviselõ automata vevõállomás rekonstrukciója során e követelmények alapján kell a vállalkozásukat, az ajánlatot elkészíteni. E fejezetben megfogalmazta a rekonstrukcióval összefüggésben azokat a mûszaki elvárásait, amelyet az ajánlatoknak a meteorológiai állomásokra vonatkozóan is tartalmazniuk kellett. Továbbá a rendszer mûködésével és az állomások közbeiktatásával (illesztésével) az ajánlattevõktõl ennek megvalósítására irányuló mûszaki megoldási javaslataik megfogalmazását követelte meg ajánlataiban.<br>
Az ajánlattételi idõszakban megtartott helyszíni konzultáción viszont már arra az álláspontra helyezkedett, hogy a meteorológiai állomásra vonatkozóan a megfogalmazott mûszaki követelményét tekintsék tárgytalannak, erre ajánlatot nem kér az ajánlattevõktõl, a meteorológiai állomás nem tárgya jelen közbeszerzési eljárásnak.<br>
Döntõbizottság álláspontja szerint ajánlatkérõ a dokumentáció erre vonatkozó mûszaki követelményrészét a beszerzés tárgyára tekintettel módosította, azaz a beszerzés tárgyának mennyiségét csökkentette az ajánlatkérõ, ezzel a magatartásával saját ajánlati felhívását hirdetmény közzététele nélkül megváltoztatta. A Döntõbizottság elismeri az ajánlatkérõk azon jogát, hogy az ajánlati felhívás és a dokumentáció feltételeit megváltoztassák, módosítsák, de ezt csak a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében elõírt módon tehetik meg. Tehát ajánlatkérõ azzal a magatartásával, hogy a módosításról hirdetményt nem tett közzé, megsértette a Kbt. 48. § (1) bekezdését, mely szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A Döntõbizottság nem osztotta ajánlatkérõ azon véleményét, hogy csak a mûszaki követelmények pontosításáról döntött a megtartott konzultáción, valamint a beszerzés pénzügyi fedezete nem tette volna lehetõvé a meteorológiai állványokra vonatkozva is a teljes korszerûsítés megvalósítását. Ajánlatkérõ már a dokumentáció megszerkesztésekor, annak összeállításakor rendelkezett mindezen információval, így többek között a beszerzés pénzügyi fedezetének összegérõl, amely eleve meghatározta a dokumentációban megfogalmazott mûszaki követelmények megállapításánál a mozgásterét. Az ajánlatkérõ akkor járt volna el helyesen, ha a pénzügyi fedezethez igazodó mûszaki megvalósítási módnak megfelelõ, azzal arányban álló mûszaki követelményeket fogalmaz meg a dokumentációban, és a folyamatos kiépítettség fokának és az ehhez rendelt pénzügyi fedezet összegének megfelelõen új dokumentációt, vagy annak további jól elkülöníthetõ kiegészítését valósítja meg és bocsátja az ajánlattevõk rendelkezésére.<br>
A dokumentáció alapján a Döntõbizottság azt állapította meg, hogy ajánlatkérõ a dokumentációban teljes körû korszerûsítésre kért ajánlatokat az ajánlattevõktõl. Ugyanakkor azt hirdetmény módosítása nélkül tette meg a beszerzés tárgya és mennyisége vonatkozásában. Ezért sérült a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének a második fordulata is, mert az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A Döntõbizottság a nyertes és a kérelmezõ ajánlatának összehasonlítását a határozatában a továbbiakban már azért mellõzte, mert ajánlatkérõ a beszerzés tárgyára és mennyiségére vonatkozó mûszaki tartalom módosításakor jogsértõen járt el. Így ajánlatkérõ már nem kerülhetett olyan helyzetbe, hogy egymással összehasonlítható ajánlatokat értékeljen. Ugyanis a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Mivel e törvényhely elsõ fordulatában foglalt törvényi követelmények nem érvényesültek, ezért ajánlatkérõ objektíven nem tudta összehasonlítani a beérkezett ajánlatokat a közbeszerzési eljárásban.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d), és g) pontja szerinti jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 18.<br>
<br>
Dr. Eke Pekács Tibor s. k.	Domokos Gábor s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>