<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7251)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.241/14/1999<br>
<br>
Tárgy: Christ Hungária Kft. I. rendû és Vattenteknik Hungária Kft. II. rendû kérelmezõk jogorvoslati kérelme Jánoshalma Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Christ Hungária Kft. (2040 Budaörs, Komáromi u. 22., képviseli: dr. Zaicz Gáborné ügyvéd, továbbiakban: I. rendû kérelmezõ) és a Vattenteknik Hungary Kft. (7633 Pécs, Esztergál u. 19., továbbiakban: II. rendû kérelmezõ) jogorvoslati kérelmének, melyet a Jánoshalma Város Önkormányzata (6440 Jánoshalma, Béke tér 1., továbbiakban: ajánlatkérõ) ivóvíztisztító telep kialakítása tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdését, az 52. § (2) bekezdés b) pontjára tekintettel az 52. § (1) bekezdését, valamint az 59. § (1) bekezdését, ezért ajánlatkérõvel szemben 6 000 000 Ft, azaz hatmillió forint bírságot szab ki.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 sz. számlájára.<br>
A Döntõbizottság kötelezi továbbá ajánlatkérõt, hogy a határozat kézhezvételétõl számított 15 napon belül I. rendû kérelmezõ részére 30 000 Ft, azaz harmincezer forint, II. rendû kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. július 21-én megjelent 29. számában ivóvíztisztító telep kialakítása tárgyában felhívást tett közzé nyílt eljárás megindítására.<br>
A beszerzés tárgyát az ajánlati felhívás az alábbiak szerint részletezte:<br>
3000 m3 kapacitású ivóvíztisztító berendezés építendõ kezelõépületben elhelyezve, számítógépes üzemirányítással, iszapülepítõvel, 500 m térszíni víztározó medencével. A feladatok részletes leírását, terveit és az ajánlati mennyiséget és az ajánlati dokumentáció tartalmazta.<br>
I. ütem: kiviteli tervszintû tervek elkészítése, kezelõépület építése és a gépészeti és technológiai berendezésekbõl 1000 m3/nap tisztítókapacitás beépítése.<br>
II. ütem: kezelõépület befejezése, további 2000 m3/nap tisztítókapacitás kiépítése, iszaptározó kialakítása, 50 m2 raktárépület építése (szilárd falazattal, magas tetõvel), a meglévõ 56 km hosszú vezetékhálózat vasiszapból történõ kiöblítése, telepen belüli területek feltöltése, parkosítása, utak építése, elektromos energiaellátás biztosítása, kiépítése, fûtési lehetõség biztosítása, kutak és a magas víztároló rádióvezérlésének felújítása, kiépítése, számítógépes ellenõrzési rendszer kialakítása. Próbaüzem.<br>
III. ütem: 500 m3 térszíni víztározó (épületben elhelyezett) tervezése és megépítése.<br>
A teljesítés határidejét ajánlatkérõ ütemenként meghatározta.<br>
I. ütem: 1999. december 10.<br>
II. ütem: 2000. december 15.<br>
III. ütem: késõbb kerül megállapításra (ajánlattétel 2001. december 15-i idõpontra vonatkozzon).<br>
Az ajánlati felhívás szerint részajánlatot és többváltozatú ajánlatot nem lehetett tenni.<br>
Ajánlatkérõ dokumentációt is biztosított, mely tartalmazta a részletes kiírási feltételeket és egyéb tudnivalókat.<br>
Megjelölte, hogy a létesítmény üzemeltetõje a Vízikom Kft. lesz.<br>
Az 1.6. pont tartalmazta, hogy ajánlatkérõ hitelt, elõleget nem biztosít, az 1.7. pont szerint teljesítményarányos részszámlák benyújthatók, ütemenként max. 3 db részszámlával.<br>
A részletes kiírási feltételek 2.2. pontja tartalmazta, hogy a létesítési engedélytõl eltérõ ajánlattétel csak a szerzõdés lényeges tartalmát nem érintõ kérdésben lehetséges, az ajánlatkérõ és az üzemeltetõ elõzetes hozzájárulásával. Ez esetben a létesítési engedély beszerzése az ajánlattétel beadásának feltétele. '<br>
A részletes kiírási feltételek 3. pontja elõírta, hogy az ajánlatnak a beruházással összefüggõ valamennyi költséget tartalmaznia kell. Meghatározta a szerzõdéstervezet fõbb paramétereit is.<br>
A dokumentáció részét képezte az Alsó-Duna-völgyi Vízügyi Igazgatóság vízjogi létesítési engedélye, amely a BITT Vízgazdálkodási Szolgáltató és Kereskedelmi Kft. által készített vízjogi engedélyezési tervdokumentáción alapul. Az engedély tartalmazta a létesítmény fõbb mûszaki jellemzõit.<br>
A vízkezelés a II/1; II/2; II/3 számú kutakból kitermelt víz vas-, mangán- és arzénmentesítésre szolgál.<br>
A nyersvíz minõségi paraméterei:<br>
Kutak	Fe3+ mg/1	Mn2+ mg/1	As mg/1<br>
II/1	0,9	0,12	0,052<br>
II/2	0,56	0,1	0,037<br>
II/3	0,6	0,1	0,04<br>
A kezelendõ vízmennyiség:<br>
Legnagyobb napi vízfogyasztás: 3700 m3/d".<br>
Elõírta a víztisztítási technológiát, és a vízkezelõ berendezésre vonatkozóan meghatározta, hogy az újonnan létesítendõ vízmûgépházba kerül elhelyezésre, tartalmazta annak mûszaki adatait, szûrõtartály méreteit és a szûrõtisztítási technológia adatait.<br>
A vízjogi létesítési engedély 1998. április 16-án került kiadásra, a határozat egy példányából kapott a leendõ üzemeltetõ, a Vízikom Kft. és a dokumentációt készítõ BITT Kft. is.<br>
A dokumentáció része volt a Bácsalmás Város Önkormányzata építési engedélye, mely a vízkezelõ épület és iszapülepítõ medence kialakítására és víztározó megépítésére vonatkozott.<br>
A vízjogi engedély Irma típusú szûrõtartály beépítésére vonatkozott, ajánlatkérõ azonban lehetõséget biztosított más gyártmányú berendezésre vonatkozó ajánlattételre is.<br>
Ajánlatkérõ az összességében legelõnyösebb ajánlatot kívánta kiválasztani az elbírálási szempontok alábbi fontossági sorrendje alapján:<br>
– mûszaki elõteljesítése,<br>
– fizetési feltételek,<br>
– ajánlott ár,<br>
– a beruházás megvalósításával szavatolt vízminõség,<br>
– garanciális (jótállási) feltételek,<br>
– referenciamunkák.<br>
Az ajánlattételi határidõig, 1999. augusztus 31-ig ajánlatot nyújtottak be: Christ Hungária Kft., Vízépszolg 94 Kft., Délviép Kft., Strabag Hungária Rt., Vízikom Kft., és a Köviép Kft.<br>
Ajánlatkérõ az ajánlatokat elbírálta, és 1999. október 4-én tartott eredményhirdetésen a Vízikom Kft. ajánlatát hirdette ki nyertesként.<br>
A nyertes ajánlattevõvel a szerzõdés 1999. október 4-én megkötésre került. A törvényes határidõn belül, 1999. október 5-én I. rendû kérelmezõ nyújtott be jogorvoslati kérelmet, melyben sérelmezte, hogy ajánlatkérõ nem az összességében legelõnyösebb ajánlatot hirdette ki nyertesnek. Álláspontjuk szerint az elbírálási szempontokat figyelembe véve kedvezõbb ajánlatot tettek a nyertesnél. Kiemelték, hogy a negyedik elbírálási szempont a szavatolt vízminõség volt. Ebbõl a szempontból a vas- és mangántartalom tekintetében ajánlatuk jobb volt, az arzén vonatkozásában kedvezõtlenebb. Ezzel kapcsolatban elõadták, hogy a technológia elve viszont azonos, sõt a jóval kisebb szûrési sebesség a javukra szól. Becsatolták a Fodor József Országos Közegészségügyi Központ Országos Környezet-egészségügyi Intézet szakvéleményét, mely azt tartalmazta, hogy "nem valószínû, hogy a szokásos vegyszeradagolás és 14 m/h szûrési sebesség esetén a 40-55 mg/L-es koncentrációt (egylépcsõs derítéssel és egyszeri szûréssel) tartósan és megbízhatóan 10 mg/L alá lehessen csökkenteni". A szakvélemény megjegyzi, hogy egyértelmû véleményt csak az adott vízzel elvégzett folyamatos kísérlet kedvezõ eredménye alapján lehetne mondani. Kérelmezõ kifogásolta továbbá, hogy a nyertes az önkormányzat egyszemélyes Kft.-je, így a versenytisztaság a közbeszerzési eljárás során nem érvényesülhetett.<br>
A dokumentációt a BITT Kft. készítette, aki a nyertes cég alvállalkozója. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint ez összeférhetetlenséget eredményez.<br>
A fentiekre tekintettel kérte a jogsértés megállapítását és ajánlatkérõvel szemben pénzbírság kiszabását.<br>
A Vattenteknik Hungary Kft. II. rendû kérelmezõ a Vízépszolg 94 Kft. alvállalkozójaként nyújtott be jogorvoslati kérelmet 1999. október 15-én. Kérelmében hivatkozott arra, hogy a nyertes Kft. tulajdonosa az önkormányzat, ezért a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint ajánlattevõként a Vízikom Kft. a közbeszerzési eljárásban nem vehetett volna részt. Kifogásolta továbbá, hogy a nyertes nem az összességében legkedvezõbb ajánlatot tette, árajánlata a legmagasabb volt, ajánlata tartalmazta a legkisebb kapacitású vízszûrõket, a vízminõséget megfelelõen szavatolni nem tudta.<br>
Kérte a jogsértés megállapítását.<br>
A Döntõbizottság az eljárás során a benyújtott jogorvoslati kérelmeket egyesítette.<br>
Ajánlatkérõ érdemi észrevételében a jogorvoslati kérelmeket megalapozatlanság címén kérte elutasítani. Érdemi észrevételében elõadta, hogy az eljárás során valamennyi ajánlatot érvényesnek minõsítettek és érdemben elbíráltak.<br>
Álláspontjuk szerint az összességében legelõnyösebb ajánlatot hirdették ki nyertesnek. A nyertes mûszaki szempontból a feladat elvégzésére alkalmas, az általa megajánlott technológia alkalmazási engedéllyel rendelkezik.<br>
Az eljárás során a versenytisztaság elvét nem sértették meg, a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésbe ütközõ magatartást nem valósítottak meg.<br>
A nyertes ajánlattevõ érdemi észrevételében elõadta, hogy a közbeszerzési eljárás lefolytatása szabályszerû volt. Az általuk megajánlott technológiát az országban használják, 1991 óta sok darab megfelelõen üzemel.<br>
A Vízépszolg Kft. a jogorvoslati kérelmekben foglaltakkal egyetértett.<br>
A Délviép Kft. álláspontja szerint is a nyertes által ajánlott technológia nem a legjobb az ajánlatok közül.<br>
A Döntõbizottságnak elõzetesen abban a kérdésben kellett állást foglalnia hogy a II. rendû kérelmezõ a közbeszerzési eljárásban a Vízépszolg Kft. ajánlattevõ alvállalkozójaként ügyfélképességgel rendelkezik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján a kérelmet az ajánlatkérõ, az ajánlattevõ, vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Kétségtelen tény, hogy a közbeszerzési eljárásban az alvállalkozó érdekeit az ajánlattevõ képviseli.<br>
A Döntõbizottság álláspontja szerint az alvállalkozó önállóan csak akkor jogosult eljárni, ha az a fõvállalkozó – ajánlattevõ – érdekeivel és feltehetõ akaratával nem ellentétes.<br>
A Döntõbizottság eljárása során a fõvállalkozó Vízépszolg '94 Kft.-t megnyilatkoztatta, aki egyetértett az alvállalkozója jogorvoslati kérelmében foglaltakkal.<br>
A fentiekre tekintettel a Döntõbizottság a II. rendû kérelmezõ ügyfélképességét megállapította.<br>
Ezt követõen a Döntõbizottság a rendelkezésre álló iratok és a felek tárgyaláson tett nyilatkozatai alapján megállapította, hogy a jogorvoslati kérelmek megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése a közbeszerzési eljárás alapelveit rögzíti. Ennek alapján ajánlatkérõ köteles biztosítani, az ajánlattevõ pedig tiszteletben tartani a verseny tisztaságát és a nyilvánosságot. Az ajánlatkérõnek biztosítani kell az esélyegyenlõséget az ajánlattevõk számára.<br>
Ezek az alapelvek áthatják a közbeszerzési eljárás egész menetét.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a tartalmazza az összeférhetetlenségi szabályokat, melyek megalkotásának célja a közbeszerzési eljárás tisztasága, a korrupció kizárása.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
Az iratokból egyértelmûen megállapítható, hogy az ajánlati dokumentáció részét képezték a BITT Kft. által készített tervek, melyek alapján a Vízügyi Hatóság a vízjogi létesítési engedélyt készítette.<br>
A BITT Kft. ugyanakkor a Vízikom Kft. ajánlattevõ alvállalkozójaként jelen közbeszerzési eljárás részesévé is vált.<br>
Megállapította a Döntõbizottság azt is, hogy a Vízikom Kft. a vízjogi létesítési engedély birtokában volt a közbeszerzési eljárás megindítását megelõzõen, hiszen mint leendõ üzemeltetõnek, a Vízügyi Hatóság a vízjogi létesítési engedélyt megküldte.<br>
A fentiekbõl egyértelmûen következik, hogy a Vízikom Kft. a közbeszerzési eljárásban nem vehetett volna részt, hiszen alvállalkozóként megjelölte azt a BITT Kft.-t, aki a dokumentáció részét képezõ mûszaki leírást készítette, ugyanis alvállalkozója az ajánlatkérõ megbízásából dokumentáció elkészítésébe bevont személlyé vált azáltal, hogy az ajánlatkérõ az általa készített terveket a dokumentáció részéve tette.<br>
Megállapítható volt az is, hogy a nyertes Vízikom Kft. más ajánlattevõkkel szemben lényegesen több információval rendelkezett, hiszen már a közbeszerzési eljárást megelõzõen ismertté vált számára a vízjogi létesítési engedély, továbbá az ajánlatkérõ beszerzési szándékával is tisztában volt, hiszen mint leendõ üzemeltetõ, elõzetesen óhatatlanul tájékoztatást kellett hogy kapjon az ajánlatkérõtõl.<br>
A közbeszerzési eljárás alapelveinek érvényesülését, a verseny tisztaságát és az esélyegyenlõséget ajánlatkérõ nem biztosította a lefolytatott közbeszerzési eljárás során, és olyan ajánlattevõ ajánlatát is befogadta, mely nem vehetett volna részt a közbeszerzési eljárásban az összeférhetetlenségi szabályok elõírása miatt.<br>
Megjegyzi a Döntõbizottság, hogy önmagában az a tény, hogy a Vízikom Kft. tulajdonosa az önkormányzat, az összeférhetetlenséget nem alapozza meg, hiszen a Kft. önálló jogalany, önálló döntési jogkörrel rendelkezik.<br>
A Döntõbizottság megállapította, hogy a nyertesként kihirdetett Vízikom Kft. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelen, hiszen olyan ajánlattevõ nyújtotta be, aki nem jogosult az eljárásban részt venni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontjára tekintettel az 52. § (1) bekezdését, amikor nem észlelte, hogy olyan ajánlattevõ nyújtott be ajánlatot, aki a közbeszerzési eljárásban nem volt jogosult részt venni, és nem állapította meg az ajánlat érvénytelenségét, hanem azt érdemben elbírálta.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek és a megadott elbírálási szempontok alapján a legkedvezõbb ajánlatot tette.<br>
Ezen törvényi értelmezés alapján csak érvényes ajánlatok hasonlíthatók össze. Tekintettel azonban arra, hogy a Döntõbizottság az érvénytelenség okaként nem azt állapította meg, hogy a nyertes ajánlat nem felelt meg az ajánlati felhívás és dokumentáció elõírásainak, ezért a nyertes és az I. rendû kérelmezõ ajánlatainak összehasonlítását elvégezte.<br>
l. Elsõ elbírálási szempont: mûszaki elõteljesítés.<br>
A nyertes és I. rendû kérelmezõ 1999. december 10-ig vállalták 3000 m3 víz tisztítási kapacitás megvalósítását. A II. ütem teljesítését a nyertes 2000. szeptember 30-ig, I. rendû kérelmezõ 2000. június 20-ig, a III. ütem megvalósítására mindkét ajánlattevõ 2000. december 15-ig vállalkozott. Ebbõl az elbírálási szempontból a kérelmezõ ajánlata a nyertesnél jobb volt. A Döntõbizottság azt az ajánlatkérõi védekezést, mely szerint a II. ütem esetén az I. rendû kérelmezõ nyertesnél korábbi teljesítését azért nem tekintette kedvezõbbnek, mert ehhez érdeke nem fûzõdött, elfogadni nem tudta, hiszen ezen elbírálási szempontnál nem írta elõ, hogy csak az 1999. évi korábbi teljesítést kívánja preferálni.<br>
<br>
2. Második elbírálási szempont: fizetési feltételek.<br>
A nyertes az ajánlati felhívásnak megfelelõen ütemenként 3-3 részszámlát kívánt ajánlatkérõnek benyújtani. Az I. rendû kérelmezõ a III. ütem vonatkozásában a részszámlák részletes ütemezésére ajánlatot nem adott, tekintettel arra, hogy a III. ütem véghatáridejét ugyan az ajánlati felhívás tartalmazta, azonban ennek tényleges teljesítési határidejét ajánlatkérõ egy késõbbi idõpontban kívánta meghatározni. Ennek megfelelõen I. rendû kérelmezõnek felróni azt nem lehetett, hogy a III. ütemre vonatkozóan részletezést nem adott. A nyertes az elsõ részszámlát 1999. szeptember 30-ig kívánta benyújtani, míg az I. rendû kérelmezõ 1999. október 20-ig. Az ajánlatkérõ elõírta, hogy hitelt és elõleget nem biztosít, ugyanakkor a nyertes az elsõ részszámla benyújtására olyan idõpontot jelölt meg, mely idõpontig még a munkákat megkezdeni nem lehetett, így teljesíteni sem. Ezt támasztja alá a megkötött szerzõdés is, mely a felek között 1999. október 4-én került megkötésre, és a nyertes már október 5-én 10 M Ft összegre részszámlát nyújtott be. A benyújtott részszámla mindenképpen elõlegnek minõsül, ezt a megnevezést tartalmazza a szerzõdést is, hiszen ez nem teljesítésarányos számlának minõsül. Ajánlatkérõ tehát kiírásával ellentétes fizetési feltételt fogadott el és minõsített kedvezõbbnek a többi ajánlattevõnél.<br>
Ebbõl az elbírálási szempontból a nyertes ajánlata nem felelt meg a kiírási feltételnek, így az I. rendû kérelmezõnél ajánlata kedvezõtlenebbnek minõsül.<br>
<br>
3. A harmadik elbírálási szempont: ajánlott ár.<br>
Nyertes: 148 929 E Ft (áfás)<br>
I. rendû kérelmezõ 110 250 E Ft (áfás).<br>
Ebbõl az elbírálási szempontból egyértelmûen az I. rendû kérelmezõ kedvezõbb árajánlatot tett a nyertesnél.<br>
<br>
4. Negyedik elbírálási szempont: szavatolt vízminõség.<br>
Mindkét ajánlattevõ különbözõ gyártmányú tisztítóberendezésre tett ajánlatot, de ezek alkalmazási engedéllyel, illetve elvi vízjogi engedéllyel rendelkeztek.<br>
Az ajánlattevõk az alábbi vállalást tették a vas-, mangán- és arzéntartalomra.<br>
Nyertes	vas	< 0,1 mg/1<br>
	mangán	< 0,1 mg/1<br>
	arzén	< 0,01 mg/1<br>
I. rendû kérelmezõ	vas+mangán	< 0,1 mg/1<br>
	arzén	< 0,03 mg/1.<br>
A vas- és mangántartalom tekintetében az I. rendû kérelmezõ ajánlata nyertesnél kedvezõbb volt.<br>
Az arzénmentesítésre viszont az alkalmazott technológiák – ajánlatkérõ által becsatolt szakértõi vélemény alapján is – egyike sem garantálja – különösen csúcsfogyasztásnál – stabilan a vállalt határértéket elérõ vagy az alatti szûrt víz arzéntartalmat.<br>
Az átlagos vízfogyasztási mennyiségek esetén azonban a nyertes ajánlattevõnél nem volt egyértelmûen bizonyított az, hogy ezt az igen alacsony arzéntartalmat a berendezés biztosítani tudja.<br>
Mindezek figyelembevételével Döntõbizottság megalapozatlannak tartja ajánlatkérõnek azt az álláspontját, hogy kifejezetten az arzéntartalomra vonatkozó nyertesi ajánlat kedvezõ alsó határértékére figyelemmel, az ajánlatot a kérelmezõnél jobbnak minõsítette. A Döntõbizottság álláspontja szerint ebbõl az elbírálási szempontból a nyertes és I. rendû kérelmezõ ajánlata egyenértékûnek tekintendõ.<br>
<br>
5. Az ötödik elbírálási szempont: garanciális, jótállási feltételek.<br>
A nyertes és I. rendû kérelmezõ is 3 év szavatosságot vállalt, jótállási idõként a nyertes egy évet, míg az I. rendû kérelmezõ a technológiára 2 évet vállalt. Ebbõl az elbírálási szempontból I. rendû kérelmezõ ajánlata a nyertesnél jobb volt.<br>
<br>
6. A hatodik elbírálási szempont: referenciamunkák.<br>
A nyertes ajánlattevõ víz- és csatornamû-üzemeltetés, illetve Tataházán víz- és arzénmentesítõre adott referenciákat.<br>
A Döntõbizottság csak az 1996 után végzett munkákra vonatkozó referenciát tudta figyelembe venni, mert a Kft. 1996-ban alakult, és az értékelésnél csak cégreferencia vehetõ figyelembe, nem pedig a cégben jelenleg dolgozók korábban végzett munkái.<br>
Az I. rendû kérelmezõ referenciamunkái között számtalan vas-, mangántalanító berendezést jelölt meg, de arzénmentesítõ víztisztító berendezésre nem csatolt referenciát.<br>
Tény, hogy arzénmentesítésre csak a nyertes ajánlattevõ nyújtott be referenciát. A referenciákat ajánlatkérõ kizárólag az arzénmentesítés szempontjából értékelte, és erre tekintettel minõsítette jobbnak nyertes ajánlatát, de a szakértõi véleményekre tekintettel a Döntõbizottság nem tekintette jobbnak, hanem a kérelmezõével azonos értékûnek minõsítette, arra figyelemmel, hogy a referenciák körében nemcsak az arzénmentesítés megvalósítását, hanem a víztisztító berendezések építésében szerzett gyakorlatot is értékelni kellett. A kérelmezõ e vonatkozásban megfelelõ referenciát csatolt, ezért ebbõl az elbírálási szempontból a Döntõbizottság a kérelmezõi és a nyertesi ajánlatot egyenértékûnek minõsítette. Összességében megállapítható, hogy az I. rendû kérelmezõ az 1., 2., 3., 5. elbírálási szempontból a nyertesnél jobb, a 4. és 6. elbírálási szempontból a nyertessel egyenértékû ajánlatot nyújtott be.<br>
A fentiekbõl megállapítható, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését megsértette azáltal, hogy nem az összességében legelõnyösebb ajánlatot hirdette ki nyertesnek.<br>
A Döntõbizottság a II. rendû kérelmezõ fõvállalkozójának ajánlatát a nyertesével már nem hasonlította össze, mivel az I. rendû kérelmezõ ajánlatáról bebizonyosodott, hogy az a nyertesnél jobb volt, így megállapítható volt az 59. § (1) bekezdésének megsértése, és az már relevanciával nem bír, hogy esetlegesen II. rendû kérelmezõ ajánlata a nyerteséhez viszonyítottan jobb vagy rosszabb volt-e.<br>
A Döntõbizottság az eljárás során ideiglenes intézkedést alkalmazott, azonban az már célját nem érhette el, mert az ajánlatkérõ az ideiglenes intézkedést megelõzõen a szerzõdést a nyertes ajánlattevõvel megkötötte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján bírságot állapított meg, és a g) pont szerint kötelezte ajánlatkérõt az igazgatási szolgáltatási díj megfizetésére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb 30%-a, de legalább 500 000 Ft.<br>
A Döntõbizottság a bírság összegét a beszerzés értékére és az elkövetett jogsértés súlyára tekintettel állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 19.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>