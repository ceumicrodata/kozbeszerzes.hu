<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8315)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 356-5082<br>
Ikt. sz.: D.440/12/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Baranya Megyei Munkaügyi Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85.) a Baranya Megyei Munkaügyi Központ (7621 Pécs, Király út 46., a továbbiakban: ajánlatkérõ) "speciális program kockázati csoportok számára (kísérleti projekt) és ennek keretében humánerõforrás-fejlesztés, -képzés" tárgyú közbeszerzési eljárása ellen hivatalból indított jogorvoslati eljárását megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ 2000. szeptember 6-án kezdeményezett hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, a rendelkezõ részben megjelölt beszerzés tárgyában. Az eljárásfajta választásának indokaként ajánlatkérõ azt adta elõ, hogy a PHARE-programban leírt ütemezés szerint a közbeszerzési eljárással megrendelt képzések szakirányát a célcsoportokkal elvégzett interjúk szerint kell meghatározni. Az ütemezés szerint 2000. augusztus végére végeztek az interjúkkal, amelyek alapján a megpályáztatott képzési szakirányok meghatározásra kerültek. Az interjúk bonyolítására korábban azért nem kerülhetett sor, mert a PHARE '97 szerzõdés aláírása egy évig elhúzódott. Ajánlatkérõ az ajánlati felhívását is elkészítette, melyben meghatározta a beszerzés tárgyát és mennyiségét, a teljesítés helyét, a teljesítési határidejét 2000. december 15-ében jelölte meg. Az ajánlati felhívás tartalmazta az ajánlatok elbírálásának szempontjait is.<br>
Ajánlatkérõ ajánlattételre három céget hívott fel, a Pécsi Regionális Munkaerõ-fejlesztõ és Képzõ Központot, a Szombathelyi Regionális Munkaerõ-fejlesztõ és Képzõ Központot, valamint a Magyar Iparszövetség Oktatási Központ Dél-dunántúli Kirendeltségét.<br>
Ajánlatkérõ dokumentációt is készített. A dokumentáció tartalmazta megyénként a tervezett képzés szakirányait, valamint hogy a képzésekhez kapcsolódóan az ajánlatkérõnek milyen elvárásai vannak az ajánlattal szemben.<br>
A Döntõbizottság elnöke 2000. szeptember 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg, hogy a rendkívüli sürgõsség nem az ajánlatkérõ mulasztásából ered, továbbá az sem, hogy ez a sürgõsség valóban rendkívüli-e és váratlan-e. Az eljárást kezdeményezõ irat indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatja a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Ennek alátámasztásául elõadta, hogy a PHARE '97. kísérleti projekt meghatározása 1998 õszén készült el, amelyben meghatározásra kerültek a projekt keretében elvégzendõ feladatok. Az akkori információk szerint a program 1999. január 1-jével indult volna PHARE-támogatással, azonban a támogatási szerzõdés aláírására csak 1999. december 28-án került sor. A támogatási szerzõdésbõl kitûnik, hogy a projekt teljes költségvetése 429 760 euró. Ebbõl a jelen közbeszerzési eljárás tárgyát képezõ humánerõforrás-fejlesztés, -képzés beszerzése saját erõforrásból valósul meg, melynek költségvetési összege 84 000 euró. A tisztán önerõbõl megvalósuló humánerõforrás-fejlesztés, -képzés beszerzésére a magyar közbeszerzési szabályok az irányadók. A megkötött szerzõdést követõen kezdte meg az angol fél a Magyarország területén végzendõ munkát a projekttel kapcsolatosan. Az angol partner I. negyedéves jelentését a projekt állásáról 2000. augusztus 28-án készítette és juttatta el ajánlatkérõnek.<br>
Abban szerepelnek azok a foglalkoztatási célterületek, amelyek meghatározásra kerülhettek a képzési szakirányok. Ezt követõen kerülhetett csak sor 2000. szeptember elején a közbeszerzési eljárás megindítására. A közbeszerzési eljárás keretében megvalósítandó feladatokat 2000. december 31-éig kell elvégezni. Ezen határidõ tartásának szükségességét ajánlatkérõ a Földmûvelésügyi és Vidékfejlesztési Minisztérium levelével igazolta, mely szerint a szerzõdésben feltüntetett képzési program megvalósítási és elszámolási határideje 2000. december 31.<br>
Ajánlatkérõ a közbeszerzési eljárást lefolytatta, és 2000. október 5-én a nyertes ajánlattevõvel a Pécsi Regionális Munkaerõ-fejlesztõ és Képzõ Központtal a szerzõdést megkötötte.<br>
A Pécsi Regionális Munkaerõ-fejlesztõ és Képzõ Központ érdemi észrevételében elõadta, hogy a beszerzés tárgya PHARE-program keretén belül valósul meg. Ennek megfelelõen szigorúan ütemezett határideje van. A projektben a képzési szakirányok meghatározására csak szeptember elején kerülhetett sor, mivel a PHARE-szerzõdés aláírása elhúzódott. A program befejezésére a PHARE 2000. év végi idõpontot jelölte meg, ezért az ajánlatkérõ eljárása jogszerû volt.<br>
A Szombathelyi Regionális Munkaerõ-fejlesztõ és Képzõ Központ álláspontja szerint a közbeszerzési eljárás szabályainak megsértése jelen eljárásban nem történt meg.<br>
A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele és a tárgyaláson tett szóbeli nyilatkozata alapján megállapította, hogy ajánlatkérõ a közbeszerzési eljárást jogszerûen folytatta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A rendelkezésre álló iratokból megállapítható volt, hogy a Földmûvelésügyi és Vidékfejlesztési Minisztérium Területfejlesztési PHARE Programirányító Iroda ajánlatkérõvel a speciális program kockázati csoportok számára tárgyú szerzõdést 1999. december 28-án kötötte meg. A szerzõdés mellékletét képezõ feladatmeghatározás tartalmazta, hogy a projekt kezdési idõpontja 2000. január, valamint, hogy a projekt befejezési határideje a projekt indítását követõ 12. hónap, a projekt mûködtetésének idõtartama a projekt befejezésétõl számított 5 év.<br>
A foglalkoztatási célterületek meghatározása szakmai tanulmányút lebonyolítása keretén belül, a projekt idõtartama alatt folyamatosan történik, míg a szakmai tanulmányút megtartása a projekt indítását követõ 4 hónapon belül valósul meg. Ezen munkálatok elvégzésére ténylegesen 2000. I. félévében került sor az angol partner részérõl, melynek eredményérõl ajánlatkérõ 2000. augusztus végén értesült. Ezt követõen volt ajánlatkérõ abban a helyzetben, hogy a közbeszerzési eljárását megindítsa. A megkötött szerzõdések alapján a teljesítési határidõ 2000. december 31. Ajánlatkérõ más eljárásfajta választása esetén a teljesítési határidõt tartani nem tudta volna.<br>
Az ajánlatkérõ mulasztására nem vezethetõ vissza a közbeszerzési eljárás késedelmes megindítása, mivel a rendkívüli sürgõsséget indokoló körülmények nem ajánlatkérõ mulasztására vezethetõk vissza, mivel ajánlatkérõ a közbeszerzési eljárást csak abban az idõpontban indíthatta meg, amikor az angol fél a szerzõdésbõl eredõ kötelezettségét teljesíti.<br>
Ajánlatkérõ a fentiek alapján jogszerûen választotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárását.<br>
Ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdés szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 6.<br>
<br>
Dr. Engler Magdolna s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>