<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8364)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.488/10/2000<br>
<br>
Tárgy: Hunico Kft. jogorvoslati kérelme Sopron Megyei Jogú Város Erzsébet Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hunico Kft. (3530 Miskolc, Petõfi út 13., képviseli Madei és Társa Ügyvédi Iroda, 4024 Debrecen, Blaháné út 3., a továbbiakban kérelmezõ) jogorvoslati kérelmének, amelyet Sopron Megyei Jogú Város Erzsébet Kórház (9400 Sopron, Gyõri út 15., képviseli dr. Németh Gábor ügyvéd, 1119 Budapest, Andor út 23/C II/9., a továbbiakban ajánlatkérõ) "Sopron Erzsébet Kórház komplett járó- és fekvõbeteg-ellátó radiológiai képalkotó diagnosztikai tevékenység mûködtetése ügyeleti szolgálattal együtt" tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (7) bekezdésére figyelemmel a (8) bekezdését, és erre figyelemmel az 59. § (1) bekezdését, ezért ajánlatkérõvel szemben 1 000 000 Ft összegû bírságot szab ki.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a bírság összegét a Közbeszerzések Tanácsa MNB 10032000-01720361-00000000 sz. számlájára fizesse be.<br>
Továbbá kötelezi ajánlatkérõt, hogy a határozat kézhezvételétõl számított 15 napon belül 30 000 Ft igazgatási szolgáltatási díjat fizessen meg kérelmezõnek.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a K. É. 33. számában, 2000. augusztus 16-án jelentette meg két szakaszból álló eljárása részvételi szakaszának részvételi felhívását, meghívásos gyorsított eljárás lefolytatása céljából, melynek tárgya a Sopron Erzsébet Kórház komplex járó- és fekvõbeteg-ellátó radiológiai képalkotó diagnosztikai tevékenység mûködtetése ügyeleti szolgálattal együtt volt. Ajánlatkérõ a meghívásos eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontjára alapította, mely szerint csak korlátozott számú ajánlattevõ alkalmas a szerzõdés teljesítésére a közbeszerzési eljárás sajátos volta miatt. Ajánlatkérõ már a részvételi felhívásban megjelölte azokat a meghívni kívánt szervezeteket, akiket alkalmasnak tartott szerzõdés teljesítésére. Így a KDK-DOTE Képalkotó Diagnosztikai Központ Egészségügyi Szolgáltató és Kereskedelmi Kft.-t, az OMKER Rt.-t, a Pannon-Lab Kft.-t, a Raditech Kft.-t és a Soprad Egészségügyi Kft.-t.<br>
Ajánlatkérõ a részvételi felhívásban meghatározta, hogy csak a komplex tevékenységre lehet teljes körû ajánlatot tenni. A részvételi felhívásban ajánlatkérõ meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket, valamint a részvételi felhívás 10. b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjait. Ajánlatkérõ közölte a részvételi felhívásban, hogy az ajánlattételi szakaszban az ajánlatok elbírálásának szempontja az összességében legelõnyösebb ajánlat. Ajánlatkérõ a részvételi felhívásban szintén meghatározta, hogy többváltozatú ajánlatot a közbeszerzési eljárásban nem lehet tenni. A részvételi felhívásban meghatározott részvételi határidõig jelentkezését benyújtotta kérelmezõn kívül a Pannon-Lab Kft. és a Soprad Egészségügyi Kft.<br>
A részvételi jelentkezések eredményhirdetésének idõpontja 2000. szeptember 4. volt, ahol is az ajánlatkérõ alkalmasnak minõsítette a Soprad Egészségügyi Szolgáltató Kft. és a Pannon-Lab Kft. részvételi jelentkezését. Alkalmatlannak minõsítette kérelmezõ részvételi jelentkezését, mivel a benyújtott jelentkezés tartalmilag nem felelt meg a részvételi felhívás 9., 10. pontjában elõírt feltételeknek. A részvételi szakasz eredményét lezáró tájékoztatója ajánlatkérõnek 2000. szeptember 27-én jelent meg a K. É.-ben. Ajánlatkérõ a részvételi jelentkezések elbírálását követõen az alkalmasnak minõsített jelentkezõket közvetlenül az ajánlati dokumentáció és felhívás megküldésével hívta fel ajánlattételre, majd az ajánlatok benyújtását és elbírálását követõen a közbeszerzési eljárás nyertese a Pannon-Lab Kft. lett.<br>
Ajánlatkérõ és a nyertes ajánlattevõ az üzemeltetési szerzõdést 2000. október 10-én megkötötte.<br>
Kérelmezõ 2000. október 9-én benyújtott jogorvoslati kérelmében vitatta a meghívásos eljárás alkalmazásának jogalapját, továbbá a nyertes ajánlattevõ szerzõdés teljesítésére való alkalmasságát azáltal, hogy a közbeszerzés tárgyával összefüggõ TEÁOR tevékenységi körrel cégkivonata nem rendelkezik, valamint saját alkalmatlanná minõsítésére vonatkozó ajánlatkérõ döntését, melyek közül a jogorvoslati eljárásban tartott tárgyaláson a kérelmét csak a nyertes ajánlattevõ alkalmatlanná minõsítésre vonatkozó kérelmi részére tartotta fenn. Kérte a Döntõbizottságot, hogy állapítsa meg a jogsértés megtörténtét, tegye meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(3) bekezdésében foglalt intézkedéseket. Ideiglenes intézkedésként tiltsa meg a szerzõdés megkötését, és kötelezze ajánlatkérõt az eljárási díj, eljárási költségek megfizetésére. Álláspontja szerint a nyertes ajánlattevõ részvételi jelentkezése nem felelt meg a részvételi felhívásban foglaltaknak, azaz a beszerzés tárgyához kapcsolódó komplex fekvõ- és járóbeteg-ellátásra vonatkozóan nem rendelkezik cégkivonatában megfelelõ tevékenységi körrel. Ezért az ajánlatkérõnek a részvételi szakasz lezárásának eredményeképpen a nyertes ajánlattevõt alkalmatlanná kellett volna minõsíteni. Elõadta továbbá, hogy mivel az ajánlatkérõtõl írásban értesítést nem kapott a részvételi szakasz lezárásának eredményeképpen hozott döntésérõl, így csak a K. É. szeptember 27-i számából értesült, illetve az október 2-i, az ajánlattételi szakasz nyilvános eredményhirdetésének lezárásaképpen hozott ajánlatkérõi döntésrõl.<br>
Ajánlatkérõ érdemi ellenkérelmében a jogorvoslati kérelem elutasítását kérte. Álláspontja szerint az ellátó diagnosztikai tevékenység mûködtetése tekintetében a TEÁOR 8514 szám szerinti tevékenység jöhet szóba.<br>
A 8514 TEÁOR számú tevékenységi körbe a beszerzés tárgyának és mennyiségének megvalósítása belefér, mivel álláspontja szerint üzemeltetésrõl van szó, és nem fekvõ- és járóbeteg-ellátás gyakorlásáról. Az üzemeltetési szerzõdés alapján az ajánlatkérõtõl orvosokat vesz át a nyertes ajánlattevõ. Elõadta továbbá, hogy a 8514 sz. TEÁOR tevékenység megfelel a részvételi felhívásnak, és elégségesnek tekinthetõ a beszerzés tárgyának és mennyiségének szerzõdés keretében történõ megvalósítására. Ugyancsak elõadta, hogy fenti álláspontjával nem ellentétes az a tény, hogy utólag a nyertes ajánlattevõ a tevékenységi körébe felvette a 8511 és 8512 sz. tevékenységeket is, amely a fekvõ- és járóbeteg-ellátásra vonatkozik.<br>
A Pannon-Lab Kft. észrevételében elõadta, hogy az ajánlatkérõ döntése megalapozott volt, a részvételi szakaszt követõen a tevékenységi körét bõvítette, mégpedig a 8511 és 8512 sz. tevékenységekkel, amelyet a cégbírósághoz a társasági szerzõdés módosításának megfelelõen bejelentette.<br>
A Döntõbizottság ideiglenes intézkedést nem alkalmazott, mert a kérelem adatai nem voltak elégségesek annak meghozatalára.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a módosított és fenntartott jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint két szakaszból áll a nyílt elõminõsítéses, a meghívásos és a hirdetmény közzétételével induló tárgyalásos eljárás. Az ilyen eljárások elsõ – részvételi – szakaszában az ajánlatkérõ nem kérhet, a részvételre jelentkezõ pedig nem tehet ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37–38. §-t, a 43. § (4), (6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A 26. § (2) bekezdés második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban – a továbbiakban dokumentáció – meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlatkérõ a részvételi felhívás 10. b) pontjában elõírta, hogy a részvételi jelentkezõnek a szerzõdés teljesítésére alkalmatlanná minõsítésének szempontjai körében vizsgálni fogja, hogy a közbeszerzés tárgyával összefüggõ tevékenységi kör a részvételre jelentkezõk esetében a cégkivonatban benne foglaltatik-e, és ennek hiányát alkalmatlansági szempontnak fogja tekintetni.<br>
Ajánlatkérõ az ajánlati dokumentáció 4. oldalán a 11. ponttól a 8. oldal 18. pontig bezárólag határozta meg a beszerzés tárgya és mennyiségével összefüggésben ellátandó feladatok nagyságát és körét, továbbá az átvételre kerülõ szakképzett dolgozók létszámát.<br>
A Pannon-Lab Kft. részvételi jelentkezésében található cégkivonata szerint a cég fõ tevékenységi köre a 8514 sz. alatt egyéb humán-egészségügyi ellátás került feltüntetésre. A TEÁOR-besorolás a 8514 besorolási szám alatt meghatározza az egyéb humán-egészségügyi ellátás körében végezhetõ tevékenységi köröket.<br>
A Döntõbizottság álláspontja szerint az ajánlatkérõnek a dokumentációban meghatározott, a beszerzés tárgyával és mennyiségével kapcsolatosan elõírt feladatainak megoldását az egyéb humán-egészségügyi ellátás, mint fõ tevékenységi kör nem elégíti ki. Ehhez szükséges a 8511 fekvõbeteg-ellátás, és 8512 járóbeteg-ellátásra vonatkozó tevékenységi körnek a cég tevékenységi körében történõ feltüntetése, ill. megléte.<br>
Erre figyelemmel a Döntõbizottság arra az álláspontra helyezkedett, hogy a késõbbiek során nyertesnek kihirdetett Pannon-Lab Kft. részvételi jelentkezésének benyújtása idõpontjában a cégkivonatában szereplõ fõ tevékenységként megjelölt humán-egészségügyi ellátás nem elégítette ki az ajánlatkérõ által a beszerzés tárgyaként megjelölt komplex járó- és fekvõbeteg-ellátó radiológiai képalkotó diagnosztikai tevékenység mûködtetését ügyeleti szolgálattal együtt teljes szolgáltatási tevékenységet.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezõnek a részvételi jelentkezési határidõig kell az ajánlatkérõ által elõírt módon igazolnia a pénzügyi, gazdasági és mûszaki alkalmasságát a szerzõdés teljesítésére.<br>
A Pannon-Lab Kft. a részvételi jelentkezési határidõig nem rendelkezett azon TEÁOR tevékenységi körökkel, így a fekvõ- és a járóbeteg-ellátásra vonatkozó tevékenységi körökkel, amelyek szükségesek a teljes radiológiai és diagnosztikai tevékenység mûködtetéséhez, ezért az ajánlatkérõnek a részvételi jelentkezések elbírálásakor a részvételi felhívás 10. b) pontjának 3. francia bekezdésében foglalt elõírásra tekintettel alkalmatlannak kellett volna minõsíteni a Pannon-Lab Kft. részvételi jelentkezését, figyelemmel a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdésében elõírt törvényi követelményre. Mivel az ajánlatkérõ ilyen döntést nem hozott, hanem ajánlattételre hívta fel a Pannon-Lab Kft.-t, sõt a bírálati szempontok szerint az összességében legelõnyösebb ajánlatként bírálta el az ajánlatát, így az eljárást lezáró döntése is jogsértõ, amit a Döntõbizottságnak a Kbt. 59. § (1) bekezdése szerint meg kellett állapítani.<br>
A Döntõbizottság álláspontja szerint nem lehet az összességében legelõnyösebb ajánlatot tevõ ajánlattevõ az, aki pénzügyi, gazdasági és mûszaki alkalmasságát a részvételi szakaszban nem tudja a részvételi felhívásnak megfelelõen igazolni, jelen esetben a beszerzés tárgyának teljes megvalósítása körében nem rendelkezik a részvételi jelentkezési határidõig a beszerzés tárgyához kapcsolódó megfelelõ tevékenység végzéséhez szükséges tevékenységi kör meglétével a cégkivonatban.<br>
A Döntõbizottság megvizsgálta az ajánlatkérõ és a nyertes ajánlattevõ között a közbeszerzési eljárás lezárásaképpen létrejött üzemeltetési szerzõdés tartalmát és szerzõdési feltételeit. Abból megállapította, hogy egyrészt a részvételi felhívás 2. pontjának e) pontja szerint az ajánlatkérõ megbízási szerzõdést jelölt meg, amire ajánlatot kért, ezzel szemben üzemeltetési szerzõdést kötött, melynek 1.7., 1.8., 1.13., 2.2., 2.3., 3.1.3., 3.2.1. pontjaiban foglaltak megerõsítik és alátámasztják a Döntõbizottság azon álláspontját, mely szerint a komplex járó- és fekvõbeteg-ellátó radiológiai képalkotó diagnosztikai tevékenység mûködtetése ügyeleti szolgálattal együtt a 8511 és 8512 tevékenységi kör kibõvülésével, azaz fekvõbeteg- és járóbeteg-ellátással együtt végezhetõ el szerzõdésszerûen az ajánlattevõ részérõl. Önmagában a 8514 TEÁOR sz. egyéb humán-egészségügyi ellátás nem elegendõ a komplex beszerzés tárgyával összefüggõ tevékenység megvalósítására és mûködtetésére.<br>
Ugyancsak a Döntõbizottság álláspontját erõsíti az a tény, hogy a Pannon-Lab Kft. a jogorvoslati eljárás tárgyalási szakaszában közölte a Döntõbizottsággal, hogy idõközben a tevékenységi körét kibõvítette a fekvõbeteg- és járóbeteg-ellátás tevékenységi körével, továbbá az ajánlatkérõ által becsatolt, Sopron Megyei Jogú Város ÁNTSZ által kiállított, a tevékenység végzéséhez szükséges engedély megléte, melyet egyrészt utólagos igazolásképpen az ÁNTSZ már az után adta ki szakhatósági engedélyét, miután a Pannon-Lab Kft. cégkivonata az elõbb említett tevékenységi körök felvételét tartalmazta. A Döntõbizottság a fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés d), f), és h) pontjában foglalt jogkövetkezményt alkalmazta.<br>
A bírság mértékének megállapításakor figyelembe vette egyrészt, hogy a közbeszerzési eljárás lezárásának eredményeképpen a szerzõdést megkötötte a nyertes ajánlattevõ és az ajánlatkérõ.<br>
Figyelembe vette a szerzõdés idõtartamát, továbbá, hogy a beszerzés tárgyának teljes megvalósítása és szerzõdésszerû teljesítésének olyan értelemben nincsen akadálya, hogy a Pannon-Lab Kft. cégkivonatában már szerepel a fekvõ- és járóbeteg-ellátás, de e tevékenységi körök felvételére azután került sor, miután a részvételi jelentkezési határidõ és a meghívásos eljárás részvételi szakasza lezárult.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 13.<br>
<br>
Dr. Eke Pekács Tibor s. k.	Németh István s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>