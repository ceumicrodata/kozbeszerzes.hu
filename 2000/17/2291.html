<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (2291)
</b></h2><FONT size=3><i><u></i></u><br>
Kf.II.28.904/1998/5. szám<br>
<br>
A Magyar Köztársaság Legfelsõbb Bírósága a dr. Solt Anna ügyvéd (1146 Budapest, Cházár A. u. 9.) által képviselt Országos Egészségbiztosítási Pénztár (1113 Budapest, Váci út 73/A) felperesnek a dr. Deli Betty jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indított perében – melyben az alperes pernyertessége elõmozdításának érdekében a dr. Bûrös László ügyvéd (1135 Budapest, Tahi u. 53–59.) által képviselt Jász-Nagykun-Szolnok Megyei Hetényi Géza Kórház-Rendelõintézet (5000. Szolnok, Tószegi u. 21.) beavatkozott – a Fõvárosi Bíróság 1998. november 5-én kelt 8.K.31.144/1998/2. számú ítélete ellen az alperes által 3. sorszám alatt benyújtott fellebbezés elbírálása során, az alulírott napon tárgyaláson kívül – meghozta a következõ<br>
<br>
VÉGZÉS-t:<br>
<br>
Legfelsõbb Bíróság a pert megszünteti, és az elsõfokú bíróság ítéletét hatályon kívül helyezi.<br>
Kötelezi a felperest, hogy fizessen meg az alperesnek – 15 nap alatt – 5000 (ötezer) Ft együttes elsõ- és másodfokú eljárási perköltséget.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A Jász-Nagykun-Szolnok Megyei Hetényi Géza Kórház-Rendelõintézet (alperesi beavatkozó) a K. É. 1998. június 10. napján megjelent 23. számában nyílt közbeszerzési eljárásra felhívást tett közzé különbözõ kontrasztanyagok beszerzése tárgyában.<br>
A felperes a felhívás megjelenését követõen 1998. június 24-én jogorvoslati kérelmet nyújtott be az alpereshez, melyben kérte annak megállapítását, hogy az alperesi beavatkozó által folyamatba tett közbeszerzési eljárás jogszabálysértõ, mivel a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdése alapján a közbeszerzési eljárás csak akkor írható ki, ha az ajánlatkérõ rendelkezik a szerzõdés teljesítését biztosító anyagi fedezettel vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll. Állította azt is, hogy megsértésre került a Kbt. 24. § (1) és (2) bekezdése is, mert az ajánlati felhívás 13. pontjában foglalt bírálati szempontok nem biztosítják a verseny tisztaságát és az esélyegyenlõséget.<br>
A felperes által a jogsértés megállapítása és az eljárás megsemmisítése iránt elõterjesztett kérelmet az alperes határozatával hivatalból elutasította, megállapítva, hogy a felperes mint kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésének hatálya alá, vagyis a felperes nem tekinthetõ ügyfélnek. Mivel pedig az alperes hivatalból eljárást nem folytathat le, így a kérelmet az alperesnek a Kbt. 80. § (3) bekezdése alapján érdemi vizsgálat nélkül hivatalból kellett elutasítania.<br>
Keresetében a felperes az alperesi határozat felülvizsgálat keretében való megváltoztatását és annak megállapítását kérte, hogy az Egészségügyi Alapból finanszírozott egészségügyi intézmények tekintetében ügyfélképességgel rendelkezik.<br>
Az elsõfokú bíróság ítéletével a felperes keresetét elutasította. Megállapította, hogy a felperes sem a szerzõdés, sem a jogszabály alapján az adott közbeszerzés érintetti körébe nem tartozik, melyre figyelemmel az alperes helytállóan állapította meg ügyféli minõségének hiányát. Rámutatott arra is, hogy a bírósági eljárásban csak az érdemi közigazgatási határozat felülvizsgálatának van helye. Mivel azonban úgy találta, hogy adott esetben az eljárási kérdésben való döntés egyben az ügy érdemében hozott határozatnak is tekintendõ, a felperes keresetét érdemben ítélettel bírálta el.<br>
Az elsõfokú bíróság ítélete ellen az alperes fellebbezett, annak hatályon kívül helyezése és a per megszüntetése iránt. Elõadta, hogy az elsõfokú bíróság ítélete törvénysértõ, mert a kereseti kérelem érdemi elbírálására került sor, holott azt idézés kibocsátása nélkül el kellett volna utasítani. A felperes ugyanis – az alperesi elõadás szerint – olyan közigazgatási határozat bírósági felülvizsgálatát kérte keresetében, melynek bírósági felülvizsgálatát a törvény kizárja, mivel a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése csak az érdemben hozott határozat esetében teszi lehetõvé a bírósági felülvizsgálatot.<br>
A felperes csatlakozó fellebbezésében az elsõfokú bíróság ítéletének megváltoztatását és annak kimondását kérte, hogy az ügyben ügyfélnek kell tekinteni, mert az ügy feladatkörét érinti, mivel jogszabály kötelezi arra, hogy a járulékfizetõk érdekének megfelelõen adott egészségügyi termékeket központosított közbeszerzés útján szerezzen be.<br>
Az alperes a csatlakozó fellebbezésre tett ellenkérelmében kérte figyelembe venni, hogy a felperes által felhívott ügyféli minõségét megalapozó jogszabályi rendelkezések 1998. február 25-én léptek hatályba, de azokat csak azokra a beszerzésekre kell alkalmazni, amelyeknél a közbeszerzési eljárás megkezdésére 1998. július 1-je után került sor. A per tárgyát képezõ nyílt közbeszerzési eljárásra szóló ajánlati felhívás közzétételének idõpontja azonban ezt megelõzõen, 1998. június 10-én volt.<br>
A fellebbezés alapos.<br>
A jelen perben alkalmazandó <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében foglaltak szerint a bizottsági eljárást megindító kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét a törvénybe ütközõ tevékenység vagy mulasztás sérti vagy veszélyezteti. A Kbt.-nek az alperesi határozat meghozatalának idõpontjában hatályban volt 80. § (3) bekezdése szerint, ha a bizottság megállapítja, hogy a kérelmezõ nem tartozik a 79. § (3) bekezdésének hatálya alá, vagy a 79. § (6) bekezdése szerinti igazgatási szolgáltatási díjat nem fizette meg, a kérelmet érdemi vizsgálat nélkül hivatalból elutasítja.<br>
A bizottság határozatának felülvizsgálatát keresettel – a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint – az kérheti, akinek jogát vagy jogos érdekét a bizottságnak az ügy érdemében hozott határozata sérti.<br>
Az alperes a keresettel felülvizsgálni kért határozatában a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdésében foglaltakra alapítottan a felperesi kérelmet érdemi vizsgálat nélkül azért utasította el, mert úgy találta, hogy a felperes nem jogosult a Kbt. 79. § (3) bekezdése alapján jogorvoslati kérelem benyújtására, jogos érdeksérelem hiányában érdekeltnek nem tekinthetõ. A bírói felülvizsgálatot ugyanakkor a Kbt. 89. § (1) bekezdése csak az ügy érdemében hozott határozat esetében teszi lehetõvé. Ezen, a bírósági hatáskört korlátozó rendelkezés folytán, az 1957. évi IV. törvény (4) bekezdés a) pontjára is figyelemmel, nem volt helye a határozat bírósági felülvizsgálatának.<br>
A kereseti kérelmet az elsõfokú bíróság ítéletével érdemben bírálta el, holott a keresetlevelet idézés kibocsátása nélkül, végzéssel kellett volna elutasítania, mert a felperes keresetében olyan közigazgatási határozat bírósági felülvizsgálatát kérte, amelynek bírósági felülvizsgálatát a törvény kizárja (Legfelsõbb Bíróság Közigazgatási Kollégiumának 32. sz. kollégiumi állásfoglalása).<br>
Ahogy arra az alperes ellenkérelmében rámutatott, az 1995. február 25-én hatályba lépett – felperes által felhívott – jogszabályok a felperes ügyféli minõségének megalapozására alkalmatlanok, mivel a perbeli közbeszerzési eljárásra szóló ajánlati felhívás azok hatálybalépését megelõzõen, 1998. június 10-én került közzétételre.<br>
Mindezekre figyelemmel a Legfelsõbb Bíróság a Pp. 157. § a) pontja alapján – figyelemmel a Pp. 130. § (1) bekezdés b) pontjában írtakra is – a pert megszüntette, és az elsõfokú bíróság ítéletét a Pp. 251. § (1) bekezdésében foglaltak alkalmazásával hatályon kívül helyezte.<br>
A másodfokú eljárásban pervesztes felperest a Legfelsõbb Bíróság a Pp. 239. §-a alapján alkalmazandó Pp. 78. § (1) bekezdése alapján kötelezte az alperes képviseletével összefüggésben a 12/1991. (IX. 29.) IM rendelet, (1) bekezdés d) pontja és (2) bekezdése alapján megállapítható elsõ- és másodfokú eljárási perköltség megfizetésére.<br>
Az illetékekrõl szóló 1990. évi XCIII. törvény 57. § (1) bekezdés a) pontja szerint illetékmentes a polgári ügyekben az eljárás, ha a bíróság a pert a Pp. 157. §-ának a) pontja alapján megszünteti. Ezen törvényi rendelkezésre figyelemmel a Legfelsõbb Bíróságnak az illeték viselésérõl határoznia nem kellett.<br>
<br>
Budapest, 2000. március 1.<br>
<br>
Bauer Jánosné dr. s. k.<br>
tanácselnök	<br>
<br>
Dr. Buzinkay Zoltán s. k.<br>
elõadó bíró<br>
<br>
Dr. Kovács Ákos s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>