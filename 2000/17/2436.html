<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2436)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.339/18/1999<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Lovász Éva ügyvéd (6721 Szeged, Szilágyi út 2.) által képviselt Könnyûszerkezet-építõ és Szolgáltató Kft. (6721 Szeged, Szilágyi út 2.) kérelmezõ kérelmére az Új Nemzeti Színház Megvalósítási Iroda Kht. (1062 Budapest, Délibáb út 19.) ajánlatkérõ "az új Nemzeti Színház teljes körû megépítése 18 640 m2 alapterülettel, melybõl 4313 m2 a beépített alapterület, az ehhez kapcsolódó közmûvekkel, környezetrendezéssel, színháztechnikai, belsõépítészeti és képzõmûvészeti munkákkal, engedélyezési és kiviteli tervek elkészítésével együtt" tárgyú közbeszerzési eljárása ellen folyamatban volt jogorvoslati eljárásban az ajánlatkérõ, valamint a Magyar Építõ Rt., Középület-építõ Rt., Alba Regia Építõ Rt., ZÁÉV Rt. és Kipszer Rt. által alapított konzorcium által benyújtott határozat módosítása iránti kérelmeket elutasítja. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság 2000. január 21. napján kelt D.339/14/1999. számú határozatában kérelmezõ jogorvoslati kérelmének helyt adott, és megállapította, hogy az ajánlatkérõ megsértette a fenti tárgyú közbeszerzési eljárásában a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdésére figyelemmel a 44. § (6) bekezdését, valamint a Kbt. 63. § (8) bekezdésére figyelemmel az 53. § (1) bekezdésének a) pontját, ezért megsemmisítette a KÉSZ Kft. alkalmatlanná minõsítésére, a fent nevezett konzorcium alkalmasságára, valamint az utóbbi esetében az ajánlattételre szóló felhívás átadására vonatkozó, 1999. november 29-én kelt igazolásokkal kapcsolatos ajánlatkérõi döntéseket. Felhívta a Döntõbizottság az ajánlatkérõt a megfelelõ eljárásra, azaz hogy az alkalmas részvételi jelentkezõt hívja fel ajánlattételre, valamint a konzorcium számára biztosítsa az alvállalkozókra vonatkozóan a hatósági igazolások pótlását.<br>
A Döntõbizottság az eljárása során észlelte, hogy a konzorcium esetében nem kerültek csatolásra az alvállalkozókra vonatkozó, <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a körébe tartozó igazolások és nyilatkozatok. A Döntõbizottság az eljárás megindításáról szóló értesítésében felhívta ajánlatkérõt az eljárása során keletkezett valamennyi irat haladéktalan megküldésére (december 16.), majd 1999. december 27-én ismét iratcsatolásra hívta fel, majd a 2000. január 10. napján megtartott tárgyaláson ismételten lehetõséget adott a hiányzó iratok pótlására.<br>
A Döntõbizottság a részére megküldött okirati bizonyítékok alapján hozta meg a jogorvoslati eljárást lezáró 14. sorszámú határozatát.<br>
A határozat kézbesítését követõen 2000. január 28-án a konzorcium beadványában állította, hogy õ a közbeszerzési eljárás során a hiányolt, az alvállalkozókra vonatkozó igazolásokat egy ún. 6. számú dossziéban beküldte ajánlatkérõnek. A Döntõbizottság megkeresésére ajánlatkérõ 2000. január 31. napján írásban közölte, hogy adminisztrációs tévedés miatt a dosszié nem került átadásra, azonban most pótlólag csatolja, kéri a határozat ennek megfelelõen történõ módosítását.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 61. § (1) bekezdése szerint, ha a közigazgatási szerv megállapítja, hogy a felettes szerv vagy a bíróság által még el nem bírált határozata jogszabályt sért, a határozatot módosítja vagy visszavonja. Ugyanezen törvényhely (5) bekezdése kimondja azt is, hogy a határozatot nem lehet módosítani vagy visszavonni, ha ez jóhiszemûen szerzett és gyakorolt jogot sértene.<br>
A Döntõbizottság álláspontja szerint eljárása során az eljárást lezáró határozatában jogszabályt nem sértett. A rendelkezésére álló iratok alapján hozta meg döntését. Azon túlmenõen, hogy a vitatott 6. számú dosszié nem került ajánlatkérõ állítása szerint csatolásra, az ajánlatkérõ közbeszerzési eljárása során keletkezett irataiból sem lehetett megállapítani, hogy ez az anyag létezett. A bontásról szóló jegyzõkönyv is azt rögzíti, hogy a konzorciumi tagok részvételi jelentkezésének anyagai külön-külön kerültek bontásra és ismertetésre. Ajánlatkérõ jegyzõkönyvében "alvállalkozói dossziéról" sehol nem tesz említést, továbbá az iratban nincs nyoma annak, hogy a konzorcium jelentkezésének vizsgálata a 10% feletti alvállalkozókra is kiterjedt volna. Mindezekre tekintettel a Döntõbizottság sértene jogszabályt, ha határozatát módosítaná, hiszen ekkor hozna iratellenes tartalmú határozatot.<br>
A Döntõbizottság határozatában biztosította a hiánypótlás lehetõségét, ily módon tehát ennek hiánytalan megtörténtét követõen a konzorcium felhívható ajánlattételre érdekei sérelme nélkül.<br>
A Döntõbizottság a rendelkezõ részben foglaltak szerint határozott, figyelemmel az Áe. 61. § (1) bekezdésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 8.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>