<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2267)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.370/14/1999<br>
<br>
Tárgy: Mediprodukt Kft. jogorvoslati kérelme az OEP közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mediprodukt Kft. (4220 Hajdúböszörmény, Külsõ hadházi u. 10., a továbbiakban: kérelmezõ) által az Országos Egészségbiztosítási Pénztár (1139 Budapest, Váci út 73/A, képviseli: dr. Solt Anna ügyvéd, 1146 Budapest, Cházár A. u. 9., továbbiakban: ajánlatkérõ) "2000. évi csõkötszer beszerzése" tárgyú központosított közbeszerzési eljárása ellen indított jogorvoslati kérelme alapján lefolytatott eljárásban a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, egyebekben a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a becsatolt iratok, továbbá a felek által a nyilvános tárgyaláson elõadottak alapján a következõ tényállást állapította meg:<br>
Ajánlatkérõ a K. É. 1999. október 20-i számában ajánlati felhívást tett közzé nyílt közbeszerzési eljárás megindítására.<br>
A felhívás 3. a) pontja szerint a beszerzés tárgya és mennyisége: a 3/1998. NM rendeletben meghatározott állami normatívák szerint az E-Alapból finanszírozott költségvetési intézmények 2000. évi I–XII. havi csõkötszerigényeinek teljesítése:<br>
– hálós csõkötszer	55 961 db<br>
– nem hálós csõkötszer	5 461 db<br>
Ajánlatkérõ a felhívás 13. pontjában meghatározta, hogy az összességében legelõnyösebb ajánlatot kívánja kiválasztani, és az alábbiak szerint a b) pontban megadta az elbírálás részszempontjait, azok súlyszámát és az adható pontszámokat is:<br>
– a termék minõsége, mûszaki színvonala	1,5-szeres súlyszámmal<br>
– adható pontszám:	1–100<br>
– az ajánlati ár	1,0-szeres súlyszámmal<br>
– adható pontszám: 	1–100<br>
Ajánlatkérõ a felhívás 16. pontjának 4. francia bekezdésében meghatározta, hogy a közbeszerzési eljárás nyertesének visszalépése esetén ajánlatkérõ jogosult a második legkedvezõbb ajánlatot tett pályázóval szerzõdést kötni a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint.<br>
Ajánlatkérõ dokumentációt is kibocsátott, amely többek között tartalmazta a szerzõdési feltételeket, az ajánlattétel kötelezõ tartalmi és formai kellékeit, továbbá azt is, hogy az ajánlattevõk részajánlatot tehetnek a beszerzési tételek szerint, azaz terméksoronként, amelyek külön elbírálási egységet képeznek.<br>
Az ajánlatok bontási határidejére, 1999. november 30-ra az Amido-Mátra Kft., a 3M Hungária Kft., az Interimport Kft., a Hartmann-RICO Hungária Kft., a Ramona Rt. és a kérelmezõ nyújtott be ajánlatot.<br>
Ajánlatkérõ az ajánlatokat megvizsgálta, és hiánypótlási lehetõséget adott 1999. december 7-ig.<br>
Ezt követõen került sor egy szakmai bizottság általi értékelésre, majd 1999. december 10-én az eredményhirdetésre.<br>
Ennek során ajánlatkérõ a hálós csõkötszer 5 m-es és 25 m-es nyújtott hosszúság tekintetében is a Ramona Rt.-t hirdette ki nyertesként.<br>
A nyertest követõ legkedvezõbb ajánlatot tevõ nevét ajánlatkérõ nem jelölte meg. Ajánlatkérõ elkészítette az eljárásról készült összegzést, melyet az ajánlattevõknek 1999. december 20-án elküldött.<br>
A szerzõdés 1999. december 20-án megkötésre került.<br>
Kérelmezõ 1999. december 31-én beadott, majd 2000. január 11-én kiegészített jogorvoslati kérelmét a tárgyaláson az alábbiak szerint pontosította:<br>
Álláspontja szerint a 25 m nyújtott hosszúságú hálós csõkötszer vonatkozásában õ tette az összességében legelõnyösebb ajánlatot ajánlatkérõ felé, ezért ajánlatkérõ eljárást lezáró döntése jogsértõ volt.<br>
Indoklásul elõadta, hogy nem ért egyet az értékelésnek a terméke mûszaki színvonalával összefüggõ ajánlatkérõi megállapításaival. Hivatkozott a nyertes és saját termékének azonos alapanyagára, illetve az általa használt gyártási technológiára és a Döntõbizottság D.51/1999. számú határozatára, melyben a Döntõbizottság egyértelmûen a Medifix-termékeket értékelte jobbnak a Ramofixszel szemben.<br>
Ajánlatkérõ észrevételében a kérelem elutasítását kérte. Álláspontja szerint eljárása során a Kbt. szabályai szerint járt el. Nem vitatta a kérelmezõ alapanyagra, gyártási technológiára történõ hivatkozásait, elõadta azonban, hogy a gyakorlati szakemberekbõl álló bírálóbizottság a benyújtott minták alapján jelen közbeszerzési eljárás során a Ramofix-termékeket határozottan jobb minõségûnek ítélte a kérelmezõénél.<br>
Mindezek alátámasztásául csatolta az ORKI szakvéleményét, mely szerint: "Mûszaki szempontból egyértelmûen jobb minõségû volt a Ramofix-minta. A Medifix-minták egyenetlen kötési szerkezetûek és könnyen rojtosodóak voltak. A felület bolyhos volt."<br>
Egyéb érdekeltként a Ramona Rt. észrevételében elõadta, hogy az elmúlt év során mindent megtett a minõség javítása érdekében, és e területen elért sikereit igazolja az ORKI-szakvélemény utolsó mondata, mely szerint: "Az 1999 decemberben bemutatott Ramona-minták egyértelmûen jobb minõségûek voltak, mint az 1999 áprilisban bemutatottak."<br>
A Döntõbizottság a rendelkezésére álló iratok, dokumentumok és nyilatkozatok alapján megállapította, hogy kérelmezõ kérelme az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság a jogorvoslati eljárás során elõször a magasabb (1,5-szörös) súlyszámú részszempont keretében a termék minõségét, mûszaki színvonalát vizsgálta. Ennek során a tárgyaláson meghallgatta az ajánlatkérõ és kérelmezõ részérõl jelen lévõ, a csõkötszerek mindennapi használatában tapasztalatot szerzett szakembereket. A Döntõbizottság elfogadta ajánlatkérõ nyilatkozatát arra vonatkozólag, hogy az elsõ bírálati részszempont keretében történõ bírálat során az ajánlattevõk által benyújtott (egyébként ORKI által is alkalmasnak nyilvánított) termékminták alapján pontozott. A Döntõbizottság is, a becsatolt mintákból véletlenszerûen kiválasztott anyagdarabokon – az ajánlatkérõ és a kérelmezõ közremûködésével – megvizsgálta a csõkötszerek rugalmassággal összefüggõ hálós szerkezetét, valamint azok vágásakor keletkezõ, illetve – a kézbevétel utáni – rojtosodását és bolyhosodását. Megállapítást nyert, hogy a Ramona Rt. által a jelen eljárásban mintaként benyújtott Ramofix csõkötszer az elõbbiekben említett mûszaki paraméterek tekintetében jobb volt, mint kérelmezõ által gyártott Medifix csõkötszer.<br>
A Döntõbizottság kérelmezõ azon hivatkozását, mely szerint egy korábbi közbeszerzési eljárás során az õ termékei bizonyultak jobbnak, a jelen jogorvoslati eljárásban irrelevánsnak tekintette.<br>
A Döntõbizottság vizsgálat tárgyává tette a második (egyszeres súlyszámú) részszemponttal, az árral kapcsolatos ajánlatkérõi bírálatot. Megállapítást nyert, hogy kérelmezõ ára kedvezõbb (alacsonyabb) volt, és így ebben a tekintetben az õ ajánlata volt jobb.<br>
Ajánlatkérõ mindkét részszempont tekintetében helyes döntést hozott, és ebbõl következõen, mivel az elsõ részszempont másfélszer nagyobb súllyal esett latba, mint a második, helyesen döntött az összességében legelõnyösebb ajánlat kiválasztása során.<br>
A Döntõbizottság ajánlatkérõ bírálati munkájának vizsgálata során azt is megállapította, hogy ajánlatkérõ az elsõ részszempont keretében csak az ajánlati felhívásban, illetve a dokumentációban meghatározott bírálati tényezõket vette figyelembe. Ajánlatkérõ alkalmazta bírálati munkája során a dokumentáció V. fejezetének 11. pontjában foglaltakat, mely szerint "a bírálóbizottság figyelembe veszi a termékminta orvosszakmai értékelését, az adott termékkel kapcsolatos felhasználói tapasztalatokat".<br>
Az elõbbiekre is tekintettel Döntõbizottság azt is megállapította, hogy ajánlatkérõ részszempontok szerinti tartalmi elemeinek értékelése során adott pontszámai is arányosak voltak. Mindezek alapján a Döntõbizottság arra az álláspontra jutott, hogy ajánlatkérõ nyertesre vonatkozó döntése helytálló volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontja és a Kbt. 79. § (6) bekezdésében biztosított jogkörében eljárva ugyanakkor megállapította, hogy ajánlatkérõ megsértette a Kbt. 61. § (1) bekezdését.<br>
E törvényhely szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság álláspontja szerint a fenti kötelezõ törvényi rendelkezést ajánlatkérõ azzal sértette meg, hogy az eredményhirdetés során nem jelölte meg a második legkedvezõbb ajánlatot tevõ ajánlattevõt, és annak nevét nem tüntette fel a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerint elkészített összegzés 4. b) pontjában. Mindezekre pedig köteles lett volna az ajánlati felhívásának 16. pontja 4. francia bekezdésében írtak alapján.<br>
Fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) és d) pontja szerinti jogkövetkezményeket alkalmazta.<br>
Bírságot azért nem szabott ki a Döntõbizottság ajánlatkérõvel szemben, mert a megállapított jogsértés súlya alapján azt nem tartotta indokoltnak, különös tekintettel arra, hogy ajánlatkérõ jogszerûen hirdette ki nyertesnek a Ramona Rt.-t az adott terméksorokban megjelölt hálós csõkötszerek vonatkozásában.<br>
A költségviselésrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. február 7.<br>
<br>
Dr. Bakonyi Dolli s. k.	Hámori András s. k.<br>
közbeszerzési biztos	közbeszerzési biztos <br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>