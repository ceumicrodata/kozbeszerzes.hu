<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2322)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz: D. 339/14/1999<br>
Tárgy: Kész Kft. jogorvoslati kérelme az Új Nemzeti Színház Megvalósítási Iroda Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Lovász Éva ügyvéd (6721 Szeged, Szilágyi u. 2.) által képviselt Könnyûszerkezet Építõ és Szolgáltató Kft. (6721 Szeged, Szilágyi u. 2., a továbbiakban: kérelmezõ) kérelmére, amelyet az Új Nemzeti Színház Megvalósítási Iroda Kht. (1062 Budapest, Délibáb u. 19., a továbbiakban: ajánlatkérõ) "az új Nemzeti Színház teljes körû megépítése 18 640 m2 alapterülettel, melybõl 4313 m2 a beépített alapterület, az ehhez kapcsolódó közmûvekkel, környezetrendezéssel, színháztechnikai, belsõépítészeti és képzõmûvészeti munkákkal, engedélyezési és kiviteli tervek elkészítésével együtt" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdésére figyelemmel a 44. § (6) bekezdését, valamint a Kbt. 63. § (8) bekezdésére figyelemmel az 53. § (1) bekezdés a) pontját, ezért megsemmisíti a KÉSZ Kft. alkalmatlanná minõsítésére vonatkozó, továbbá a Magyar Építõ Rt., a Középület-építõ Rt., az Alba Regia Építõ Rt., a ZÁÉV Rt. és a KIPSZER Rt. által alapított konzorcium (továbbiakban: konzorcium) alkalmasságára vonatkozó, valamint a konzorcium esetében az ajánlattételre szóló felhívás átadására vonatkozó, és 1999. november 29-én, a Kbt. 46. §-ára vonatkozó igazolásokkal kapcsolatos ajánlatkérõi döntéseket. Döntõbizottság felhívja ajánlatkérõt a Kbt. szabályai szerinti eljárásra, azaz arra, hogy a Kész Kft.-t, mint alkalmas részvételi jelentkezõt hívja fel ajánlattételre, és a konzorcium számára biztosítsa a lehetõséget az alvállalkozók hatósági igazolásainak pótlására.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat kérelmezõnek fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. október 27-i számában tette közzé részvételi felhívását a rendelkezõ részben meghatározott tárgyú elõminõsítési eljárás megindítására.<br>
A felhívás 2. c) pontjában vállalkozási szerzõdést határozott meg építési beruházásra fõvállalkozás keretében, minõségi és eredménygaranciával. A részvételi felhívás 3. a) pontjában meghatározta a beszerzés tárgyát az alábbiak szerint: az új Nemzeti Színház teljes körû megépítése 18 640 m2 alapterülettel, melybõl 4313 m2 a beépített alapterület, az ehhez kapcsolódó közmûvekkel, környezetrendezéssel, színháztechnikai, belsõ építészeti és képzõmûvészeti munkákkal, engedélyezési és a kiviteli tervek elkészítésével együtt.<br>
A megvalósítandó épület fõbb mûszaki adatait a részletes kiírási dokumentáció fogja tartalmazni, amelyet az elõminõsítési eljáráson megfelelt ajánlattevõk az ajánlati felhívás után megvásárolhatnak. A teljesítés helye a pesti Duna-part a Lágymányosi híd és Petõfi híd között. A teljesítési határidõ 2001. december 31.<br>
A 9. pont szerint a résztvevõk pénzügyi, gazdasági és mûszaki alkalmassága igazolására kért adatok és tények:<br>
a) Pénzügyi és gazdasági alkalmasság igazolása:<br>
– Pénzintézeti, 30 napnál nem régebbi, a gazdálkodó szervezetre vonatkozó nyilatkozat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja szerint, az alábbi tartalommal:<br>
– mióta vezeti a gazdálkodó szervezet bankszámláját,<br>
– nyilatkozat a jelentkezõ pénzügyi helyzetérõl, hitel- és fizetõképességérõl,<br>
– a cég számláján a forgalom rendszeres-e, illetve a jelentkezéstõl számított egy éven belül hány számjegyû volt,<br>
– a gazdálkodó szervezet fizetési kötelezettségeinek pontosan eleget tesz-e, a számláján a jelentkezéstõl számított egy éven belül volt-e sorban álló tétel.<br>
– Mérlegadatok az 1997–1998. évekrõl, valamint az 1999. 1–8. havi auditált mérlegbeszámoló.<br>
– A jelentkezések benyújtásakor 30 napnál nem régebbi állapotot tükrözõ eredeti vagy hitelesített cégkivonat, aláírási címpéldánnyal.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerinti nyilatkozat.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) és (6) bekezdése szerinti igazolások.<br>
b) Mûszaki alkalmasság igazolása történhet:<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont szerinti, 1997–1998. évek legjelentõsebb befejezett, illetve folyamatban lévõ építési beruházásainak ismertetésével,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) és g) pontok szerinti ismertetésekkel.<br>
A részvételre jelentkezõk alkalmassága elbírálásának szempontjai a 10. a) pont szerint a következõk voltak:<br>
– az 1997-tõl befejezett és a folyamatban lévõ épületeinek és azok megvalósításának ismertetése,<br>
– a teljesítésbe bevonni kívánt, felelõs mûszaki személyzet referenciái,<br>
– pénzügyi és gazdasági alkalmasság,<br>
– elismert minõségtanúsító intézménytõl származó tanúsítvány.<br>
A részvételre jelentkezõknek a szerzõdés teljesítésére alkalmatlanná minõsítésének szempontjai a 10. b) pont alapján:<br>
– banki számláin sorozatos sorban állás volt,<br>
– az 1997–1999. évek építési beruházásaiból (befejezett, illetve folyamatban lévõ) legalább egy építési beruházás értéke nem haladja meg a 4 milliárd forintot (áfa nélkül).<br>
A felhívás tartalmazta, hogy ajánlatkérõ az összességében legkedvezõbb ajánlatot kívánja kiválasztani.<br>
A részvételi jelentkezések elkészítéséhez dokumentáció nem készült, egyes jelentkezõk írásban tettek fel kérdéseket. Ajánlatkérõ többeket tájékoztatott arról, hogy az 1999. évi mérlegek auditálásának hiánya nem kizáró ok, illetve, hogy korábban konzorciumban teljesített 4 milliárd forint feletti referenciát is elfogad ugyanazon konzorciumban történõ jelentkezésben.<br>
A részvételi és bontási határidõre, 1999. november 22-én 10.00 óráig 6 részvételi jelentkezés érkezett: a kérelmezõtõl, a Strabag Hungária Rt.-tõl, az Arcadom Rt.-tõl, a Hérosz Rt.-tõl, a Maszer Rt. és a Vegyépszer Rt.-tõl közösen, valamint a konzorcium.<br>
Ajánlatkérõ 1999. november 28-án kelt levelében felhívta az elõminõsítési eljárásra jelentkezõket, hogy 1999. december 1-jén 12.00 óráig csatolják hiányzó igazolásaikat és nyilatkozataikat. A jelentkezõk közül a kérelmezõ 1999. november 30-án élt a hiánypótlás lehetõségével.<br>
A konzorcium tagjai írásban kérték, hogy ajánlatkérõ konkrétan jelölje meg esetükben és alvállalkozóikra nézve is a hiányzó igazolást, illetve nyilatkozatot. Ajánlatkérõ 1999. november 29-én írásban közölte, hogy a konzorcium pályázata valamennyi igazolást és nyilatkozatot tartalmazza. A részvételi jelentkezéseket értékelõ szakmai bizottság 1999. december 1-jén javasolta a Strabag Rt., az Arcadom Rt. és a konzorcium alkalmassá nyilvánítását; a kérelmezõ, a Hérosz Rt. és a Maszer Rt. és Vegyépszer Rt. közös részvételi jelentkezõk alkalmatlanná minõsítését. Az értékelés szerint a kérelmezõ nem rendelkezik 4 milliárd Ft feletti referenciamunkával, az alacsony (30%-os, illetve 3%-os) készültségi fokra tekintettel.<br>
A Hérosz Rt. jelentkezése szintén nem elégíti ki a felhívás 10. b) pontja 2. francia bekezdésében írtakat.<br>
A Maszer Rt. nem rendelkezik a megfelelõ értékû referenciamunkával. A javaslatot a kormánybiztos még aznap elfogadta, az eredményhirdetésre 1999. december 2-án került sor.<br>
Kérelmezõ 1999. december 7-én kérte a döntés indokolását.<br>
Ajánlatkérõ 1999. december 8-i válaszában elõadta, hogy a megjelölt 4,2 és 4,4 milliárdos munkák készültségi szintje annyira alacsony (30%, 3%), hogy azok referenciaként nem vehetõk figyelembe.<br>
Az ajánlati felhívást és az elõminõsítési eljárás eredményének kihirdetésérõl készített jegyzõkönyvet ajánlatkérõ 1999. december 7-én megküldte a jelentkezõknek, illetve az alkalmasnak minõsítetteknek, valamint a K. É.-nek.<br>
Kérelmezõ 1999. december 14-én nyújtott be jogorvoslati kérelmet a Döntõbizottsághoz. Kérte a jogsértés megállapítását, valamint hogy a Döntõbizottság utasítsa az ajánlatkérõt a törvény szabályainak megfelelõ eljárásra, azaz arra, hogy kérelmezõt vonja be a közbeszerzési eljárásba. Ideiglenes intézkedésként kérte az eljárás felfüggesztését.<br>
Jogorvoslati kérelmének indokaként elõadta, hogy jogszabálysértõen minõsítette részvételi jelentkezése alapján alkalmatlannak az ajánlatkérõ, tekintettel arra, hogy nem a részvételi felhívásban meghatározott követelmények szerint bírálták el jelentkezését.<br>
A részvételi felhívás 10. b) pontja szerint az alkalmatlanság kritériuma az volt, hogy az 1997–1999. évek építési beruházásaiból (befejezett, illetve folyamatban lévõ) legalább egy építési beruházás értéke haladja meg a 4 milliárd forintot áfa nélkül. A felhívás nem határozta meg a folyamatban lévõ munkák készültségi fokát, sem azt, hogy a referenciaként elfogadható beruházás milyen jellegû építési munkával legyen kapcsolatos.<br>
A tárgyaláson 2000. január 10-én ideiglenes intézkedés iránti kérelmét visszavonta, és kifejezte készségét a Döntõbizottság elõtti egyezség megkötésére.<br>
Ajánlatkérõ kérte a jogorvoslati kérelem elutasítását, alaptalanságra hivatkozással. Álláspontja szerint a referenciaként feltüntetett vitatott két építési beruházás készültségi foka (30%, ill. 3%) olyan alacsony, hogy azok referenciaként nem vehetõk figyelembe, nincs mögöttük mérhetõ teljesítmény.<br>
A Kecskeméti Ipari Park beruházása azért nem fogadható el referenciaként, mert az cégcsoporton belüli beruházás, amelynek megvalósulása a cégcsoport saját üzleti eredményétõl függ, valamint a beruházás értékét fõként a beépítendõ technológia – nem pedig az épület – képviseli.<br>
A TESCO Globál Rt. megrendelésére folyamatban lévõ 4,4 milliárd forint értékû építési beruházás pedig azért nem vehetõ figyelembe, mert mindössze 3%-os készültségi fokon áll.<br>
Elõadta továbbá ajánlatkérõ a beszerzés tárgyát illetõen, hogy a projekt megvalósítására polgári törvénykönyvben szabályozott fõvállalkozási szerzõdést kíván kötni. A fõvállalkozó feladata lesz ajánlatkérõ kívánalmai szerint a tervek, hatósági engedélyek beszerzése, és a beruházás megvalósítása, melynek során közbeszerzési eljárások sorozatát kell lefolytatni. Úgy ítélte meg, hogy úgy tudják ezt a több mint 10 milliárd forintos projektet megvalósítani, hogy ha ezt egy szervezet fogja össze és irányítja.<br>
Az egyéb érdekeltek közül a Magyar Építõ Rt. érdemi észrevételt nem tett.<br>
A Vegyépszer Rt. megalapozottnak tartotta a jogorvoslati kérelmet. Miután a felhívásban a készültségi fok  mint követelmény nem szerepelt, annak meghatározásával ajánlatkérõ új feltételt tartalmazó elemet alkalmazott kérelmezõvel szemben, amellyel megsértette az esélyegyenlõséget.<br>
A Döntõbizottság D.339/6/1999. sz., 1999. december 27-én kelt határozatával az eljárást felfüggesztette.<br>
A kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. A Kbt. 63. § (3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A fenti törvényhely (7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A Döntõbizottság ezen törvényhelyekre tekintettel megvizsgálta mind a kérelmezõ, mind a részvételi jelentkezõk alkalmasságát a részvételi felhívás tartalmára figyelemmel.<br>
Kész Kft. kérelmezõ részvételi jelentkezése vizsgálatakor a Döntõbizottság megállapította, hogy referenciamunkaként a 4 milliárd forint felettiek között felsorolásra került a Kész Invest Kft. számára Kecskeméten épülõ építéstechnikai központ (4,259 milliárd forint) és a TESCO Globál Rt. részére készülõ, Budaörsön épülõ hipermarket (4,418 milliárd forint). Mindkét munka folyamatban lévõ.<br>
Ajánlatkérõ a korábban hivatkozott részvételi felhívás 10. b) pontjában a referenciával kapcsolatos kívánalmait meghatározta oly módon, hogy alkalmasnak tekinti mindazokat, akik befejezett vagy folyamatban lévõ 4 milliárd forintot meghaladó építési beruházás megvalósításában részt vettek.<br>
Nem részletezte azt ajánlatkérõ, hogy a folyamatban lévõ referenciamunkák esetében mi az a minimális készültségi fok, amelyet elfogadhatónak tart. Ilyen ajánlatkérõi elõírás hiányában pedig a referenciák ilyen módon történõ vizsgálatát nem végezhette el.<br>
Az építmény jellege tekintetében sem adott megszorító rendelkezést ajánlatkérõ felhívásában, így nem mérlegelhette a referenciamunkákat a tekintetben sem, hogy milyen építési mód, illetõleg technológia valósul meg azokban. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata értelmében az ajánlatkérõ kötve van a felhívásában elõírtakhoz, így attól nem térhet el eljárása folyamán, csak a Kbt.-ben meghatározott módon.<br>
Megállapítható tehát, hogy a kérelmezõ a részvételi felhívásban elõírt módon igazolta mûszaki alkalmasságát, és ugyan nem befejezett, de folyamatban lévõ referenciát megjelölve alkalmasságát megfelelõen bemutatta.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése értelmében az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt a szerzõdés teljesítésére való alkalmasságról vagy alkalmatlanságról.<br>
A két szakaszból álló eljárások közös szabályaiból következõen az alkalmasság megállapításának ideje az elõminõsítéses nyílt eljárás elõminõsítési szakasza.<br>
Az ajánlatkérõ nem a fenti törvényhely szerint értékelte kérelmezõ alkalmasságát, így jogszabálysértõen minõsítette alkalmatlannak, és mellõzte ajánlattételre történõ felhívását. Ezzel a magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a 44. § (6) bekezdését.<br>
A Döntõbizottság az ajánlatkérõ elõminõsítési eljárását lezáró döntésével kapcsolatosan vizsgálata tárgyává tette a többi részvételi jelentkezõvel kapcsolatos ajánlatkérõi döntést.<br>
Helyesen hozta meg ajánlatkérõ döntését, amikor a Hérosz Rt., valamint a Vegyépszer–Maszer Rt. közös jelentkezését minõsítette, mert a Hérosz Rt. egyáltalán nem tudott 4 milliárd forintot meghaladó értékû referenciát megjelölni. A Vegyépszer és Maszer Rt. közös jelentkezõk esetében a jelentkezõk mindegyikének meg kellett felelni az alkalmasság kritériumának, azaz annak, hogy megfelelõ, 4 milliárd forint feletti értékû referenciával kellett rendelkeznie. A Maszer Rt. ilyen referenciát nem jelölt meg, ezért a közös részvételi jelentkezést nem lehetett elfogadni, mivel a közös részvételi jelentkezés nem igazolta az alkalmasságot.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló részvételi eljárásban megfelelõen alkalmazni kell – többek között – az 51–54. §-okat, azaz a bontásra, az érvénytelenségre és a kizárásra vonatkozó szabályokat.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdése szerint ki kell zárni az eljárásból azt, aki a 46. §-ban foglaltak ellenére nyújtotta be részvételi jelentkezését.<br>
A részvételi jelentkezõnek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése értelmében a részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik a 46. § (1) bekezdés a) és c) pontja, illetve a (2) bekezdés hatálya alá és, hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
Ugyanezen törvényhely (5) bekezdése értelmében az részvételi jelentkezõ az elõbb említetteknek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban jár le, és annak megfizetésére halasztást kapott-e. A 46. § (1) bekezdése szerint a közbeszerzési eljárásban nem lehet ajánlattevõ vagy alvállalkozó, aki<br>
a) végelszámolás alatt áll, vagy az ellene indított csõd-, illetve felszámolási eljárás folyamatban van;<br>
b) egy évnél régebben lejárt vám-, társadalombiztosítási járulék- vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult;<br>
c) korábbi – három évnél nem régebben lezárult – közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott, és ezért az eljárásból kizárták, illetõleg a hamis adat szolgáltatását a bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
Ezekbõl a törvényi szabályozásokból tehát az következik, hogy ajánlatkérõ a kétszakaszos eljárásban, így ezen eljárás elõminõsítési szakaszában köteles vizsgálni, hogy a részvételi jelentkezõ, illetõleg alvállalkozó a 46. § hatálya alá tartozik-e vagy sem, hiszen a 63. § (2) bekezdése szerint sem a részvételi, sem az ajánlattételi szakaszban nem vehet részt, aki a 46. § hatálya alá tartozik.<br>
Döntõbizottság álláspontja szerint nem járt el helyesen ajánlatkérõ, amikor a hiánypótlás során nem észlelte, hogy a konzorcium két 10%-ot meghaladó mértékben foglalkoztatni kívánt alvállalkozója – Színháztechnika Kft., Vízép Kft. – részérõl a részvételi jelentkezés a szükséges [<a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdés szerinti] hatósági igazolásokat nem tartalmazta.<br>
Fentiekre tekintettel tehát ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontját, figyelemmel a 63. § (8) bekezdésére.<br>
Ajánlatkérõ a hiánypótlás során tévesen tájékoztatta arról a konzorciumot, hogy nincs szükség hiánypótlásra, és ez az ajánlatkérõi magatartás vezetett ahhoz, hogy a részvételi jelentkezésre figyelemmel ki kellett volna zárni az eljárásból õket.<br>
A Döntõbizottság álláspontja szerint a Strabag Rt. és az Arcadom Rt. részvételi jelentkezésére tekintettel az ajánlatkérõ helyesen döntött alkalmasságuk megállapításakor.<br>
Tekintettel a már elkészített és a Döntõbizottság rendelkezésére bocsátott ajánlati felhívás és dokumentáció tartalmára, valamint a Döntõbizottság elõtt megtartott tárgyaláson tett ajánlatkérõi szóbeli nyilatkozatra, ezen közbeszerzési eljárás befejezéseképpen fõvállalkozási megállapodás jön létre.<br>
Ennek értelmében a vállalkozó köteles a munka gazdaságos és gyors, az ugyanazon létesítményen dolgozó többi vállalkozóval összehangolt elvégzéséhez szükséges feltételeket megteremteni, valamint a többi vállalkozóval az együttmûködés módjának és feltételeinek meghatározásához szükséges szerzõdéseket megkötni. Mindeközben figyelemmel kell lennie a projekt megvalósítása során szükséges beszerzések Kbt. szerinti lefolytatására is. Ez azt jelentheti – mint ahogy ajánlati felhívás 3. oldal 15. h) pontjában maga az ajánlatkérõ is elõírta –, hogy közbeszerzési eljárások egész sorát kell a fõvállalkozónak lefolytatnia.<br>
A rendelkezõ részben foglalt jogsértésre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megsemmisítette a közbeszerzési eljárás elõminõsítési szakaszában hozott és azt lezáró jogsértõ ajánlatkérõi döntéseket. Továbbá a Döntõbizottság a Kbt. 88. § (1) bekezdés b) pontja alapján hívta fel az ajánlatkérõt a törvény szabályainak megfelelõ eljárásra.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt a jogorvoslati eljárással kapcsolatban felmerült igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. január 21.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos 	közbeszerzési biztos<br>
<br>
Dr. Bíró László s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>