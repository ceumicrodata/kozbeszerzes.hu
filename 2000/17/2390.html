<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2390)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.55/10/2000<br>
<br>
Tárgy: a KIPSZER Rt. jogorvoslati kérelme a Népstadion és Létesítményei Központi Edzõtábor közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KIPSZER Fõvállalkozási és Tervezõ Rt. (1106 Budapest, Jászberényi út 24–36., képviseli: dr. Szentmiklósi Péter ügyvéd, 1036 Budapest, Kolosy tér 5–6., továbbiakban: kérelmezõ) kérelmének, melyet a Népstadion és Létesítményei Központi Edzõtábor (1146 Budapest, Istvánmezei út 1., képviseli: dr. Szabolcsi István ügyvéd, 1071 Budapest, Erzsébet krt. 1., a továbbiakban: ajánlatkérõ) "Budapest Sportcsarnok veszélytelenítés és romtalanítás" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését. Egyebekben a Döntõbizottság a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. január 26-án részvételi felhívást tett közzé "veszélytelenítési és romeltakarítási munkák végzése helyszíni felmérés alapján" tárgyában a K. É. 4. számában (0248) tárgyalásos gyorsított eljárás megindítására.<br>
A felhívás 3. b) pontja szerint a teljesítés helye a Népstadion és Intézményei Budapest Sportcsarnok, 1145 Budapest, Stefánia út 2.<br>
A 4. pontban ajánlatkérõ a teljesítés határidejét, illetve a szerzõdés idõtartamát az alábbiakban határozta meg:<br>
– I–III. szint romeltakarítás, veszélytelenítés, a nyertes ajánlattevõvel kötött szerzõdés megkötésétõl számított maximum 40 napon belül.<br>
– Küzdõtér IV. szint veszélytelenítés, romeltakarítás, törmelékelszállítás, maximum 60 nap.<br>
– A IV. szint gépészeti berendezések, liftek elszállítása, a teljes munka befejezése a szerzõdés megkötésétõl számított maximum 90 napon belül.<br>
A 6. a) pont szerint a részvételi jelentkezés határideje a közzététel napját követõ elsõ naptól számított 15. nap 10.00 óra. Ugyanezen pont c) pontja szerint a részvételi jelentkezés nyelve a magyar. A d) pontban azt kötötte ki ajánlatkérõ, hogy az elsõ tárgyalást a K. É.-ben való közzététel napját követõ elsõ naptól számított 22. naptári nap 9.00 órakor tartja.<br>
A résztvevõk pénzügyi, gazdasági és mûszaki alkalmassága igazolására ajánlatkérõ a 8. pontban az alábbi adatokat és tényeket kérte:<br>
– a pénzügyi, gazdasági alkalmasság igazolására ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) és c) pontja szerinti dokumentumokat kell csatolnia,<br>
– ezeken túlmenõen csatolnia kell a tevékenység végzésére jogosító dokumentumot, cégek esetében 30 napnál nem régebbi hiteles cégkivonat, vagy más személyeknél az elõírt igazolást vállalkozói igazolás formájában,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdés által elõírt nyilatkozatokat és<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) és (6) bekezdés szerinti igazolásokat,<br>
– a mûszaki alkalmasságot ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és c) pontjai szerint kell igazolnia.<br>
A 9. a) pontban a részvételi jelentkezõk alkalmasságának elbírálásához szempontokat határozott meg ajánlatkérõ, melyek között a mûszaki alkalmasságra vonatkozóan a 8. pontban elõírt igazolások szerintieket, az elõzõ 3 év legjelentõsebb szolgáltatásainak ismertetését és a mûszaki felszereltséget írta elõ.<br>
A 9. b) pontban a részvételre jelentkezõnek a szerzõdés teljesítésére alkalmatlanná minõsítésének szempontjait jelölte meg ajánlatkérõ az alábbiakban:<br>
– a pénzügyi, gazdasági alkalmasság vonatkozásában számlavezetõ pénzintézetnél 3 hónapos fizetõképtelenség, sorban állás,<br>
– mûszaki alkalmasságra a közbeszerzés tárgyára vonatkozóan nem tud referenciát becsatolni.<br>
A d) pontban az összességében legelõnyösebb ajánlat kiválasztásának, elbírálásának szempontjait, azok súlyszámait és ponthatárait ajánlatkérõ az alábbiakban határozta meg.<br>
Részszempont	Súlyszám:<br>
– ajánlati ár	4<br>
– mûszaki tartalom	3<br>
– garanciák	1,5<br>
– pénzügyi ütemezés	0,5<br>
– a teljesítési határidõhöz képest korábbi teljesítés	1<br>
Adható pont: 1–10-ig.<br>
A 13. pontban az egyéb információk között ajánlatkérõ többek között elõírta, hogy:<br>
– az eljárás nyertesének visszalépése esetén ajánlatkérõ a következõ legkedvezõbb ajánlatot tevõvel köt szerzõdést,<br>
– ajánlatkérõ az alkalmasnak minõsített jelentkezõk részére kötelezõ kellékként ajánlati biztosítékot ír elõ, melynek összege 3 M Ft,<br>
– az ajánlati biztosíték a nyertes esetében szerzõdést biztosító mellékkötelezettséggé válik a dokumentációban foglaltak szerint, a többi ajánlattevõ részére 10 napon belül visszautalásra kerül.<br>
Ajánlatkérõ ajánlati dokumentációt is készített, melyben mellékletek megadásával határozta meg az ajánlatok tartalmát, a szerzõdéstervezetet. Az ajánlati dokumentációt 42 cég váltotta ki.<br>
Ajánlatkérõ 2000. február 1-jén helyszíni konzultációt tartott. Ekkor pontosították a felhívás, a dokumentáció egyes elírásait, az elvégzendõ munkák mûszaki tartalmát, pl. a rom között veszélyes hulladékok is vannak, annak ártalmatlanításának költségei is ajánlattevõt terhelik, illetve azt, hogy tételes költségvetést nem kér az ajánlatkérõ, hogy milyen bontásban kéri a vállalási ár meghatározását és az ajánlattételt.<br>
A 2000. február 10-i ajánlattételi, egyben bontási határidõig 10 ajánlat érkezett az ajánlatkérõhöz, ezek: kérelmezõ, a Kész Kft., a Hídépítõ Rt., Vegyépszer Rt., Középület-építõ Rt., Ferro Hungária Rt., Fer-Transz Kft., Loacner Kft., EDO Kft., valamint VBU Sath AS GmbH ajánlattevõk ajánlatai.<br>
A nyolc felkért tagból álló értékelõbizottság 2000. február 14-én négy ajánlattevõ alkalmatlanságát állapította meg. Ez volt a Loacner Kft., a Ferro Hungária Kft., az EDO Kft., és a VBU Sath AS GmbH. Döntését ugyanezen a napon ki is hirdette.<br>
Ajánlatkérõ hat ajánlattevõ ajánlatát minõsítette alkalmasnak. Ezek voltak kérelmezõ, a Kész Kft., Vegyépszer Rt., Hídépítõ Rt., Középület-építõ Rt., és a Fer-Transz Kft.<br>
Ajánlatkérõ 2000. február 14-én újabb helyszíni bejárást tartott, ahol részletesen tisztázták szintenként a bontásokat. Tárgyalást 2000. február 17-én 9.00 órakor tartott, ahol az utolsó ajánlat megtétele ugyanezen napon 13.30 órakor történt meg. Ezt jegyzõkönyvben rögzítették, ahol az is szerepelt, hogy a Fer-Transz Kft. visszalépett az ajánlattételtõl.<br>
A tárgyaláson tett végleges ajánlatok értékelését bírálóbizottság végezte el oly módon, hogy valamennyi bíráló tag 1–10-ig pontozta az ajánlatokat a megadott öt bírálati szempont szerint, a súlyszámokat is figyelembe véve, majd a táblázatok megfelelõ értékeibõl számtani átlagot számítottak. Ennek alapján a bizottság nyertes ajánlatnak a Kész Kft. ajánlatát minõsítette 85 ponttal, azt követte a Hídépítõ Rt. ajánlata 76 ponttal, míg kérelmezõ ajánlata 74,3 pontot kapott.<br>
A 2000. február 17-én 15.00 órakor tartott eredményhirdetésen ajánlatkérõ a fenti eredményt hirdette ki, továbbá a négy alkalmatlannak minõsített ajánlatot is ismertette.<br>
Kérelmezõ 2000. február 23-án jogorvoslati kérelemmel fordult a Döntõbizottsághoz, melyben kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja szerint a közbeszerzési eljárás befejezése elõtt hívja fel ajánlatkérõt a Kbt. szabályainak megfelelõ eljárásra, illetve kötelezze ajánlatkérõt arra, hogy a Kbt. 61. § (1) bekezdése alapján döntése alapjául szolgáló adatokat és az elbírálás legfontosabb körülményeit hozza ajánlattevõk tudomására. Kérte továbbá, hogy a közbeszerzési eljárást lezáró szerzõdés megkötését a Döntõbizottság ideiglenes intézkedéssel tiltsa meg, illetve a közbeszerzési eljárást függessze fel.<br>
Kérelmét alapvetõen azzal indokolta, hogy ajánlatkérõ nem a legjobb ajánlatot fogadta el nyertesnek, mert kérelmezõ ajánlati ára kedvezõbb volt. Véleménye szerint a bírálóbizottság döntéshozó technikája nem felelt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének.<br>
Kérelmét 2000. március 7-én írásban kiegészítve azzal is alátámasztotta, hogy ajánlatkérõ az értékelés során akkor járt volna el helyesen, ha valamennyi elbírálási szempontnál a legjobbnak ítélt ajánlatra a maximálisan adható pontszámot, azaz 10 pontot ad.<br>
A mûszaki tartalom értékelésénél sérelmezte, hogy ajánlatkérõ a pályázati dokumentáció részét képezõ vállalkozási szerzõdés 2. pontjában határozta meg az eljárás alapján kötendõ szerzõdés mûszaki tartalmát. Az ajánlattevõknek, így kérelmezõnek is ezt a vállalkozási szerzõdést kellett elfogadnia.<br>
Az ajánlattevõk között, tehát a mûszaki tartalom tekintetében különbség nem lehet, hiszen valamennyien elfogadták ezen szerzõdési feltételeket. A részére megküldött összegzés alapján azt is sérelmezte, hogy ajánlatkérõ a mûszaki tartalomban a referenciákat, az organizációt, a mûszaki leírást, a munkavédelmet és a környezetvédelmet külön-külön értékelte.<br>
Álláspontja szerint a referenciák a mûszaki alkalmasság és nem a mûszaki tartalom részét képezik, ezért a mûszaki tartalom részeként való elbírálásra ajánlatkérõnek nem volt lehetõsége. Véleménye szerint ajánlatában megfelelõ referenciát jelölt meg akkor, amikor a Népstadion és Létesítményei Központi Edzõtábor Budapest Sportcsarnok küzdõtér részleges felszabadítási, megtisztítási munkái elvégzésére hivatkozott, vagyis a leégett Budapest Sportcsarnok elsõ lépésben végzendõ veszélytelenítési munkálatait elnyerte kérelmezõ, a mintegy 600 m2-es területre vonatkozóan.<br>
Álláspontja szerint fentiekbõl levonható az a következtetés, hogy kérelmezõ a tûzeset utáni acélszerkezet-bontásban, veszélytelenítési munkák ellátásában megfelelõ tapasztalatot szerzett. Megítélése szerint a tárgybani munkára ennél jobb referenciát egyetlen ajánlattevõ sem tudott felmutatni.<br>
Kérelmezõ álláspontja szerint az organizáció ugyancsak nem a mûszaki tartalom részét képezi. Írásos észrevételében és a megtartott tárgyaláson azt is kifogásolta, hogy a nyertesnek kihirdetett Kész Kft. a teljesítési határidõt 84 napról 70 napra csökkentette, de ennek ellenére az organizációs terve változatlan maradt. Sérelmezte ajánlatkérõ azon megállapítását is, hogy kérelmezõ az értékelés szerint "kevés" jelzõvel ellátott mûszaki leírást csatolt ajánlatához.<br>
A tárgyaláson kifejtette azt az álláspontját is kérelmezõ, hogy amennyiben az ajánlati árnál szereplõ 9,5 pont helyett 10 pontot adott volna részére ajánlatkérõ, mint a legkedvezõbb árajánlatra, akkor valószínûleg a besorolásban a másodiknak legjobbnak kihirdetett Hídépítõ Rt. ajánlatát megelõzték volna. E kérdéssel kapcsolatban azt is nyilatkozta, hogy a 10 pontra értékelt árajánlat esetén sem vitatja, hogy ajánlatuk nem az összességében legelõnyösebb értékelést kapta volna. Kifejtette azt a véleményét is, hogy tekintettel a korábban végzett területtisztítási tevékenységére, a jelen közbeszerzési eljárás nyerteseként a területet jól ismerõ környezetvédelmi – statikus – és munkavédelmi szakembereket alkalmazták volna, akik a korábban elnyert pályázatban is részt vettek. Ajánlata munkavédelemmel kapcsolatos részének rövidségét azzal magyarázta, hogy a közbeszerzési eljárás során elfogadták a kiírás részét képezõ környezetvédelmi szakhatóság állásfoglalását, így azt nem kívánták ajánlatukban ismételten feltüntetni. Az organizációs vázlatuk vonatkozásában kifejtette azt a véleményét, hogy ajánlatuk azért tartalmazott csak 2 db vázlatot, mert a szerzõdéstervezetet az összes mellékletével teljes mértékben elfogadták.<br>
Álláspontja szerint bevett gyakorlat az, hogy a szerzõdést követõen kell a részletes organizációs tervet kidolgozni, ezért ajánlatukban nem szerepelt több az említett 2 db vázlatnál.<br>
A Döntõbizottság a 2000. február 24-én kelt D.55/3/2000. számú határozatával a szerzõdés megkötését megtiltotta.<br>
Ajánlatkérõ írásos észrevételében és a tárgyaláson az alábbiakat nyilatkozta: Kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésére vonatkozó kérelme, miszerint az összegzést nem küldték meg részére, okafogyottá vált, mivel ezt törvényes határidõben teljesítették. Álláspontja szerint alaptalan kérelmezõ azon aggálya is, hogy ajánlatkérõ nem az összességében legelõnyösebb ajánlatot tevõt hirdette ki az eljárás nyertesének, annak ellenére, hogy kérelmezõ tette a legkedvezõbb árajánlatot. Az értékelés alapján a többi részszempont esetében, különösen a mûszaki tartalom vonatkozásában, tehát az organizáció, mûszaki leírás, munkavédelem, környezetvédelem nem került az elsõ helyre. Véleménye szerint az értékelés a Kbt. elõírásainak megfelelõen történt, jogsértést nem követtek el, ezért kérte az alaptalan kérelem elutasítását.<br>
A tárgyaláson kifejtette azt az álláspontját is, hogy a Kbt. nem tartalmaz olyan rendelkezést, mely tiltaná az értékelés során törtszámok alkalmazását. A törtszámok abból is kialakultak, hogy bizottság értékelte az ajánlatokat, és a bizottsági tagok által adott pontokat átlagolták. Így alakulhattak ki ezek a számok. Véleménye szerint a Kbt. 55. § (6) bekezdése szerint bírálták el az ajánlatokat, és ennek során törvénysértést nem követtek el.<br>
Az árajánlat értékelésnél azért adtak 9,5 pontot kérelmezõ ajánlatára a maximálisan adható 10 ponttal szemben, mert az általuk elõre kalkulált ellenszolgáltatásnál magasabb volt kérelmezõ árajánlata is, így nem kaphatta meg a 10 pontot.<br>
Ajánlatkérõ azt a véleményét is kifejtette, hogy mind az öt ajánlattevõt alkalmasnak tartották, köztük kérelmezõt is az ajánlattételre. Számukra a törvény teszi kötelezõvé, hogy az ajánlatokat a felhívásban és a dokumentációban írt feltételek alapján értékeljék, és ennek alapján válasszák ki az összességében legelõnyösebb ajánlatot is. A korábban elnyert közbeszerzési eljárás nem hatalmazhatja fel kérelmezõt arra, hogy ennek alapján jogot szerezzen az újabb, jelen közbeszerzési pályázat elnyerésére is.<br>
Az értékelési szempontokat figyelembe véve ajánlatkérõ azt nyilatkozta, hogy az ajánlati ár szempontjából kérelmezõé volt a legkedvezõbb. A mûszaki tartalom vizsgálatánál a referenciát, az organizációt, a munkavédelem és környezetvédelem kérdését, valamint a veszélytelenítési tervet értékelték. Kérelmezõnél a referencia nagyon kevés volt, tekintettel az egy megjelölt referenciára. A két becsatolt rajzra tekintettel kérelmezõ organizációja a leggyengébb volt, mert nem elégítette ki a dokumentáció 5.5.16. pontjában írtakat. Kérelmezõnél a munka- és környezetvédelemmel kapcsolatos ajánlatot is a leggyengébbnek értékelték, tekintettel a dokumentáció 5.5.17. pontjában írt követelményekre. Ugyanezen pontban követelték meg a veszélytelenítési, bontási tervet is. Ebbõl a szempontból is kérelmezõ ajánlata minõsült a leggyengébbnek, tehát a legutolsónak.<br>
A harmadik értékelési szempontot, azaz a garanciát figyelembe véve ajánlatkérõ három alszempontot vizsgált, nevezetesen a kötbért, az ajánlati biztosítékot és azt, hogy csak végszámlát nyújt-e be ajánlattevõ. Súlyukat egyenlõ arányban megosztva, azaz 33,3%-ra értékelve mindegyiket. Ennek tükrében kérelmezõ ajánlatát a harmadik helyre rangsorolták e szempontból. A negyedik értékelési szempontnál, nevezetesen a pénzügyi ütemezésnél alapvetõen a számlázási ütemtervet vették figyelembe. Ennek alapján szintén a harmadik helyre rangsorolták kérelmezõ ajánlatát.<br>
A teljesítési határidõ értékelésénél kérelmezõ ajánlata negyedik volt a rangsorolásban.<br>
Fenti értékeléseket írásban is dokumentálta ajánlatkérõ az eljárás során.<br>
Ajánlatkérõ úgy nyilatkozott, hogy nemcsak a nyertesnek kihirdetett Kész Kft. nem módosította az organizációs tervét, amikor a tárgyalások során rövidebb határidõt ajánlott meg, hanem minden ajánlattevõ. Ez abból fakadt, hogy a rövidebb határidõ bevállalásával egy idõben ajánlattevõk vállalták a hétvégi munkát, így nem kellett az organizációs tervüket módosítaniuk. A kifejtett indokai alapján ajánlatkérõ ismételten megerõsítette azon álláspontját a tárgyaláson is, hogy eljárása nem volt jogsértõ, ezért kéri az alaptalan jogorvoslati kérelem elutasítását.<br>
Az ügyben érdekelt felek közül érdemi észrevételt az eljárás során csak a Vegyépszer Rt. terjesztett elõ írásban a Döntõbizottsághoz. Ebben kifejtette, hogy a részére is megküldött összesítõbõl valóban nem lehet egyértelmûen meghatározni az egyes ajánlattevõk értékelési pontszámait. Az egyes ajánlatok értékelési pontszámai vélhetõen nem arányosan kerültek meghatározásra. A tárgyalásos eljárás során egyes ajánlattevõk az írásban benyújtott pályázathoz képest olyan nagy összegû engedményt tettek, mely az eljárás komolyságába vetett bizalmat kérdõjelezi meg. Feltételezi, hogy az ajánlatkérõ a bírálati módszerre kellõ magyarázattal tud szolgálni a jogorvoslati eljárás során, ezért azt nem támadják.<br>
A Döntõbizottság a rendelkezésére álló iratok, dokumentumok, írásos és szóban elõterjesztett nyilatkozatok alapján megállapította, hogy a jogorvoslati kérelem részben alapos, részben pedig mint alaptalant, a Döntõbizottság elutasítja.<br>
A Döntõbizottságnak a jogorvoslati eljárás során elsõdlegesen azt kellett vizsgálnia, hogy ajánlatkérõ az összességében legelõnyösebb ajánlatot választotta-e ki a felhívásban és a dokumentációban meghatározott értékelési szempontok, illetve követelmények alapján. Ennek során a Döntõbizottság arra az álláspontra jutott, hogy ajánlatkérõ döntése a nyertesre vonatkozóan helytálló, ezért a kérelemnek erre vonatkozó részét mint alaptalant, a Döntõbizottság elutasítja.<br>
A Döntõbizottság a részvételi felhívás 9. d) pontjában meghatározott 1–10-ig adható pontszámok és az értékelési szempontoknál megjelölt súlyszámok alapján a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján kialakított matematikai képlettel – arányosságot – számolva az értékelési szempontok sorrendjében az alábbiakat állapította meg:<br>
<br>
1. Ajánlati ár: a matematikai képlet alapján a nyertes ajánlattevõnek 7,2 pontot, második helyezettnek kihirdetett Hídépítõ Rt.-nek 4,8 pontot, míg kérelmezõnek 10 pontot kellett volna kapnia.<br>
<br>
2. A mûszaki tartalom vizsgálatánál a Döntõbizottság megállapította, hogy a referencia vizsgálata az ajánlattevõ alkalmassága vizsgálatán belül történhetett a felhívás 9. a) pontja szerint. Alkalmatlanság megállapításának volt helye a 9. b) pont alapján, ha ajánlattevõ a közbeszerzés tárgyára vonatkozóan nem tud referenciát becsatolni. A Döntõbizottság megállapította azt is, hogy kérelmezõnek voltak referenciái, azokat ajánlatkérõ értékelte, megfelelõként elfogadta, hisz az ajánlattétel elõtt felhívta, és az összegzésben is az érvényes ajánlatok között elbírálta. A kérelmezõ a referenciáival a Döntõbizottság szerint is megfelelõen igazolta a szerzõdés teljesítésére való mûszaki alkalmasságát. E szemponton belül ajánlatkérõ jogszerûen vizsgálta viszont az ajánlatban bemutatott, a beszerzés tárgyára, tehát romeltakarításra, veszélytelenítési munkákra vonatkozóan meghatározott mûszaki leírást, organizációs tervet (vázlatot), munkavédelmi és környezetvédelmi leírásokat, ugyanis ezeknek az ajánlathoz csatolását a felhívási dokumentáció 20. oldalán az 5.5.16. és 5.5.17. pontokban kötelezõ jelleggel kérte ajánlatkérõ.<br>
Ajánlatkérõ az ajánlattevõk értékelés szerinti sorrendjét helyesen határozta meg. A nyertes ajánlatban került sor a legrészletesebben, mûszaki leírásokkal, organizációs alaprajzi vázlatokkal kiegészített fejezetben a munkák sorrendjének, tartalmának, sajátos követelményeinek meghatározására, így e szempontból maximális pontot kellett kapnia a nyertes ajánlatnak. A második helyezettnél némileg szûkebb volt ugyan ezen munkálatok kidolgozása, de az elvárásokat õ is magas szinten teljesítette. A kérelmezõ ajánlatában a romeltakarítási, veszélytelenítési munkák technológiai meghatározása csak az általánosság szintjén került leírásra, így nem készültek külön fejezetek a környezetvédelemre, illetve munkavédelemre vonatkozóan. Az organizációs vázlat is csak helyszínrajzi szinten került kidolgozásra.<br>
Mindezek miatt, és a többi ajánlatot is megvizsgálva, a Döntõbizottság álláspontja az ajánlatkérõvel megegyezõen az, hogy e szempontból a kérelmezõ a legkevesebb pontot érte el. A pontszámok ennek alapján helyesen: nyertes 10 pont, második helyezett 8 pont, kérelmezõ 1 pont.<br>
<br>
3. A garanciák vizsgálatánál a Döntõbizottság az alábbiakat állapította meg. E szempontnál ajánlatkérõ három tényezõt vizsgált:<br>
– a késedelmi kötbér mértékét, a teljesítési garanciális mellékkötelezettséggé váló ajánlati biztosíték mértékét, valamint az elszámolás módját.<br>
A Döntõbizottság e három tényezõt a garanciák fogalomkörébe tartozónak tekintette, és az ajánlatkérõi értékelésnek megfelelõen azonos súllyal vette figyelembe, a megadott részszemponton belül. Az ajánlatok megfelelõ tartalmi elemei:<br>
Nyertes:<br>
– kötbér	850 000 Ft/nap<br>
– ajánlati biztosíték	16 M Ft<br>
– elszámolás	1 db végszámlával.<br>
Második helyezett:<br>
– kötbér	500 000 Ft/nap<br>
– ajánlati biztosíték	22 M Ft<br>
– elszámolás	1 db végszámlával<br>
Kérelmezõ:<br>
– kötbér	1 M Ft/nap<br>
– ajánlati biztosíték	15 M Ft<br>
– elszámolás	2 db részszámla + végszámla<br>
A fentebb hivatkozott matematikai képlettel és az egyéb ajánlatokra is tekintettel a Döntõbizottság álláspontja szerint a megfelelõ pontszámok a következõk:<br>
Nyertes:<br>
– kötbér	2,63 pont<br>
– ajánlati biztosíték	2,4 pont<br>
– elszámolás módja	3,33 pont<br>
– azaz összesen	8,36 pont<br>
Második helyezett:<br>
– kötbér	1 pont<br>
– ajánlati biztosíték	3,33 pont<br>
– elszámolás módja	 3,33 pont<br>
– így összesen	7,66 pont<br>
Kérelmezõ:<br>
– kötbér	3,33 pont<br>
– ajánlati biztosíték	2,16 pont<br>
– elszámolás módja	1 pont<br>
– tehát összesen	6,49 pont<br>
<br>
4. A pénzügyi ütemezésnél a Döntõbizottság az alábbiakat állapította meg: az ajánlatkérõ feltételeinek, amelyet a felhívási dokumentáció 31. oldalán határozott meg, az ajánlatok megfeleltek.<br>
A végszámlához kötött biztonságfokozó tényezõt a harmadik részszempontnál már értékelte az ajánlatkérõ és a Döntõbizottság is, így ezen részszemponton belül már csak a felhívási követelményeken túli kedvezõbb ütemezésû vállalásokat lehet figyelembe venni. A nyertes az elõírt 15 nap helyett 30 napos fizetési határidõt kívánt érvényesíteni, a második helyezett pedig azzal tette kedvezõbbé ajánlatát, hogy a hasznosítható anyagok értékére (51,7 M Ft) bankgaranciát nyújtott az ajánlatkérõ számára. Emiatt az õ ajánlataik a legkedvezõbbek e szempontból (10-10 pont), míg a többiek – közöttük kérelmezõ – ajánlata a Döntõbizottság álláspontja szerint 8-8 pontot kaphatott csak.<br>
Az ajánlatokban szereplõ teljesítési idõt, illetõleg a vállalási határidõket figyelembe véve a Döntõbizottság álláspontja szerint a nyertesnek kihirdetett ajánlat 10 pontot, a második helyezett 7 pontot, míg kérelmezõ 4 pontot kaphatott ajánlatára.<br>
A fenti értékelési szempontok alapján a pontszámok súlyozott összértéke a következõ:<br>
Nyertes	86,34 pont<br>
Második helyezett	66,69 pont<br>
Kérelmezõ	60,73 pont<br>
A fenti pontértékeket figyelembe véve a Döntõbizottság álláspontja szerint ajánlatkérõ által megállapított és kihirdetett sorrend helyes volt, tehát a jogorvoslati kérelem, az ajánlatkérõ értékelési sorrendje tekintetében alaptalan.<br>
Kérelmezõ azon sérelme, miszerint ajánlatkérõ nem küldte meg részére az írásbeli összegzést a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint szintén alaptalan, mert a tárgyaláson már maga a kérelmezõ sem vitatta, illetve elismerte annak megtörténtét.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése az alábbi rendelkezéseket tartalmazza: az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Fenti Kbt.-rendelkezést összevetve a megállapított tényállással a Döntõbizottság arra az álláspontra jutott, hogy ajánlatkérõ megsértette a Kbt. 55. § (6) bekezdésére vonatkozó szabályokat, így e kérdéskörben felvetett kérelmezõi indítvány alapos az alábbiak miatt: az ajánlatok tartalmi elemeit kell a pontozások között értékelni, tehát nem az ajánlatkérõ elméleti szinten meghatározott szerzõdési feltételeit kell az értékelésben pontszámokhoz kapcsolni. Ebbõl az következik, hogy objektív értékelés csak úgy készülhet, ha az ajánlatok részszempontok szerinti tartalmi elemeit vizsgálva a legjobb, a legmagasabb pontszámot, a legrosszabb a legalacsonyabb pontszámot kapja, közötte pedig a pontszámok az egyéb ajánlatok tartalmi elemeivel arányosak.<br>
A Döntõbizottság ezen elvet követve számolta ki az általa helyesnek tartott pontszámokat. A törvény szabályaiból viszont nem olvasható ki az, hogy csak egész számokkal lehetne pontozni vagy súlyozni. A megadott szélsõ ponthatárok között a számegyenes pontjaihoz tartoznak – az egész számok mellett – törtszámok is. Az értékelés objektivitását tehát nem rontja, sõt fokozza az, ha az értékelés minél nagyobb pontosságra törekedve történik.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerinti bírságot azért nem szabta ki ajánlatkérõvel szemben, mert megállapította, hogy ajánlatkérõ döntése helyes volt annak ellenére, hogy a Kbt. 55. § (6) bekezdésében írt értékelést nem teljeskörûen alkalmazta a közbeszerzési eljárás során.<br>
A jogorvoslati eljárás során hozott ideiglenes intézkedés jelen határozat meghozatalával egy idõben a hatályát veszítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 14.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>