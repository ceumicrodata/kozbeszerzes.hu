<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2288)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz: D.356/10/1999<br>
<br>
Tárgy: Csõszer Rt. jogorvoslati kérelme a BM Költségvetési és Gazdasági Fõigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Galánthayné dr. Csõvári Judit ügyvéd (1095 Budapest, Mester u. 1. I. em. 8.) által képviselt Csõszer Rt. (1103 Budapest, Gergely u. 8., a továbbiakban: kérelmezõ) kérelmezõnek dr. Sebõk Cecília ügyvéd (1211 Budapest, Táncsics M. u. 2.) által képviselt BM Központi Gazdasági Fõigazgatóság (1149 Budapest, Mogyoródi út 43., a továbbiakban: ajánlatkérõ) "BM Budapest V., József A. u. 2–4. sz. épülettömbjében található kazánház rekonstrukciója" tárgyú közbeszerzési eljárása ellen indított jogorvoslati eljárásban a Döntõbizottság megállapítja, hogy ajánlatkérõ megsértette az 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 53. § (2) bekezdését, valamint az 59. § (1) bekezdését, ezért ajánlatkérõt 5 000 000 Ft, azaz ötmillió forint pénzbírsággal sújtja. Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse meg.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a becsatolt iratok, tovább a nyilvános tárgyaláson elõadottak alapján az alábbi tényállást állapította meg.<br>
Ajánlatkérõ a K. É. 1999. október 27-i számában nyílt közbeszerzési eljárásra szóló felhívást tett közzé.<br>
Az eljárás tárgya a BM Budapest V., József A. u. 2–4. sz. alatti központi épülettömbjében található kazánház rekonstrukciója a MATERV Kft. által készített és jóváhagyott kiviteli tervdokumentáció szerint.<br>
A felhívás 4.5. pontja elõírta, hogy az elsõ ütem befejezési határideje 1999. december 30., pénzügyi ütemterv szerint maximum bruttó százmillió forint nagyságrendû teljesítéssel.<br>
A teljes rekonstrukció befejezési határideje 2000. szeptember 15.<br>
Ajánlatkérõ elõírta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, meghatározta továbbá alkalmatlanná minõsítésük szempontjait is.<br>
Az ajánlati felhívás 13. a) pontja elõírta, hogy ajánlatkérõ az összességében legelõnyösebb ajánlatot benyújtó ajánlatot tevõvel fog szerzõdést kötni.<br>
A 13. b) pontban megadta az elbírálás részszempontjait, azok súlyszámát, továbbá az adható pontszámokat:<br>
Részszempont	Súlyszám<br>
– Vállalási ár	50<br>
– Az ajánlat tartalmának összhangjával való mûszaki megfelelõsége	45<br>
– A befejezési határidõ, megvalósítás idõbeni ütemezése, korábbi teljesítés	30<br>
– Elõírtnál hosszabb idejû jótállás vállalása	20<br>
– Az ajánlatkérõ pénzügyi gazdálkodását kímélõ pénzügyi ütemezés	10<br>
Az egyes részszempontokra adható pontszám: 1–20.<br>
Ajánlatkérõ szerzõdési feltételeket és kiviteli tervdokumentációt bocsátott az ajánlattevõk rendelkezésére.<br>
A szerzõdési feltételek I. pontjának 4. pontja szerint "vállalkozó a mûszaki megvalósulás mértékével arányos pénzügyi ütemtervet készít. Ebben a visszatartásokat is szerepeltetni kell."<br>
Az 5. pont kikötötte, hogy a "megrendelõ elõleget nem fizet."<br>
A megadott szerzõdési feltételeket az ajánlattevõknek szerzõdésükbe be kellett építeniük.<br>
Ajánlatkérõ helyszíni konzultációs lehetõséget biztosított 1999. november 12-én; amelyen az ajánlattevõk által feltett kérdésekre válaszolt, és ezt írásos "emlékeztetõ" formájában az ajánlattevõknek megküldte.<br>
Az emlékeztetõ 5. oldalán a Kipcalor Kft. kérdésére ajánlatkérõ közölte, hogy a helyszíni bontási és szerelési munkák 2000. április 15-tõl kezdhetõk.<br>
A Kész Kft.-nek adott elsõ válaszában pedig rögzítette, hogy az I. ütem befejezési határideje 1999. december 30., ebben az ütemben élõ munkavégzés nem történik.<br>
A 7. oldalon a Maszer Rt. 3. kérdésére ajánlatkérõ azt a választ adta, hogy az I. ütemben a dokumentált anyag-elõvásárlás jelenti a mûszaki teljesítést. A szerzõdéskötés idõpontja 1999. december 23.<br>
Az ajánlattételi és bontási határidõre, 1999. december 7-re a következõ ajánlattevõk nyújtottak be ajánlatot: Kipcalor Kft., Fõvárosi Építõ Rt., Kész Kft., Resonator Kft., Kipkerszolg Kft., Kraftszer Kft., Bicalor Kft., Kipszer Kft., Maszer Rt., Energocoop Kft., Mester Kft., Merkapt Kft., Royal-Bau Kft. és kérelmezõ.<br>
Ajánlatkérõ az ajánlatok bontásakor megállapította és jegyzõkönyvben rögzítette, hogy a Merkapt Kft. és a Kraftszer Kft. ajánlata az ajánlati biztosíték nyújtására vonatkozó feltételeket nem teljesítette, továbbá a Kipszerszolg Kft. a mûszaki alkalmasság igazolásának keretében a mûszaki szakemberek, illetve vezetõk bemutatását ajánlatában elmulasztotta, ezért ajánlatukat érvénytelennek minõsítette.<br>
Ajánlatkérõ bírálóbizottságot hozott létre, mely értékelte az ajánlatokat, majd az 1999. december 13-i eredményhirdetésen a nyertes ajánlattevõnek a Kipcalor Kft.-t, a második legkedvezõbbnek a Maszer Rt.-t hirdette ki. Az eljárásról részletes összegzést készített, melyet az ajánlattevõknek megküldött.<br>
Az összegzés szerint a nyertes Kipcalor Kft. ajánlati ára 105 904 882 Ft, ebbõl az 1. részszámla összege 1999. december 30-ig 100 millió Ft, a végszámla 2000. július 31-ig a fennmaradó összeg. Az így megjelölt részszámlák alapján a 10-es súlyszámmal szereplõ "ajánlatkérõ pénzügyi gazdálkodását kímélõ pénzügyi ütemezés" részszempontra a nyertes a legmagasabb (146) pontszámot kapta.<br>
1999. december 23-án a felek a szerzõdést megkötötték.<br>
Kérelmezõ 1999. december 23-án nyújtott be jogorvoslati kérelmet, melyet a tárgyaláson pontosított az alábbiak szerint:<br>
Jogsértõ az ajánlatkérõ döntése, mert érvénytelen ajánlatot bírált el, és hirdetett ki nyertesként. Álláspontja szerint a Kipcalor Kft. ajánlata érvénytelen, mert az ajánlati felhívásban és a szerzõdési feltételekben foglaltaktól eltérõen tette meg ajánlatát.<br>
Álláspontja szerint az elbírálás azért is jogsértõ volt, mert az a helyszíni bejáráskor elhangzott, megtévesztõ ajánlatkérõi nyilatkozaton alapul. E nyilatkozat szerint "Az 1999. december 31-ig tartó I. ütem mûszaki teljesítésként csak dokumentált anyag-elõvásárlást jelent. A szerzõdéskötés idõpontja 1999. december 23."<br>
Ennek alapján ugyanis a nyertesen kívül a többi ajánlattevõ az egész vállalási árnak csak meghatározott hányadát tüntette fel az anyagvásárlásra elszámolható elsõ részszámlában.<br>
Ajánlatkérõ ezzel a nyilatkozatával megtévesztette és ezáltal hátrányos helyzetbe hozta az ajánlatkérõket az értékelési szakaszban, miután ott a legmagasabb összegû részszámlát benyújtót részesítette elõnyben. Ajánlatkérõ észrevételében a kérelem elutasítását kérte annak alaptalansága, illetve elkésettsége miatt. Álláspontja szerint az ajánlati felhívás azon kitételébõl, amely az I. ütem pénzügyi vonzatát maximum 100 millió Ft-ban határozta meg, kérelmezõ 1999. október 6-án szerzett tudomást. Ettõl számítva 15 nap állt volna rendelkezésre kérelmének elõterjesztésére. Álláspontja szerint ajánlatkérõ az ajánlati felhívásban foglaltak szerint bírálta el az ajánlatokat.<br>
Egyéb érdekeltként a nyertes Kipcalor Kft. érdemi észrevételében elõadta, hogy "ajánlata a felhívásban foglaltakkal teljesen összhangban áll". Ajánlata a pénzügyi ütemezésen túl és annak figyelmen kívül hagyásával is összességében a legelõnyösebb.<br>
Kérelmezõ jogorvoslati kérelme részben megalapozott.<br>
A Döntõbizottság elsõként azt vizsgálta, hogy elkésett-e a kérelmezõ jogorvoslati kérelme.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomására jutásától számított 15 napon belül, de legkésõbb az esemény bekövetkeztétõl számított 90 napon belül lehet kérelmezni. E határidõk elmulasztása jogvesztéssel jár.<br>
Kérelmezõ az eljárást lezáró döntést támadja, mely az összegzéssel együtt 1999. december 15-én jutott a tudomására, kérelmét így a törvényes határidõn belül, 1999. december 22-én adta postára, mely december 23-án a Döntõbizottsághoz megérkezett.<br>
Megállapítható tehát, hogy kérelmezõ jogorvoslati kérelme nem elkésett.<br>
Ezt követõen a Döntõbizottság a kérelem megalapozottságát vizsgálta.<br>
I. A vonatkozásban, hogy nyertes ajánlata érvényesnek tekinthetõ-e, a Döntõbizottság megállapította, hogy a Kipcalor Kft. ajánlata nem felel meg az ajánlati felhívásban és a szerzõdési feltételekben foglaltaknak, így az érvénytelen.<br>
Ajánlatkérõ elõleg fizetését kizárta azzal, hogy a felhívás 4.1. pontja szerint az elsõ ütemben 100 M Ft nagyságrendû teljesítést fogadott el.<br>
Az ajánlattevõknek a mûszaki megvalósulás mértékével arányos pénzügyi ütemtervet kellett készíteni a szerzõdési feltételek alapján.<br>
Figyelemmel arra is, hogy az elsõ ütemben az élõmunkavégzés nem volt megengedett, a maximum 100 M Ft-os részszámlában – az ajánlatkérõ által is elismerten – a szerzõdéskötést követõen, de még 1999. december 31-ig igazoltan megvásárolt fõberendezések és szerelvények (kazánok, szivattyúk, hõcserélõk, elektromos vezérlésû fûtésszabályozó technika, gázégõk, motorszelepek) ára szerepelhetett. Ezzel szemben a Kipcalor Kft. ajánlatának költségvetési összesítõje szerint az összes anyagköltsége bruttó 78 768 876 Ft, amely nemcsak a fõberendezések és szerelvények árát tartalmazta, hanem a kivitelezés egyéb költségeit is. Ajánlatkérõ ugyanakkor a tárgyaláson megerõsítette, hogy az I. ütemben csak a megvásárolt fõberendezések és szerelvények árát tartalmazhatta a részszámla.<br>
Az összeg, ami az elsõ részszámla-ütemezésben elfogadható fõberendezések és szerelvények árát jelenti, a nyertes költségvetésébõl mindössze 43-45 millió Ft-ot tett ki.<br>
Ebbõl következõen megállapítható, hogy a Kipcalor Kft. nem a mûszaki megvalósulással arányos pénzügyi ütemtervet készített, és így 1. részszámláját sem a felhívás ezen feltételének megfelelõen jelölte meg, ezért ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ mondata ugyanis kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek [<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése].<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint pedig érvénytelen az ajánlat, ha az nem felel meg az ajánlati felhívásban, illetve dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Az eljárás nyertese pedig az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést [<a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése]. Mindezekre tekintettel megállapítható, hogy ajánlatkérõ megsértette a Kbt. 52. § (2) bekezdésére tekintettel az 53. § (2) bekezdését, valamint az 59. § (1) bekezdését, amikor a nyertes ajánlatát nem minõsítette érvénytelenné, megengedte, hogy a Kipcalor Kft. az eljárás további szakaszában részt vegyen, majd nyertessé hirdette ki.<br>
A fenti rendelkezések összevetése után ugyanis megállapítható, hogy az összességében legkedvezõbb ajánlatot csak az érvényes ajánlatok közül lehet kiválasztani.<br>
II. A kérelem azon része, mely szerint az elbírálás azért jogsértõ, mert az a konzultáción elhangzott, megtévesztõ ajánlatkérõi nyilatkozaton alapul, megalapozatlan.<br>
Ajánlatkérõ ugyanis nem tévesztett meg senkit a "konzultáción elõadottakkal", hisz az összhangban volt az ajánlati felhívás 4.1. pontjában foglaltakkal, miszerint az I. ütem maximum 100 millió forint nagyságrendû teljesítést foglalhat magában, valamint a szerzõdési feltételekkel.<br>
A konzultáción ajánlatkérõ csupán a meghatározás tartalmát pontosította.<br>
A Döntõbizottság fent részletesen kifejtett álláspontja szerint ajánlatkérõ azzal követett el jogsértést, hogy nem az általa elõírt feltételeknek megfelelõen bírálta el a nyertes ajánlatát, és nem fordítva, jogszerûtlen feltételek meghatározásával, ahogy azt kérelmezõ állítja, így a bírálat volt jogsértõ. Az elõírt feltételek szem elõtt tartása, helyes értelmezése mellett ugyanis nem teljesített élõmunka az I. ütemben nem volt elfogadható. Fentiek alapján a Döntõbizottság a rendelkezõ részben foglaltak szerint a kérelemnek egy részben helyt adott, más részében pedig azt megalapozatlanság miatt elutasította.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a), d) és f) pontjában megjelölt jogkövetkezményt alkalmazott.<br>
A Döntõbizottság a bírság összegének meghatározásakor figyelemmel volt a jogsértés súlyára, valamint a közbeszerzés értékére.<br>
A költségviselésrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint határozott. A jogorvoslati lehetõséget a Kbt. 89. § (1) bekezdése biztosítja.<br>
<br>
Budapest, 2000. február 3.<br>
<br>
Dr. Magasi Ildikó s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>