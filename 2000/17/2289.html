<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2289)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.42/9/2000<br>
<br>
Tárgy: Hérosz Rt. jogorvoslati kérelme a Fõvárosi Szociális Központ és Intézményei közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hérosz Építõipari Rt. (1095 Budapest, Hídépítõ u. 1–12., képviseli: dr. Rostás Imre ügyvéd, 1132 Budapest, Visegrádi út 42–43. fszt. 1., továbbiakban: kérelmezõ) jogorvoslati kérelmének, melyet a Fõvárosi Szociális Központ és Intézményei (1134 Budapest, Dózsa György út 152., képviseli: dr. Deák Krisztina ügyvéd, 7100 Szekszárd, Jókai u. 22., továbbiakban: ajánlatkérõ) "Dózsa György út 152. sz. alatti hatszintes épület felújítása" tárgyú közbeszerzési eljárása ellen nyújtott be, a Döntõbizottság részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, egyebekben a jogorvoslati kérelmet elutasítja.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. október 6-án megjelent 40. számában tett közzé részvételi felhívást elõminõsítési eljárás lefolytatására. A beszerzés tárgyát a részvételi felhívásban az alábbiak szerint határozta meg: 1134 Budapest, Dózsa György út 152. sz. alatti, 11 736 m2 beépített összes alapterületû hatszintes épület felújítása, amely áll:<br>
– 966 m2 alapterületû vizesblokkok, konyhák teljes rekonstrukciójából, részleges födémcserével, víz- és csatornahálózat cseréjével,<br>
– az épület teljes elektromos hálózatának felújításából,<br>
– tûzjelzõ hálózat kiépítésébõl,<br>
– helyiségenként összeállított és a nyílászárókra, vakolatokra, burkolatokra vonatkozó felújítási munkákból,<br>
– az elvégzendõ festés-mázolási munkáiból,<br>
– a magas tetõk lécezésének javításából, és a cserépfedés felújításából,<br>
– lapos tetõk szigetelésének és az épület-bádogosszerkezetek felújításából,<br>
– a homlokzatok részleges javításából,<br>
– szellõzés felújításából.<br>
A részvételi felhívás szerint rész-, illetve többváltozatú ajánlatot nem lehetett tenni.<br>
Ajánlatkérõ a részvételi felhívásban meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket, valamint meghatározta a jelentkezõk alkalmassága elbírálásának szempontjait.<br>
A részvételi felhívás 10. c) és 10. d) pontja tartalmazta az ajánlatok elbírálásának szempontjait. Az összességében legelõnyösebb ajánlat kiválasztására szolgáló részszempontok a következõk:<br>
	Pontszám	Súlyszám<br>
Mûszaki teljesítés	1–100	4<br>
Vállalási ár, fizetési feltételek	1–100	3<br>
Jóteljesítés biztosítékai	1–100	2<br>
Vállalt korábbi teljesítési határidõ	1–100	1<br>
A részvételi jelentkezés határideje 1999. november 1-je volt. A részvételi jelentkezését 23 cég nyújtotta be. Ajánlatkérõ az értékelést elvégezte, és az elõminõsítési szakaszt lezáró döntését 1999. november 16-án nyilvánosan kihirdette.<br>
Ajánlattételre 10 ajánlattevõt hívott fel írásban még ugyanezen a napon: ZÁÉV Rt., Kelet-Speeck Kft., Maszer Rt., BÁÉV Rt., Duna Épszer Rt., Royal-BAU Rt., Fõvárosi 2. sz. Építõipari Rt., Alba-Regia Kft., KÉSZ Kft. és kérelmezõ.<br>
Ajánlatkérõ az ajánlati felhívásban és a dokumentációban részletesen meghatározta az ajánlati feltételeket, a teljesítésre és a mûszaki specifikációra vonatkozó igényeit. Az ajánlat érvényessége feltételeként elõírta a tételes költségvetést, a megvalósítási ütemterv csatolását.<br>
Felhívásában a teljesítés határidejeként 2000. december 15-ét jelölte meg. Fizetési feltételei közt elõírta, hogy 25 banki napon belül fizet, elõleget nem kérhetnek az ajánlattevõk. Elõírta azt is, hogy a nyertes visszalépése esetén a második legjobb ajánlatot tevõvel köt szerzõdést. Az ajánlati felhívás dokumentációja a) és b) részre tagolódott. Az a) részben fogalmazta meg ajánlatkérõ a részletes ajánlati és szerzõdési feltételeket, a b) rész az úgynevezett versenykiírási dokumentáció volt. Ez utóbbi az egyes munkanemekre elkülönítetten tartalmazta a szükséges tervezési, szöveges és mennyiségi adatokat.<br>
Ajánlatkérõ 1999. december 6-án helyszíni bejárást is tartott. Az írásban feltett kérdésekre írásban válaszolt. Az ajánlati felhívási dokumentációt – különösen a tételes költségvetéseket – a kérdésekre adott válaszok több esetben módosították.<br>
A 2000. január 4-i ajánlattételi határidõre a felhívott ajánlattevõk mindegyike benyújtotta ajánlatát. Az ajánlatok értékelését a közbeszerzési eljárás lebonyolításával megbízott NOX 2000 Rt. végezte el. Az egyes részszempontoknál a következõket értékelte:<br>
<br>
1. Mûszaki teljesítés:<br>
– tételes költségvetés mind teljesebb beárazása,	 max. 50 pont<br>
– tervekben nem szereplõ észrevételezett tételek megadása és vállalása, 	max. 25 pont<br>
– a komplettségi nyilatkozat megadása, egyértelmûsége, 	max. 15 pont<br>
– alkalmazott anyagok megfelelõsége, minõsége, 	max. 10 pont<br>
<br>
2. Ár és fizetési feltételek: e körben az árra max. 95 pontot, a fizetési feltételekre max. 5 pontot adott ajánlatkérõ.<br>
<br>
3. Jóteljesítés biztosítéka<br>
– szerzõdéses többletvállalások, szerzõdés becsatolása,	 max. 25 pont<br>
– magasabb kötbér vállalása, 	max. 25 pont<br>
– felelõsségbiztosítás megléte, 	max. 25 pont<br>
– garanciavállalás, 	max. 25 pont<br>
<br>
4. Vállalás korábbi teljesítési határidõre: e szemponton belül nem volt alszempont.<br>
Ajánlatkérõ a pontozás alapján összességében a BÁÉV Rt.-nek 894 pontot, a Duna Épszer Rt.-nek 865 pontot, míg kérelmezõnek 856 pontot adott. Ajánlatkérõ bizottságot állított fel végsõ elbírálásra. Ebben a bizottságban az intézmény részérõl 3 fõ, a Fõpolgármesteri Hivatal részérõl 3 fõ, a Fõvárosi Önkormányzat bizottságai részérõl 2 fõ vett részt. Ajánlatkérõ nevében a döntést az intézmény igazgatója jegyezte. A döntést 2000. február 2-án hozták meg, melynek eredményeként elsõ helyezett a BÁÉV Rt., második a Duna Épszer Rt., negyedik pedig a kérelmezõ lett.<br>
A nyilvános eredményhirdetésre 2000. február 3-án került sor. A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzés 2000. február 7-én készült el. Az ajánlattevõk részére ezen a napon az összegzést postán megküldték. Kérelmezõ a 2000. február 3-i eredményhirdetésen nem jelent meg, õ a 2000. február 9-én kézhez vett írásbeli összegzésbõl értesült az eljárás eredményérõl. Ajánlatkérõ a vállalkozási szerzõdést az ajánlati felhívásnak megfelelõen 2000. február 14-én kötötte meg.<br>
Ajánlatkérõ döntése ellen a kérelmezõ jogorvoslati kérelmét 2000. február 11-én nyújtotta be a Döntõbizottsághoz. A jogorvoslati kérelmében kérte ajánlatkérõ jogsértésének megállapítását és bírság kiszabását. Kérte ideiglenes intézkedés alkalmazását. Indoklásként elõadta, hogy álláspontja szerint a megadott elbírálási szempontok alapján õ tette az összességében legelõnyösebb ajánlatot. Álláspontja szerint az ajánlatkérõ értékelése nem volt objektív.<br>
Ajánlatkérõ érdemi észrevételében a jogorvoslati kérelem megalapozatlanság címén történõ elutasítását kérte. Álláspontja szerint az elbírálás során végzett értékelés a felhívásban közzétett részszempontok és súlyszámok alkalmazásával történt. A kihirdetett nyertes tette az összességében legelõnyösebb ajánlatot.<br>
Egyéb érdekeltek részérõl a Fõvárosi 2. sz. Építõipari és Beruházó Rt. érdemi észrevételében a jogorvoslati kérelemmel foglaltakkal egyetértett.<br>
Álláspontja szerint az elbírálás ajánlatkérõ részérõl nem volt objektív.<br>
A Döntõbizottság a D.42/3/2000. számú határozatában ideiglenes intézkedésként a szerzõdéskötés megtiltásáról határozott.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottságnak abban a kérdésben kellett állást foglalnia, hogy ajánlatkérõ a megadott elbírálási szempontok, a részszempontokhoz rendelt szorzószámok és pontszámok alapján az ajánlatokat helyesen értékelte-e, és az összességében legelõnyösebb ajánlatot hirdette-e ki nyertesnek. Ajánlatkérõ az összességében legelõnyösebb ajánlatot az alábbi szempontok alapján kívánta kiválasztani:<br>
Részszempontok	Pontszám	Súlyszám<br>
Mûszaki teljesítés	1–100	4<br>
Vállalási ár, fizetési feltételek	1–100	3<br>
Jóteljesítés biztosítékai	1–100	2<br>
Vállalt korábbi teljesítési határidõ	1–100	1<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A Döntõbizottság megállapította, hogy ajánlatkérõnek az egyes részszempontokra kiosztott pontszámai nem ölelték fel 1–100-ig a ponttartomány egészét.<br>
Az ajánlatkérõ az egyes részszempontoknál az alábbi ponthatárokat alkalmazta:<br>
<br>
1. 95–75<br>
<br>
2. 97–73<br>
<br>
3. 97–76<br>
<br>
4. 100–70<br>
A Döntõbizottság álláspontja szerint a ponthatárokon belül köteles az ajánlatkérõ a részszempontok értékelését elvégezni oly módon, hogy a legrosszabbnak minõsített ajánlat a megadott minimális, míg a legjobbnak minõsített ajánlat a megadott maximális pontszámot kell hogy kapja. A többi ajánlat pontszámait ezeken a ponthatárokon belül arányosítva kell megállapítani.<br>
A Döntõbizottság a fentiek alapján megállapította, hogy ajánlatkérõ az értékelése során a fentiektõl eltért, ezzel megsértve a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
A Döntõbizottság elvégezte az ajánlatok összehasonlítását a megadott elbírálási szempontok alapján.<br>
Az elsõ elbírálási szempont: mûszaki teljesítés. Ajánlatkérõ az alábbi pontszámokat adta:<br>
– nyertes:	95<br>
– II. helyezett:	94<br>
– kérelmezõ:	88<br>
E szemponton belül ajánlatkérõ az ajánlatnak a felhívással való egyezõségét, a tételes mennyiségi kimutatás teljeskörûségét, az ajánlatban vállalt minõségi és mennyiségi adatokat értékelte. Az ajánlatkérõ ugyan alszempontonkénti pontozást is végzett, de tárgyaláson tett nyilatkozatában közölte, hogy az alszempontok szerinti pontozását külön-külön indokolni nem tudja, így a Döntõbizottság is egységes értékelést végzett, azaz a választott alszempontok voltak iránymutatók ezen vizsgálatban, az ajánlat értékét összességében adja meg a szempontra adott pontszám.<br>
A Döntõbizottság megvizsgálta e szempontból az ajánlatokat, és megállapította, hogy a nyertes ajánlat a felhívási dokumentációnak a legteljesebben megfelelt  mind mennyiségi, mind minõségi szempontokból. A II. helyezett ajánlattevõ is vállalta a dokumentációban elõírt mûszaki tartalmat, és költségvetése tételei is megfelelnek a kiírás szerintinek. A kérelmezõ – amellett, hogy a munkák teljes körû elvégzését vállalja – tételes költségvetésében számos esetben eltért a kiírás szerinti mennyiségektõl és anyagminõségektõl. Ilyenek többek között az alábbiak: gépészeti berendezések közt az elõírt 58 db 64 cm-es hátfalas mosdó (51–52. tétel) helyett 62 db 60 cm-es és 14 db 45 cm-es mosdókat költségelt (105. old.), a kerámia padlóburkolathoz elõírt – azonos anyagú – hajlatidom helyett mûanyag lábazatot ajánlott 5 cm magasságban (77. oldal), a lapos tetõ szigetelését nem a dokumentációban megkívánt módon, hanem a meglévõ rétegeket elbontva és azok hõszigetelõ hatását figyelmen kívül hagyva vállalta. Tény ugyanakkor, hogy a vizesberendezésekre (csaptelepek) vonatkozó típusmegjelölése megfelelõ volt, az ajánlott PRESTO típusok a kért helyeken a "vandálbiztos" feltételnek megfelelnek (pl.: a II. helyezett is ezekkel a típusokkal tett ajánlatot).<br>
A Döntõbizottság megállapította, hogy a nyertes és másodikként kihirdetett ajánlat e szempontból kedvezõbb, az ajánlatok közötti különbséget a pontozás kifejezi, azonban a ponthatárokra (1–100) és a többi ajánlatra is tekintettel a helyes – arányos – pontszám a következõ:<br>
– nyertes:	100 pont<br>
– II. helyezett:	95 pont<br>
– kérelmezõ:	66 pont<br>
A második elbírálási szempont: vállalási ár és fizetési feltételek. Az ajánlatkérõ az alábbiak szerint pontozott:<br>
	Ár	Fizetési feltételek	Össz.<br>
– nyertes	73	5	78<br>
– II. helyezett	75	4	79<br>
– kérelmezõ	79	1	80<br>
Az árra 95 pontot adhatott maximum az ajánlatkérõ, a legkedvezõbb fizetési feltételekre maximum 5 pontot. A maximális és minimális árakat figyelembe véve, illetve azokra a szélsõ pontértékeket alkalmazva a helyes (arányos) pontszámok a következõk:<br>
– nyertes	62 pont<br>
– II. helyezett	65 pont<br>
– kérelmezõ	71 pont<br>
A fizetési feltételekben a felhívás feltételeit elfogadva tettek ajánlatot az ajánlattevõk. A nyertes elõnyössé azzal tette a vállalt feltételeket, hogy 45 napos türelmi idõt vállalt fizetési késedelem esetére, és a részszámlákat mûszakilag is egységet képezõ építési szakaszok lezárásához kapcsolta, így 3 rész- és 1 végszámlát kívánt kibocsátani.<br>
A második helyezett is mûszakilag elkülönülõ (épületrészenkénti) szakaszokhoz köti a számlák kiállítását, bár õ 8 szakasz- és 1 végszámlát tervezett.<br>
A kérelmezõ ajánlatában 10 szakasz- és 1 végszámlát kívánt kibocsátani, a számlákhoz tartozó mûszaki teljesítés, valamint az építési szakaszok tényleges tartalma azonban az ajánlatból nem állapítható meg. A kérelmezõ által vállalt fizetési feltételek hármójuk között a legkevésbé kedvezõek, ezért az ajánlatkérõ pontozását e tekintetben a Döntõbizottság elfogadta:<br>
– nyertes	5 pont<br>
– II. helyezett	4 pont<br>
– kérelmezõ	1 pont<br>
E részszempontokra tehát a nyertes 67, a második helyezett 69, kérelmezõ 72 pontot kaphatott.<br>
A harmadik elbírálási szempont: jóteljesítés biztosítékai. A jóteljesítés biztosítékai között ajánlatkérõ a szerzõdéses többletvállalásokat, a magasabb kötbért, a felelõsségbiztosítás meglétét és a garanciavállalást vette figyelembe egyenlõ arányban az értékelésében:<br>
Szerzõdési feltételekben ajánlatkérõ számára kedvezõ többletvállalások:<br>
– nyertes	24<br>
– II. helyezett	23<br>
– kérelmezõ	23<br>
Kötbér:<br>
– nyertes	25<br>
– II. helyezett	23<br>
– kérelmezõ	24<br>
Felelõsségbiztosítás megléte:<br>
– nyertes	25<br>
– II. helyezett	25<br>
– kérelmezõ	25<br>
Garanciavállalás mértéke:<br>
– nyertes	21<br>
– II. helyezett	20<br>
– kérelmezõ	20<br>
A Döntõbizottság az ajánlatkérõvel megegyezõen állapította meg, hogy a felhívás részét képezõ szerzõdési feltételeket azonos tartalommal elfogadta mindhárom ajánlattevõ, és a felelõsségbiztosítás tekintetében is azonos értékû és a legkedvezõbb volt az ajánlatuk, így e két alszempontra a maximális 25-25 pontot kaphatták az értékelés során. Különbözött viszont a vállalt kötbér a nyertes javára, aki nemcsak késedelem esetére – ahogy az a kiírásban szerepelt –, hanem hibás teljesítés esetére is vállalt kötbért, míg a második helyezett és a kérelmezõ az elõírt feltételeket vállalta a kötbérre vonatkozóan. E tekintetben tehát a nyertes 25 pontot, míg a második helyezett és a kérelmezõ ennél kevesebb pontot érhet el. Az ajánlatkérõ által meghatározott arányokat az 1–25-ig terjedõ ponttartományra vetítve, a második helyezett 17 pontot, a kérelmezõ 21 pontot kaphat erre az alszempontra. A garanciavállalás tekintetében a felhívás szerinti követelmény 12 hónap jótállás és ezen idõszakra 5%-os mértékû jóteljesítési garancia vállalása volt. A nyertes és a kérelmezõ 24 hónapra emelte a jótállási idõt, a kérelmezõ e mellett még a jóteljesítési garancia összegét is emelte (elsõ évben 8%, 2. évben 4%). A legelõnyösebb vállalásra is tekintettel (KÉSZ Kft.) a nyertes ezen alszempontból 15, a második helyezett l, a kérelmezõ 20 pontot kaphatott. A részszempontban elért pontszám összességében tehát:<br>
– nyertesnél	90 pont<br>
– II. helyezettnél	68 pont<br>
– kérelmezõnél	91 pont<br>
A negyedik elbírálási szempont: korábbi teljesítési határidõ. A negyedik elbírálási szempont szerinti ajánlatkérõi pontszám:<br>
– nyertesnél	90 pont<br>
– II. helyezettnél	70 pont<br>
– kérelmezõnél	80 pont<br>
A Döntõbizottság számítása szerint a ponthatárokon belüli arányosítás figyelembevételével:<br>
– nyertesnél	66 pont<br>
– II. helyezettnél	1 pont<br>
– kérelmezõnél	33 pont<br>
Összesítve tehát a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés szabályai szerint számított és a súlyszámokkal is szorzott összes pontszám a<br>
– nyertesnél	847 pont<br>
– II. helyezettnél	724 pont<br>
– kérelmezõnél	695 pont<br>
A Döntõbizottság megállapította, hogy ajánlatkérõ döntése helyes volt. A megadott elbírálási szempontok alapján az összességében legelõnyösebb ajánlatot tevõt hirdette ki nyertesnek.<br>
A jogorvoslati kérelem ezen része megalapozatlan volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a Kbt. 88. § (1) bekezdés a) pontja alapján a jogorvoslati kérelem azon részét, amely megalapozatlan volt, elutasította.<br>
A jogsértés tényének megállapítására tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte ajánlatkérõt az igazgatási szolgáltatási díj megfizetésére. Figyelemmel arra, hogy az ajánlatkérõ döntése összességében helyes volt, így a bírság kiszabását mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. március 10.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Kozmáné Dr. Gocs Éva s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>