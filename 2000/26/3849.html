<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3849)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.146/12/2000<br>
<br>
Tárgy: a Corex Kft. jogorvoslati kérelme a Szegedi Környezetgazdálkodási Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Corax Környezetvédelmi Kft. (2041 Budaörs, Pf. 80, képviseli: Patakiné dr. Schneider Márta ügyvéd, 1067 Budapest, Eötvös u. 19., a továbbiakban: kérelmezõ) kérelmének, melyet a Szegedi Környezetgazdálkodási Kht. (6728 Szeged, Városgazda sor 1., a továbbiakban: ajánlatkérõ) "biológiai csípõszúnyoglárva-gyérítés (légi és földi) és csípõszúnyogimágó-gyérítés (légi és földi) kémiai módszerrel" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és az 59. § (1) bekezdését, ezért a Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki.<br>
Egyebekben a Döntõbizottság a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. március 16-án ajánlati felhívást tett közzé a K. É. 11. számában nyílt eljárás megindítására (0912) biológiai csípõszúnyoglárva-gyérítés (légi és földi) és csípõszúnyogimágó-gyérítés (légi és földi) kémiai módszerrel tárgyában.<br>
A felhívás 4. pontja szerint a teljesítés határideje vagy a szerzõdés idõtartama a szerzõdés létrejöttétõl 2004. október 31-ig tart.<br>
A felhívás 5. pontjában közölte ajánlatkérõ, hogy dokumentációt is rendelkezésre bocsát az ajánlattevõk részére 25 000 Ft bruttó összegû készpénz befizetése ellenében. Azt is kikötötte, hogy az ajánlat beadásának feltétele a dokumentáció megvásárlása.<br>
A felhívás 6. a) pontja szerint az ajánlattételi határidõ 2000. április 26-án 11.00 órakor járt le.<br>
Az ellenérték fejében átadott dokumentáció 2. pontja tartalmazta az ajánlatokkal szemben támasztott alaki, tartalmi követelményeket (kizárási szempontokat). E fejezet 2.1 pont "Alaki követelmények" címszó alatt a 3. bekezdésben ajánlatkérõ elõírta, hogy az ajánlatokat – amennyiben az nem roncsolásmentesen oldhatatlan kötésben készült – az ajánlattevõ részérõl aláírásra jogosult személy kézjegyével hitelesítse az ajánlat valamennyi oldalát, továbbá az oldalak egymást követõ sorszámmal legyenek ellátva, és az ajánlat tartalmazza, hogy összesen mennyi oldal található az ajánlatban. Ugyanezen cím 6. bekezdésében írta elõ ajánlatkérõ, hogy az ajánlat milyen fejezetekbõl álljon. Ezek közül az elsõ volt az információs táblázat és ajánlati ár 2000. évre, a második további évekre (2001–2004.) ajánlati árak indokolása, és a harmadik a pénzügyi, gazdasági és mûszaki alkalmasság igazolására kért adatok.<br>
A 2000. április 26-i ajánlattételi határidõig az Air-Doktor Légiszolgáltató Kft. nettó 17 130 000 Ft-os, a SZEMP-Air Légiszolgáltató Kft. nettó 17 977 880 Ft-os, az Agro-Aero 2000 Légiszolgáltató Kft. nettó 9 474 300 Ft-os, míg kérelmezõ a Bábolna Környezetbiológiai Központ Kft.-vel közösen benyújtott ajánlata nettó 14 764 000 Ft-os vállalási árat tartalmazott 2000. évre.<br>
Ajánlatkérõ az ajánlatok felbontásakor jegyzõkönyvben rögzítette, hogy a pályázatokat elsõként formai szempontból nézi át. Itt közölte azt is, hogy a boríték bontásakor az ajánlatkérõ a jegyzõkönyvben jelölteken túl formai és tartalmi hibát nem talált, azonban a jogszabály felhatalmazása alapján tovább vizsgálja azokat, kizáró ok felmerülése esetében fenntartja magának a jogot, hogy az eljárásból az ajánlattevõt kizárja. Ezt a jelen lévõ ajánlattevõk képviselõi kérdés, észrevétel nélkül elfogadták.<br>
Ajánlatkérõ az ajánlatokat 2000. május 4-én 10.00 órakor bizottságilag bírálta el. E bizottság tagjai voltak Csonka Gábor stratégiai alpolgármester, Makrai László városüzemeltetési és környezetvédelmi bizottság elnöke, Beck Zoltán városüzemeltetési és környezetvédelmi bizottság alelnöke, dr. Mohl Miklós környezetvédelmi referens, dr. Kaprinayné dr. Rádi Gizella városüzemeltetési irodavezetõ, dr. Szitó András hidrobiológus szakértõ és Szabó Ferenc, a Szegedi Környezetgazdálkodási Kht. ügyvezetõ igazgatója. A bizottság mind a négy pályázatot érvényesnek tekintve azokat elbírálta, és úgy döntött, hogy a közbeszerzési eljárás nyertese az Air-Doktor Légiszolgáltató Kft. ajánlata lett 170 ponttal.<br>
Ajánlatkérõ az eredményhirdetést a felhívásnak megfelelõen 2000. május 8-án 10.00 órakor megtartotta, ahol a fentiek szerint az eljárás nyertese az Air-Doktor Légiszolgáltató Kft. lett, ezt követõen az ajánlatkérõ az összegzést az eljárásról elkészítette, melynek 2. a) pontjában rögzítette, hogy mind a négy ajánlat érvényes volt. A 4. b) pontban azt is rögzítette, hogy a nyertest követõ legkedvezõbb ajánlat a Bábolna Környezetbiológiai Központ Kft. és a Corax Kft. közös ajánlata volt.<br>
Kérelmezõ 2000. május 3-án benyújtott jogorvoslati kérelmét 2000. május 14-én 13.00 órakor tárgyaláson módosította, és kérte, hogy a Döntõbizottság állapítsa meg ajánlatkérõ terhére a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértését, tekintettel arra, hogy ajánlatkérõ az eljárás nyertesének érvénytelen ajánlatot fogadott el. Ezen túlmenõen kérte Döntõbizottságot arra is, hogy semmisítse meg az ajánlatkérõ közbeszerzési eljárását, valamint, hogy ajánlatkérõ csak 1 évre köthessen szerzõdést a nyertesnek kihirdetett ajánlattevõvel. Fenti kérelmét annak ellenére is fenntartotta, hogy tájékoztatást kapott arról, hogy a szerzõdés a felek között létrejött, és hogy a Döntõbizottságnak nincs hatásköre a szerzõdéskötések módosítására. Kérelmét azzal indokolta a pontosítást követõen, hogy a tárgyaláson vált ismertté elõtte, hogy ajánlatkérõ érvénytelen ajánlatot fogadott el és hirdetett ki nyertesnek. Elismerte azt is, hogy a közös ajánlatuk, nevezetesen a Corax Kft. és a Bábolna Környezetbiológiai Központ Kft. ajánlata is érvénytelen volt, tekintettel arra, hogy ajánlatuk elkészítésekor figyelmen kívül hagyták a dokumentáció 2.1. a) pontjának 3. bekezdésében írt formai követelményeket.<br>
Ajánlatkérõ az eredeti jogorvoslati kérelemre írt írásos észrevételében vitatta a kérelmezõ álláspontját, miszerint nem rendelkezne a szerzõdés idõtartamára a megfelelõ anyagi fedezettel. Ezt követõen – miután a tárgyaláson a szabályszerû idézés ellenére nem jelent meg, és miután a Döntõbizottság a tárgyaláson elhangzottak és történtek alapján hat kérdést intézett írásban ajánlatkérõhöz ismertetve egyben a módosított jogorvoslati kérelmet is, azaz, hogy figyelembe vették-e az ajánlatok értékelésekor a dokumentációjuk 2.1. pontjában írtakat, valamint észlelték-e, hogy a Corax–Bábolna közös ajánlata és a késõbb nyertesnek kihirdetett ajánlat nem felel meg a dokumentációban fent hivatkozott elõírásának –  azt a választ adta írásban a Döntõbizottság részére, hogy úgy a nyertesnek kihirdetett Air-Doktor Légiszolgáltató Kft., valamint a Corax–Bábolna közös ajánlatának értékelésekor észlelték, hogy az ajánlat egyes részei nem teljesen egyeznek a kiírásban foglaltakkal. Ezt viszont nem értékelték olyan súlyúnak, amelyek megalapozhatták volna az ajánlattevõk kizárását az eljárásból, illetve a pályázatuk elbírálásának mellõzését.<br>
A fentiekre tekintettel kérték a kiegészített (módosított) kérelem elutasítását, mivel a kérelmezõ módosított kérelme nem tekinthetõ alaposnak.<br>
Az ügyben érdekelt Bábolna Környezetbiológiai Központ Magyar–Francia Kft. az eredeti jogorvoslati kérelemmel kapcsolatban érdemben úgy nyilatkozott, hogy azzal egyetért, és egyben kérte az ügyben tárgyalás tartását. A megtartott tárgyaláson a Döntõbizottság által ismertetettek alapján módosított jogorvoslati kérelemhez észrevételt érdemben a Bábolna Környezetbiológiai Központ Kft. nem tett. A tárgyaláson nevezett nem vitatta, hogy a Corax Kft. kérelmezõvel közösen beadott ajánlata szintén formailag hiányos és nem felel meg az ajánlati dokumentáció 2.1. pontjának 3. bekezdésében írt követelménynek. Az ügyben érdekelt további felek az eljárás során sem írásban, sem a tárgyaláson további észrevételt nem tettek. A jogorvoslati eljárás során a Döntõbizottság ideiglenes intézkedést nem alkalmazott, mert annak feltételei az eljárás megindításakor nem álltak fenn, majd mikor ismertté váltak újabb körülmények, akkor már ideiglenes intézkedés nem volt hozható, tekintettel a szerzõdéskötés idõpontjára.<br>
A Döntõbizottság a rendelkezésére álló iratok, dokumentumok, írásos és a tárgyaláson elõterjesztett nyilatkozatok alapján megállapította, hogy a módosított kérelem részben alapos, és ajánlatkérõ megsértette a rendelkezõ részben írtakat, ezért vele szemben az ott meghatározott jogkövetkezményeket alkalmazta.<br>
A Döntõbizottság a jogorvoslati eljárás során a 4 db ajánlatot megvizsgálva kétséget kizáróan – felek által sem vitatottan – megállapította, hogy a kérelmezõ közös ajánlata, valamint a késõbb nyertesnek kihirdetett ajánlata érvénytelen volt, tekintettel arra, hogy nem felelt meg a dokumentáció fentebb hivatkozott rendelkezésének. A nyilatkozattételre írásban felhívott ajánlatkérõ szintén elismerte, hogy nem mindenben feleltek meg a fenti ajánlatok a dokumentáció követelményeinek.<br>
<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) és (2) bekezdése kogens szabályként tartalmazza, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A hivatkozott jogszabályhelyet összevetve a megállapított tényekkel, a Döntõbizottság arra az álláspontra jutott, hogy ajánlatkérõ nem állapította meg a kérelmezõ és a késõbb nyertesnek kihirdetett ajánlattevõ ajánlatának érvénytelenségét, holott azt maga a dokumentációban is hangsúlyozottan kikötötte, hogy mely formai okok következtében érvénytelen az ajánlat.<br>
E tényekre ajánlatkérõ az ajánlatok bontásakor is – jegyzõkönyvben rögzítve – felhívta a jelen lévõ ajánlattevõk képviselõjének a figyelmét.<br>
Mivel ajánlatkérõ elmulasztotta az eredményhirdetésig érvénytelennek nyilvánítani a fenti ajánlatokat, ezért megvalósította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésének megsértését.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Mivel az is megállapítást nyert, hogy a szerzõdés a nyertesnek kihirdetett érvénytelen ajánlatot tevõ Air-Doktor Kft.-vel létrejött, ezért ajánlatkérõ e rendelkezést is megsértette.<br>
A Döntõbizottság a jogorvoslati eljárás során nem vizsgálta, hogy ajánlatkérõ az ajánlatok bírálatánál helyesen járt-e el, illetve a felhívásában meghatározott szempontok alapján és megadott pontszámok alapján értékelte-e az ajánlatokat. Tekintettel arra, hogy érvénytelen ajánlat elbírálása és nyertessé kihirdetése jogsértõ, így az érvénytelen ajánlatokat összevetni érvényes ajánlatokkal nem szükséges, különös tekintettel arra, hogy a jogorvoslati eljárás során hozott döntõbizottsági határozat a jogsértést már orvosolni nem tudja, figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdésére, mely szerint a bíróság hatáskörébe tartozik a közbeszerzésekkel kapcsolatos, a 76. § (1) bekezdésében nem említett egyéb jogvita elbírálása, tehát a megkötött szerzõdés elbírálása, illetve a módosított kérelem szerinti módosítása.<br>
A fent hivatkozott <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a közbeszerzésekkel kapcsolatos jogorvoslat körében a Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
E fenti hivatkozott jogszabályra tekintettel és e rendelkezésben írt hatáskörében eljárva a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelem alaptalan részét elutasította, és a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a jogorvoslati eljárás során azt is megállapította, hogy a közbeszerzési eljárás eredményérõl testületi döntés született, így egyéni felelõsség nem állapítható meg, ezért bírságot csak az ajánlatkérõ szervezettel szemben alkalmazott.<br>
A bírság mértékének megállapításánál figyelembe vette a Döntõbizottság a nyertesnek kihirdetett ajánlat nettó árajánlatát, és az elkövetett jogsértéssel arányosnak ítélte a kiszabott 2 000 000 Ft bírságot, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdéseire is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 29.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Magasi Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>