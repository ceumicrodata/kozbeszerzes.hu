<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3716)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.126/11/2000<br>
<br>
Tárgy: a VIKUV Rt. jogorvoslati kérelme Dévaványa Polgármesteri Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vízkutató és Fúró Rt. (2700 Cegléd, Rákóczi u. 72., a továbbiakban: kérelmezõ) által a Dévaványa Nagyközségi Önkormányzat Polgármesteri Hivatala (5510 Dévaványa, Hõsök tere 1., a továbbiakban: ajánlatkérõ) "Strandfürdõ hévízkútjának melléfúrásos felújítása" tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdésére tekintettel a 31. § (5) bekezdését, az 52. § (2) bekezdés d) pontjára, valamint a 60. § (1) bekezdés b) pontjára tekintettel az 59. § (1) bekezdését, ezért a Döntõbizottság ajánlatkérõt 1 000 000 Ft, azaz egymillió forint pénzbírsággal sújtja. Egyebekben a jogorvoslati kérelmet elutasítja.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre bocsátott iratok, a felek nyilatkozatai, továbbá a tárgyaláson elõadottak alapján az alábbi tényállást állapította meg:<br>
Ajánlatkérõ a K. É. 2000. február 23-i számában tette közzé ajánlati felhívását nyílt közbeszerzési eljárás lefolytatására a Dévaványa Strandfürdõ hévízkútjának melléfúrásos felújítása tárgyában.<br>
Ajánlatkérõ az ajánlati felhívásban meghatározta az ajánlattevõk pénzügyi, gazdasági és mûszaki alkalmassága igazolásának feltételeit, ezen belül többek között azt, hogy a mûszaki alkalmasság igazolására az elõzõ 3 évben végzett referenciamunkák (különös tekintettel jelen közbeszerzés jellegére és végzett referenciamunkák volumenére), továbbá a mûszaki, technikai felszereltség bemutatását kéri. Az ajánlattevõknek a hatósági igazolások keretében be kellett csatolniuk az ajánlatkérõ székhelye szerinti önkormányzati adóhatóság igazolását is.<br>
Az ajánlati felhívás 11. b) pontja elõírta, hogy alkalmatlan az az ajánlattevõ, aki egyáltalán nem rendelkezik jelen közbeszerzési eljárás tárgya szerinti referenciával.<br>
Ajánlatkérõ dokumentációt is készített, melyben meghatározta, hogy az ajánlati feltételek körében meg kell adni a szakmánkénti rezsióradíjat, alaki feltételként írta elõ a cégszerû aláírást, és a szerzõdéstervezet csatolását. Szerzõdéses feltételek között megkövetelte min. 100 000 Ft/nap kötbér vállalását, továbbá azt, hogy a kivitelezéshez a melléklétesítmények és szükséges építési energiák kiépítésének és használatának költségeit az ajánlattevõk vállalják.<br>
Ajánlatkérõ kiviteli tervet is bocsátott az ajánlattevõk rendelkezésére, melyet a Vízkutató és Fúró Rt. részérõl Pálfalvi Ferenc felelõs tervezõ készített. Ajánlatkérõ az elbírálás szempontjaként a legalacsonyabb összegû ellenszolgáltatást jelölte meg.<br>
A 2000. április 4-i ajánlattételi határidõre négy ajánlat érkezett. A Hungaro Aqua 58 825 387 Ft, az Aquaplus Kft. 37 250 000 Ft, a Top Thermal Kft. 34 376 908 Ft, a kérelmezõ pedig 40 000 000 Ft bruttó vállalási árat ajánlott. Ajánlatkérõ képviselõ-testülete ugyanazon a napon 90/2000. (IV. 4.) Kt. határozatával meghozta az eljárást lezáró döntését, melynek értelmében a nyertes a Top Thermal Kft., a második legjobb az Aquaplus Kft. ajánlata lett.<br>
Ajánlatkérõ az eredményt 2000. április 5-én ki is hirdette, majd a szerzõdést a felek 2000. április 13-án megkötötték.<br>
Kérelmezõ 2000. április 21-én terjesztette elõ jogorvoslati kérelmét, melyben annak módosítása után kérte a nyertes ajánlattevõ Top Thermal Kft. közbeszerzési eljárásokban való részvételtõl 5 évre történõ eltiltását, valamint a közbeszerzési eljárást lezáró döntés jogsértõ volta miatt a jogsértés megállapítását és bírság kiszabását.<br>
Kérelmének indoklásában kifejtette, hogy tudomásuk szerint a nyertes nem rendelkezik a megkövetelt mûszaki és pénzügyi feltételekkel, így a kivitelezéshez szükséges eszközökkel, fúróberendezéssel és alkalmazottakkal.<br>
Álláspontja szerint a nyertes nem rendelkezik megfelelõ referenciával sem, mert az ajánlatában felsorolt munkákat nem õ, hanem az Aquaplus Kft. készítette, ebbõl következõen a nyertes az alkalmasságát az ajánlatkérõ félrevezetésével, valótlan adatok közlésével igazolta. Mindezek alapján a Top Thermal Kft. nyertesként való kihirdetése jogsértõ volt, ezért kérte a Döntõbizottságtól a fenti jogkövetelmények alkalmazását.<br>
A Döntõbizottság 2000. április 21-én megindította a jogorvoslati eljárást, és errõl az érdekelt feleket értesítette.<br>
Ajánlatkérõ érdemi észrevételében a jogorvoslati kérelem elutasítását kérte. Indoklásul elõadta, hogy a nyertes valóban nem rendelkezik tulajdonosként a kivitelezéshez szükséges berendezésekkel, de azokat bérli, és erre vonatkozóan nyilatkozatot és bérleti elõszerzõdést csatolt az ajánlatához.<br>
Elõadta azt is, hogy az ajánlattevõk referencialistáit telefonon ellenõrizték, azokat valósnak és megfelelõnek találták. Kifejtette, hogy a nyertes pénzügyi, gazdasági és mûszaki alkalmasságát a Kbt.-ben elõírt módon igazolta, és hogy a képviselõ-testület helyes és jogszerû döntést hozott, ezért kéri a kérelem elutasítását.<br>
A Top Thermal Kft. nyilatkozatával az ajánlatkérõ álláspontját osztotta, azon túlmenõen a referenciák vonatkozásában elõadta, hogy az ajánlatában felsorolt munkák egy részét az Aquaplus Kft. alvállalkozójaként mint tényleges kivitelezõ, más részét mint fõvállalkozó végezte.<br>
Az Aquaplus Kft. nyilatkozatában lényegében elismerte a Top Thermal Kft. referencialistára vonatkozó állításait, egy kivétellel: a Hódmezõvásárhely visszasajtoló kivitelezését kizárólag az Aquaplus Kft. végezte.<br>
Ezt a nyertes nem vitatta, nyilatkozata szerint ez a munka véletlenül maradt a referencialista része.<br>
A Döntõbizottságnak – tekintettel a kettõs jogorvoslati kérelemre – két kérdésben kellett állást foglalnia:<br>
<br>
1. Megállapítható-e a nyertes ajánlattevõ részérõl a hamis adat szolgáltatása.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság a felek által a jogorvoslati eljárás során tett nyilatkozatok alapján megállapította, hogy a Top Thermal Kft. ajánlatában a valóságnak megfelelõ tényeket közölt. A Döntõbizottság elfogadta, hogy a referencialistában feltüntetett "Hódmezõvásárhely visszasajtoló" téves adat volt. Az ezen túlmenõen megadott referenciák azonban a mûszaki alkalmasságot kellõképpen igazolták.<br>
Erre tekintettel a Döntõbizottság a jogorvoslati kérelmet e részében elutasítja.<br>
<br>
2. A Döntõbizottság megvizsgálta ajánlatkérõ eljárást lezáró döntését, ezen belül pedig az egyes ajánlatokat a tekintetben, hogy a döntés jogszerû volt-e, és az alábbiakat állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
<br>
2. a) A nyertes Top Thermal Kft. ajánlata nem tartalmazta az ajánlati felhívás által elõírt <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti adóigazolást, továbbá hiányzott az ajánlati dokumentáció II. fejezet 3. pontjában elõírt szakmánkénti rezsióradíj megadása.<br>
Fenti hiányosságok miatt a Döntõbizottság álláspontja szerint a Top Thermal Kft. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel érvénytelen volt.<br>
<br>
2. b) Az Aqua Plus Kft. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján szintén érvénytelen volt, mivel nem tartalmazta a Kbt. 46. § (3) bekezdése szerinti igazolást.<br>
<br>
2. c) A Hungaro Aqua Kft. ajánlatából ugyancsak hiányzott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdés szerinti, továbbá a munkaügyi központ igazolása és a rezsióradíj szakmánkénti megjelölése is.<br>
E hiányosságok miatt ez az ajánlat is érvénytelennek minõsül.<br>
<br>
2. d) A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll,<br>
b) az érdekelt gazdálkodó szervezet vezetõ tisztségviselõje,<br>
c) az érdekelt gazdálkodó szervezetben tulajdoni részesedéssel rendelkezik,<br>
d) az a)–c) pont szerinti személy hozzátartozója.<br>
(5) bekezdés szerint, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A Döntõbizottság a kérelmezõ ajánlatát is megvizsgálta. Megállapította, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdésére tekintettel az eljárásban ajánlattevõként nem vehetett volna részt, mivel a dokumentáció részét képezõ terveket korábban õ készítette, és így az eljárásba bevont személynek minõsül.<br>
Fentieken túlmenõen a Döntõbizottság észlelte, hogy a kérelmezõ ajánlata az alább felsoroltak miatt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján is érvénytelen volt.<br>
A kérelmezõ ajánlatából szintén hiányzik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdés szerinti igazolás; az ajánlati dokumentáció III. fejezetében, illetve a felhívás 9. pontjában foglaltak ellenére pedig nem 30, hanem 15 napos fizetési határidõt vállalt.<br>
Kötbérvállalás tekintetében kérelmezõ ajánlata ugyancsak nem felelt meg a dokumentáció II. fejezet Szerzõdési feltételek 1. pontjában elõírtaknak, amikor a napi 100 000 Ft-tal szemben napi 1000 Ft kötbért vállal, mint ahogy a szerzõdési feltételek 4. és 5. pontjában foglaltaknak sem tett eleget ajánlatában, amikor az ideiglenes melléklétesítmények kiépítését és biztosítását, továbbá az építési energiák kiépítésének és használatának költségeit nem vállalta.<br>
A rezsióradíjat szakmánkénti bontásban nem adta meg, a becsatolt bankinformáció nem tartalmazta, hogy mióta vezeti számláját, és nem igazolta azt sem, hogy a 2000. március 30-i esedékességû, APEH felé fennálló tartozását kiegyenlítette-e.<br>
Fenti tényekre és az idézett jogszabályhelyekre figyelemmel a Döntõbizottság megállapította, hogy ajánlatkérõ figyelmen kívül hagyta, hogy a kérelmezõ nem volt jogosult az eljárásban részt venni, ezért ajánlatát érvénytelennek kellett volna nyilvánítani.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint eredménytelen az eljárás, ha kizárólag érvénytelen ajánlatok érkeztek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megvizsgálva az ajánlatkérõ eljárását, arra a következtetésre jutott, hogy az ajánlatok értékelése során azok érvényességi vizsgálatára nem került sor. Ezt azonban az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján meg kellett volna tennie, és mivel valamennyi ajánlat érvénytelennek bizonyult, a Kbt. 60. § (1) bekezdés b) pontja alapján az eljárást eredménytelennek kellett volna nyilvánítani.<br>
Ezzel szemben ajánlatkérõ nyertest hirdetett és vele szerzõdést is kötött.<br>
A fent kifejtettekre tekintettel a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A kiszabható bírság legalacsonyabb értéke a 2000. évi költségvetésrõl szóló 1999. évi CXXV. törvény 56. § (2) bekezdése szerint 1 000 000 Ft. A beszerzés értéke 34 376 908 Ft, a kiszabott bírság ennek 2,9%-a.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 23.<br>
<br>
Dr. Bakonyi Dolli s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>