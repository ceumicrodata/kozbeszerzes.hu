<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3717)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.125/8/2000<br>
<br>
Tárgy: a VM Pro Kft. jogorvoslati kérelme a Budapest II. Kerület Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Szûcs Brigitta ügyvéd (1142 Budapest, Dorozsmai u. 37/B) által képviselt VM Pro Kereskedelmi Kft. (1033 Budapest, Hévízi u. 6/E, továbbiakban: kérelmezõ) jogorvoslati kérelmének – melyet a Budapest II. Kerület Önkormányzat (1024 Budapest, Mechwart liget 1., képviseli: dr. Horinka Gábor jogtanácsos, továbbiakban: ajánlatkérõ) "a Moszkva téri közbiztonsági célú térfigyelõrendszer megtervezése és kivitelezése közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdését, ezért ajánlatkérõnek az ajánlati felhívás teljesítési határidõ meghatározására vonatkozó döntését megsemmisíti.<br>
A jogsértésre tekintettel 1 000 000 Ft, azaz egymillió forint bírság megfizetésére kötelezi ajánlatkérõt. Az ajánlatkérõ a bírság összegét a kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni. Kötelezi az ajánlatkérõt, hogy jelen határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. április 5-én megjelent számában a rendelkezõ részben megjelölt beszerzés tárgyában.<br>
Ajánlatkérõ a beszerzés tárgyát képezõ feladat teljesítésének határidejét "szerzõdést követõ 8. napban", majd módosított felhívásában – a K. É. május 10-i számában közzétéve – a szerzõdéskötést követõ 38. napban határozta meg.<br>
Kérelmezõ április 20-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan rövid határidõt adott a teljesítésre, mely határidõ a hatósági és szakhatósági engedélyezési eljárások szerint csak az az ajánlattevõ tudja vállalni a 8 napos teljesítési határidõt, akinek a szakhatóságokkal megfelelõ kapcsolatrendszere van. Ily módon fennáll az esélyegyenlõség sérelmének veszélye.<br>
A jogorvoslati eljárásban május 12-én tartott tárgyaláson az ajánlatkérõ által idõközben módosított teljesítési határidõre figyelemmel is fenntartotta kérelmét, közölte, hogy a tervezés 5 napot, a szakhatóságok megkeresése 15 napot, a hatósági eljárás megszerzése iránti eljárás és határozat jogerõre emelkedése min. 45 napot, a kivitelezés pedig kb. két hetet, így a beszerzés tárgyát képezõ tervezési, hatósági engedélyeztetési és kivitelezési munkák összesen min. 80 napot vesznek igénybe.<br>
Kérte a jogsértés megállapítását, ajánlatkérõ kötelezését a Kbt. szabályainak megfelelõ eljárásra, az ajánlati felhívásban, illetve annak módosításában a teljesítési határidõ meghatározására vonatkozó ajánlatkérõi döntés megsemmisítését, ideiglenes intézkedésként a közbeszerzési eljárás felfüggesztését és ajánlatkérõ kötelezését a jogorvoslati eljárásban felmerült költségei megtérítésére.<br>
A Döntõbizottság a D.125/4/2000. számú határozatával ideiglenes intézkedéssel a közbeszerzési eljárást felfüggesztette.<br>
Ajánlatkérõ észrevételében kérte a jogorvoslati kérelem elutasítását. Közölte, hogy a felhívásban kézirathiba miatt tévesen lett megjelölve a teljesítési határidõ 8 napban, ezért kezdeményezte a K. É.-ben való közzététel céljából annak 38 napra való módosítását. A tárgyaláson elõadta, hogy a 38 nap elegendõ a teljesítésre, mert figyelembe kell venni azt, hogy az eredményhirdetéstõl a szerzõdés megkötéséig meg 9 nap telik el, ezalatt a nyertes ajánlattevõ már elvégezheti a tervezési munkákat és folyamatba teheti az engedélyezési eljárást.<br>
A tárgyaláson megjelent egyéb érdekeltek – a Multi Work Security Kft., a Híradás-technikai Trede Kft. – is osztották kérelmezõ véleményét, miszerint még a 38 nap sem elegendõ a teljesítésre, a reális határidõt 3 hónap idõtartamra becsülték.<br>
A Döntõbizottság a felek írásbeli és a tárgyaláson elhangzott nyilatkozatai, valamint a közbeszerzési eljárás során keletkezett iratok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése elõírja: "Az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek."<br>
Az ajánlati felhívás – mint lényegében szerzõdéskötésre irányuló ajánlat – alapvetõ tartalmi elemei a beszerzés tárgya és a teljesítési határidõ. A teljesítési határidõt tehát ajánlatkérõnek úgy kell meghatározni a felhívásban, hogy azt az ajánlattevõk egyenlõ eséllyel vállalni tudják, és ezáltal a felhívásra megfelelõ ajánlatot tudjanak tenni.<br>
A Döntõbizottság a hatályos jogszabályok és a felek által a tárgyaláson elõadottak alapján megállapította, hogy az ajánlatkérõ által meghatározott 8, illetve 38 napos határidõ nem reális.<br>
A tervezési munkák elvégzése a kérelmezõ által elõadottakat alapul véve 5 nap. A tervezõnek a kivitelezés hatósági engedélyének megszerzésére irányuló kérelemhez csatolnia kell a szakhatósági állásfoglalásokat, ezek beszerzése, figyelemmel a szakhatóságok 15 napos nyilatkozattételi határidejére, 20 napra tehetõ.<br>
A hatósági engedély kiadására vonatkozó határozat meghozatalára az illetékes hatóságnak 30 nap áll rendelkezésére, feltételezve azt, hogy ezen ügyintézési határidõt nem hosszabbítja meg, a határozat meghozatalának és a határozat jogerõre emelkedésének idõszükséglete 45 nap.<br>
A kivitelezés idõtartama – a kérelmezõ által elõadottakat alapul véve – 2 hét.<br>
Mindezeket összegezve rögzíthetõ, hogy min. 84 nap szükséges a beszerzés tárgyát képezõ feladat teljesítésére.<br>
Ennek ellenére ajánlatkérõ az ajánlati felhívás módosításában 38 napban határozta meg a teljesítési határidõt, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését. A jogsértés csak az ajánlatkérõ döntésének megsemmisítése útján orvosolható, ezért a Döntõbizottság megsemmisítette ajánlatkérõnek a teljesítési határidõ meghatározására vonatkozó döntését.<br>
A törvény szabályait megszegõ ajánlatkérõvel szemben jogkövetkezményként a Döntõbizottság bírságot szabott ki. A kiszabható bírság legalacsonyabb értéke a 2000. évi költségvetésrõl szóló 1999. évi CXXV. törvény 56. § (2) bekezdése szerint 1 millió Ft. A beszerzés értékét a tárgyaláson megjelent ajánlattevõk becslése alapján 40 millió Ft-ban határozta meg, a kiszabott bírság mértéke ennek 2,5%-a. A bírság kiszabásánál a Döntõbizottság enyhítõ körülményként értékelte, hogy ajánlatkérõ a rendkívül irreális 8 nap teljesítési határidõt már önként módosította 38 napra.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 17.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>